# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:41.766919
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百六十三
<pb:KR3k0013_WYG_963-1a>¶
欽定四庫全書¶
　册府元龜卷九百六十三　宋　王欽若等　撰¶
　　外臣部¶
　　　封册¶
中國之於夷狄羈縻而已若乃殊鄰絶黨之國欽風慕¶
化而至琛賮維旅鞮譯以通觧辮而習賔儀保塞而請¶
内屬由是推懐柔之道開撫納之意優其禮遇厚其賜¶
予以篤其好而厭其心焉漢氏之後乃復加以侯王之¶
<pb:KR3k0013_WYG_963-1b>¶
號申之封拜之寵備物典册以極其名數持節封建以¶
震乎威靈至於告終稱嗣撫封世及必俟文告之命乃¶
定君臣之位自非人君之慎徳大邦之敦信皇明遐燭¶
而無間仁風溥暢而胥泊又曷䏻革彼獷悍被之聲教¶
使其奉王畧而為外臣者㦲¶
漢高祖十一年五月詔曰粤人之俗好相攻撃前時秦¶
徙中縣之民南方三郡(中縣之民中國縣民也秦始皇/畧取彊梁地以為桂林象郡南)¶
(海郡故/曰三郡)使與百粤雜處(欲以介其間使/不相攻撃也)㑹天下誅秦南¶
<pb:KR3k0013_WYG_963-2a>¶
海尉它居南方長治之(它音徒河切南海尉之名也姓/趙長治謂為之長帥而治理之)¶
(也/)甚有文理中縣人以故不耗减粤人相攻撃之俗益¶
止俱賴其力今立它為南粤王使陸賈即授璽綬(即就/也就)¶
(其所居/而立之)¶
武帝元鼎六年平西南夷夜郎侯入朝帝以為夜郎王¶
元封二年滇王離西夷(滇音/顛)舉國降以為益州郡賜滇¶
王王印復長其民(為之/長帥)西南夷君長以百數獨夜郎滇¶
王受王印¶
<pb:KR3k0013_WYG_963-2b>¶
昭帝始元六年大破益州夷詔曰鉤町侯亡波(鉤音劬/町音挺)¶
(亡與無同西南夷/也亡波其名也)率有君長人民撃反者斬捕首虜有¶
功其立亡波為鉤町王¶
元鳯四年平樂監傅介子既殺樓蘭王漢乃立樓蘭王¶
先降漢者弟尉屠耆為王更名其國為鄯善為刻印章¶
(餘具外臣/褒異門)¶
後漢光武建武五年莎車國王康率傍國拒匈奴擁衛¶
都護檄書河西問中國動静自陳思慕漢家河西大將¶
<pb:KR3k0013_WYG_963-3a>¶
軍竇融乃承制立康為漢莎車建功懐徳王西域大都¶
尉¶
八年高句驪侯遣使朝貢先是王莽更名高句驪侯於¶
是貊人寇邊愈甚至是遣使朝貢帝復其王號¶
十一年武都氐人背公孫述降漢隴西太守馬援上復¶
其王侯君長賜以印綬¶
十二年九真徼外蠻里張㳺(里蠻之别號/今呼為俚人)率種人慕化¶
内屬封為歸漢里君¶
<pb:KR3k0013_WYG_963-3b>¶
十三年廣漢塞外白馬羌豪樓登等率種人五千餘户¶
内屬帝封樓登為歸義君長¶
十四年卭糓王長貴(一云/任貴)遣使上三年計即授越嶲太¶
守印綬初王莽時卭人長貴自立為卭糓王領越嶲太¶
守又降於公孫述述敗帝封為卭榖王¶
十七年莎車王賢遣使奉獻請都䕶天子以問大司空¶
竇融以為賢父子兄弟相約事漢欵誠又至(臣欽若等/曰莎車王)¶
(延嘗勑諸子當世事漢家不可負也延死子康代/立康死弟賢代立故云父子兄弟相約事漢也)宜加¶
<pb:KR3k0013_WYG_963-4a>¶
號位以鎮安之帝乃因其使賜賢西域都䕶印綬及車¶
旗黄金錦繡(燉煌太守裴遵上言夷狄不可假以大權/又令諸國失望詔書収還都䕶印綬更賜)¶
(賢以漢大将軍印綬其使不肯易随追/奪之賢由是始恨而猶詐稱大都䕶)¶
二十年東韓國人亷斯人蘇馬諟等詣樂浪貢獻帝封¶
蘇馬諟為漢㢘斯邑君使屬樂浪郡四時朝謁¶
二十五年遼西烏桓大人郝旦等率衆内屬封其渠帥¶
為侯王君長者八十一人¶
二十七年哀牢王賢栗等率種人詣越嶲太守鄭鴻降¶
<pb:KR3k0013_WYG_963-4b>¶
求内屬帝封賢栗等為君長¶
三十年鮮卑大人於仇賁滿頭等率種人詣闕朝貢封¶
於仇賁為王滿頭為侯¶
章帝建初二年昆明夷鹵承率種人與諸郡兵撃哀牢¶
王類牢於博南斬之傳首雒陽封鹵承為破虜傍邑侯¶
和帝永元三年大将軍竇憲上書立北匈奴右谷蠡王¶
於除鞬為單于明年遣耿䕫即授璽綬賜玉劔四具羽¶
葢一駟使中郎将任尚持節衛䕶屯伊吾如南單于故¶
<pb:KR3k0013_WYG_963-5a>¶
事¶
六年蜀郡徼外大牂夷種羌豪造頭等率種人五十餘¶
萬口内屬拜造頭為邑君長賜印綬¶
安帝永初元年鮮卑大人燕荔陽入朝帝賜鮮卑王印¶
綬赤車参駕令止烏桓校尉所居寗城下¶
二年青衣道夷邑長令田(令姓/田名)舉土内屬帝增令田爵¶
號為奉通邑君¶
元初二年先零羌號多等率衆七千餘人詣漢陽太守¶
<pb:KR3k0013_WYG_963-5b>¶
寵参降詣闕賜號多侯印綬遣之¶
三年度遼将軍鄧遵率南匈奴左鹿蠡王湏沈撃湏王¶
零昌於靈州(縣名属/北地郡)斬首八百餘級封湏沈為破虜侯¶
金印紫綬¶
四年春中郎将任尚遣當闐種羌槐鬼等五人刺殺叛¶
羌杜季貢封槐鬼為羌侯秋任尚復募效功種號封刺¶
殺零昌封號封為羌王五年度遼将軍鄧遵募上郡全¶
無種羌雕何等刺殺叛羌狼莫賜雕何為羌侯¶
<pb:KR3k0013_WYG_963-6a>¶
永寜元年遼鮮卑大人烏倫其至鞬衆詣度遼將軍鄧¶
遵䧏奉貢獻詔封烏倫為率衆王其至鞬為率衆侯是¶
年撣國工(撣音/擅)雍繇調遣使獻樂明年元㑹安帝作樂¶
於庭封雍繇調為漢大都尉賜印綬¶
順帝永建二年烏桓都尉戎朱&KR0146;率將王侯咄歸去延¶
等從烏桓校尉耿曄擊鮮卑有功還皆拜為率衆王¶
漢安二年立南匈奴守義王兠樓為南單于¶
獻帝建安四年烏丸三王助大將軍袁紹擊破遼東公孫¶
<pb:KR3k0013_WYG_963-6b>¶
瓉紹遣使即拜為單于皆安居華盖羽覆黄屋左纛版¶
文曰使持節大將軍督幽青并領冀州牧部卿侯紹承制¶
詔遼東屬國率衆王頒下烏丸遼西率衆王蹋頓右北平¶
率衆王汗廬維乃祖慕義遷善欵塞内附北捍玁狁東拒¶
濊貊世守北陲為百姓保障雖時侵犯王畧命將徂征¶
厥罪率不旋時悔愆變改方之外夷最又聰慧者也始¶
有千夫長百夫長以相統領用䏻慮乃心力克有勲於¶
國家稍受王侯之命自我王室多故公孫瓉作難殘夷¶
<pb:KR3k0013_WYG_963-7a>¶
厥土之君以侮天慢主是以四海之内並執干戈以衛¶
社稷三王奮氣裔土忿姦憂國控弦與漢兵馬表裏誠¶
甚忠孝朝所嘉焉然而虎兕長蛇相随塞路王官爵命¶
否而無聞夫有勲不賞俾勤者怠今遣行謁者楊休齎¶
單于璽綬車服以封爾勞其各綏静部落教以謹慎無¶
使作凶作慝世復爾祀位長為百蠻長厥有咎有不臧¶
者泯於爾禄而䘮於乃庸可不勉乎烏丸單于都護部¶
衆左右單于受其節度他如故事¶
<pb:KR3k0013_WYG_963-7b>¶
魏文帝漢延康元年鮮卑素利彌加遣使獻馬封加為¶
歸義王(先是漢獻帝建安中鮮卑素利彌加厥機因校/尉閭柔上貢獻通市太祖皆表寵以為王厥機)¶
(死又封其子沙未汗為親漢王至是/表利彌加各遣使獻馬故有是命)¶
黄初元年更授匈奴南單于呼厨泉魏璽綬賜青葢乗¶
輿寳劔玉玦是年鮮卑歩度根遣使獻馬帝拜為王¶
明帝太初三年大月氏王波調遣使奉獻以調為親魏¶
大月氏¶
景初元年幽州刺史毌丘儉討遼東是時右北平烏丸¶
<pb:KR3k0013_WYG_963-8a>¶
單于冦婁敦遼西烏丸都督率衆王䕶留葉聞儉軍至¶
率衆五千餘人降寇婁敦遣弟阿羅奨等詣闕朝貢封¶
其渠帥三十餘人為王¶
二年六月倭王遣大夫難升米等詣帯方郡求詣天子¶
朝獻時太守劉夏遣吏將送詣京都其年十二月詔書¶
報倭女王曰制詔親魏倭王卑彌呼帯方太守劉夏遣¶
使送汝大夫難升米次使都示牛利奉汝所獻男生口¶
四人女生口六人班布二疋二丈以到汝所在踰逺乃¶
<pb:KR3k0013_WYG_963-8b>¶
遣使貢獻是汝之忠孝我甚哀汝今以汝為親魏倭王¶
假金印紫綬装封付帯方太守假授汝其綏撫種人勉¶
為孝順汝来使難升米牛利涉逺道路勤勞今以難升¶
米為率善中郎将牛利為率善校尉假銀印青綬引見¶
勞賜遣還今以絳地交龍錦五疋絳地縐栗&KR0290;十張蒨¶
絳五十疋紺青五十疋答汝所獻貢直又特賜汝紺地¶
句文錦三疋細斑華&KR0290;五張白絹五十疋金八兩五尺¶
刀二口銅鏡百枚真珠鉛丹各五十斤皆装封付難升¶
<pb:KR3k0013_WYG_963-9a>¶
米牛利還到録受悉可示汝國中人使知國家哀汝故¶
鄭重賜汝好物也¶
是年遣帯方太守劉昕樂浪太守鮮于嗣越海定二郡¶
諸韓國臣智加賜邑君印綬其次與邑長¶
齊王正始元年帯方太守弓遵遣建中校尉梯儁等奉¶
詔書印綬詣倭國拜假倭王並齎詔賜金帛錦&KR0290;刀鏡¶
綵物倭王因使上表答謝詔恩¶
八年濊貊不耐侯詣闕朝貢詔更封不耐濊王¶
<pb:KR3k0013_WYG_963-9b>¶
晉武帝大康六年大宛獻汗血馬帝遣使楊顥拜其王¶
藍庾為大宛王¶
懐帝即位初以鮮卑務勿塵為大單于司空領烏丸校¶
尉王凌又表封務勿塵遼西郡公其别部大飄滑及其¶
弟渇末别部大屠瓮等皆為親晉王¶
簡文帝成安二年正月百濟王遣使貢方物六月遣使¶
拜百濟王餘句為鎮東将軍領樂浪太守¶
孝武帝太元十一年以百濟王世子餘暉為使持節都¶
<pb:KR3k0013_WYG_963-10a>¶
督鎮平将軍百濟王¶
安帝隆安三年仇池氐楊盛遣使稱藩奉獻方物帝以¶
盛為仇池公楊氏世居隴右漢末徙居仇池地方百頃¶
因以百頃為號有名千萬者魏拜為百頃王其孫難敵¶
稱藩於晉以為仇池公後孫纂立便詣簡文自陳後以¶
纂為平羌校尉秦州刺史仇池公纂支庶定稱藩於孝¶
武帝盛即定之兄也至是稱藩奉獻故復命之桓𤣥輔¶
政進盛西戎校尉¶
<pb:KR3k0013_WYG_963-10b>¶
義熙九年高麗國王高璉(一作/髙連)遣長史高翼奉表獻赭¶
白馬以璉為高麗王樂浪郡公¶
十二年以百濟王映為使持莭都督百濟諸軍事鎮東¶
将軍百濟王¶
宋高祖永初元年百濟王餘映進號鎮東大将軍¶
二年林邑王范陽邁遣使貢獻即加除授以陽邁為林¶
邑王¶
三年封仇池公楊威為武都王¶
<pb:KR3k0013_WYG_963-11a>¶
文帝元嘉二年十一月以武都王世子楊𤣥為秦州刺¶
史襲封武都王¶
是年倭國王倭讃遣使奉表獻方物表曰封國偏逺作¶
藩于外自昔祖父躬擐甲胄䟦渉山川不遑寕處東征¶
毛人五十五國西服衆夷六十六國渡平海北九十五¶
國王道融泰廓土遐畿累葉朝宗不諐於嵗臣雖下愚¶
忝紹先緒驅率所統歸崇天極詔除都督倭新羅任那加¶
羅秦韓慕韓六國諸軍事安東大將軍倭王¶
<pb:KR3k0013_WYG_963-11b>¶
七年正月以吐谷渾慕璝為征西将軍沙州刺史慕璝¶
遼東鮮卑也兄阿豺晉末譙縦之亂遣使上表獻方物¶
詔為安西将軍沙州刺史澆河公阿豺死慕璝立奉表¶
故有是命¶
六月以仇池氐冠軍将軍楊難當為北秦州刺史封武¶
都王¶
是年百濟王餘毗復修職貢以餘映爵號授之¶
九年六月以征西将軍沙州刺史吐谷渾慕璝為征西¶
<pb:KR3k0013_WYG_963-12a>¶
大将軍西秦河二州刺史隴西王北秦州刺史楊難當¶
加征西大将軍¶
十二年正月封黄龍國主馮𢎞為燕王¶
十五年二月以平東将軍吐谷渾慕延為鎮西將軍西¶
秦河二州刺史¶
四月以倭國王&KR0575;為安東将軍¶
十六年六月改封隴西王吐谷渾慕延為河南王¶
二十年倭國王濟遣使奉獻復以為安東将軍倭國王¶
<pb:KR3k0013_WYG_963-12b>¶
二十六年六月媻皇國王舎利媻羅䟦摩遣使獻方物¶
四十一種策命為媻皇國王¶
是月媻逹國王舎利不陵伽䟦摩遣使獻方物䇿媻達¶
國王詔曰阿羅單媻皇媻達三國頻越遐海欵化納貢逺誠¶
宜甄可並加除授乃遣使䇿命之¶
二十八年七月安東將軍倭王濟進號安東大将軍¶
二十九年九月以平西将軍吐谷渾拾寅為安西将軍¶
西秦河二州刺史¶
<pb:KR3k0013_WYG_963-13a>¶
孝武即位初安西將軍西秦河二州刺史吐谷渾拾寅¶
進號鎮西大将軍開府儀同三司¶
大明元年十月以百濟王餘慶為鎮東大將軍¶
五年正月以宕昌國王梁唐子為河州刺史¶
六年三月以倭國王世子興為安東将軍倭國王¶
七年六月高麗王高璉進號車騎大将軍開府儀同三¶
司¶
明帝泰始三年十月鎮西大将軍西秦河二州刺史河¶
<pb:KR3k0013_WYG_963-13b>¶
南王吐谷渾拾寅進號征西大將軍¶
後廢帝元徽三年九月征西大将河南王吐谷渾拾寅¶
進號車騎大將軍¶
四年五月以仇池氐寕朔將軍武都王楊文度為北秦¶
州刺史¶
十月以宕昌王梁彌機為安西将軍河凉二州刺史¶
順帝昇明元年十二月寕朔将軍北秦州刺史武都王¶
楊文度進號征西将軍¶
<pb:KR3k0013_WYG_963-14a>¶
二年五月倭國王武遣使獻方物以武為安東大将軍¶
又封西陽蠻梅生為高山侯田治生為威生侯梅加羊¶
為杆山侯¶
六月以輔國将軍楊文𢎞為北秦州刺史封武都王¶
南齊太祖建元元年五月詔使持莭散騎常侍都督秦¶
河沙三州諸軍開府儀同三司領䕶羌校尉西秦河二¶
州刺史河南王吐谷渾拾寅進號驃騎大将軍使持莭¶
都&KR0450;河凉二州安西将軍東羌校尉河凉二州刺史隴¶
<pb:KR3k0013_WYG_963-14b>¶
西公宕昌王梁彌機進號鎮西將軍征虜將軍西凉州¶
刺史羌王像舒彭進號持節平西将軍又詔曰昔絶國¶
入贄羙稱前冊殊俗内欵聲流往紀虜茄盧鎮主隂平¶
公楊廣香怨結同族釁起親黨在宋之世遂舉地降敵¶
茄盧失守華陽暫驚近單使先馳宣揚皇威廣香等追¶
其逺世之誠仰我維新之化肉袒請附復地千里氐羌¶
雜種咸同歸欵宜特領納厚加優䘏廣香翻迷反正可¶
特量所授部曲酋豪随名酬賞以廣香為都&KR0450;沙州諸¶
<pb:KR3k0013_WYG_963-15a>¶
軍事平羌校尉沙州刺史又詔新除使持節都督倭新¶
羅任那加羅秦韓六國諸軍事安東大將軍倭王武進¶
號為鎮東大将軍是時加羅國王荷知使来獻詔曰量¶
廣始登逺夷洽化加羅王荷知欵闕海外奉贄東遐可¶
授輔國将軍本國王¶
二年三月百濟王牟都遣使貢獻詔曰寳命惟新澤波¶
絶域牟都世藩東表守職遐外可即授使持莭都督百¶
濟諸軍事鎮東大将軍又以氐楊後起為秦州刺史¶
<pb:KR3k0013_WYG_963-15b>¶
四月使持節散騎常侍都&KR0450;營平二州諸軍事車騎大¶
将軍開府儀同三司樂浪公高麗王高璉進號驃騎大¶
将軍¶
武帝永明元年二月以征虜将軍楊炤為沙州刺史封¶
隂平王又詔前使持節都督河凉二州軍事鎮西将軍¶
東羌校尉河凉二州刺史隴西公宕昌王梁彌機前使¶
持節平北將軍西凉州刺史羌王像舒彭並著勤西陲¶
安寜邊境可復先官爵¶
<pb:KR3k0013_WYG_963-16a>¶
是年以隴右都帥羌王劉雒羊為輔國将軍又進秦州¶
刺史楊後起號冠軍将軍¶
二年八月秦州刺史楊後起勤彰欵塞忠著邊城進號¶
征虜将軍¶
三年六月以河南王拾寅世子吐谷渾易度侯為使持¶
節都督西秦河沙三州諸軍事鎮西将軍領䕶羌校尉¶
西秦河二州刺史河南王又詔曰易度侯守職西蕃綏¶
懐允緝忠績兼舉朕有嘉焉可進號車騎大將軍¶
<pb:KR3k0013_WYG_963-16b>¶
八月詔曰行宕昌王梁彌頡(一作/類)忠欵内附著績西服¶
宜加爵命式隆潘屏可使持節都督河凉二州諸軍事¶
安西將軍東元校尉河凉二州刺史隴西公宕昌王¶
四年閏正月秦州刺史楊後起卒詔曰後起奄至殞逝¶
愴惻于懐綏禦邊服宜詳其選行輔國將軍北秦州刺¶
史武都王楊集始幹局沉亮乃心忠欵必䏻輯境寕民¶
宣揚聲教可持節輔國将軍北秦州刺史平羌校尉武¶
都王¶
<pb:KR3k0013_WYG_963-17a>¶
六年五月以行宕昌王梁彌承為使持節都&KR0450;河凉二¶
州諸軍事安西将軍東羌校尉河凉二州刺史¶
是年除都督䕶北遂安左郡太守田駟路為試守郡太¶
守皆郢州蠻也¶
八年正月百濟王牟太遣使上表遣謁者僕射孫副䇿¶
命太襲亡祖父牟都為百濟王曰於戯惟爾世襲忠勤¶
誠著遐表海路肅澄要貢無替式循彛典用纂顯命往¶
欽哉其敬膺休業可不慎歟詔行都督百濟諸軍事鎮¶
<pb:KR3k0013_WYG_963-17b>¶
東大将軍百濟王今以世襲祖父牟都為百濟王即位¶
章綬等五銅虎符四王其拜受不亦休乎¶
是年以河南王吐谷渾休留代為使持節都督西秦河¶
沙三州鎮西將軍䕶羌校尉西秦河二州刺史¶
九年五月林邑夷人范當根純攻奪其國自立遣使貢¶
獻金簟等物詔曰林邑雖在遐外世服正化當根純乃¶
誠懇欵到率其僚職逺績克宣良有可嘉宜沾爵號以𢎞¶
休澤可持節都督縁海諸軍事安南將軍¶
<pb:KR3k0013_WYG_963-18a>¶
是年八座奏隂平王楊炅嗣勤西牧馳欵内昭宜増戎¶
章用輝遐外進號前将軍¶
十年以林邑王子孫范諸農率種人攻范當根純復得¶
本國以諸農為持莭都督縁海諸軍事安南将軍林邑¶
王¶
欝林王隆昌元年以髙麗王樂浪公高雲為使持節散¶
騎常侍都督營平二州諸軍事征東大将軍¶
明帝建武二年七月以氐楊馥之為北秦州刺史仇池¶
<pb:KR3k0013_WYG_963-18b>¶
公¶
是年林邑王諸農進號鎮國将軍¶
梁高祖天監二年五月扶南國王遣使送珊瑚佛像并¶
獻方物詔曰扶南王憍陳如闍邪䟦摩介居海表世纂¶
南服厥誠逺著重譯獻琛宜蒙酬納班以榮號可安南¶
将軍¶
九月以河南王世子伏連籌為鎮西將軍西秦河二州¶
太守河南王¶
<pb:KR3k0013_WYG_963-19a>¶
四年四月以宕昌國王梁彌博為使持節都督河凉二¶
州諸軍事安西將軍東羌校尉河凉二州刺史隴西公¶
宕昌王佩以金印¶
七年二月&KR0457;曰高麗樂浪郡公高雲乃誠欵著貢驛相¶
尋宜隆秩命式𢎞朝典可撫東大將軍開府儀同三司¶
持節常侍都督王並如故¶
九年四月林邑國奉獻白猴&KR0457;曰林邑國王范天凱介¶
在海表乃心欵至逺修職貢良有可嘉宜班爵號被以¶
<pb:KR3k0013_WYG_963-19b>¶
榮澤可持節都督縁海諸軍威南将軍林邑王¶
普通元年二月以高麗王世子安為寕東將軍都督營¶
平二州諸軍事襲爵高麗王¶
二年十二月&KR0457;曰行都督百濟諸軍事鎮東大将軍百¶
濟王餘隆守藩海外逺修貢職乃誠欵到朕有嘉焉宜¶
率舊章服兹榮命可持節都&KR0450;百濟諸軍事寕東大将¶
軍百濟王¶
五年&KR0457;以百濟王餘隆子明為持節百濟諸軍事綏東¶
<pb:KR3k0013_WYG_963-20a>¶
将軍百濟王¶
七年三月髙麗王安庶子延立遣使貢獻&KR0457;以延襲爵¶
六月林邑王高式勝鎧遣使獻方物&KR0457;以為持莭都督¶
縁海諸軍事綏南将軍林邑王¶
中大通元年三月以河南王休運籌子呵羅真為寕西¶
将軍䕶羌校尉西秦河二州刺史(一云西秦河/沙三州刺史)¶
二年四月以河南王佛輔為寕西将軍西秦河二州刺¶
史¶
<pb:KR3k0013_WYG_963-20b>¶
六月行林邑王髙式律陁羅䟦摩貢獻&KR0457;以為持節都¶
督縁海諸軍事綏南將軍林邑王¶
大同十年二月行宕昌王梁彌泰為西平將軍河凉二¶
州刺史宕昌王¶
太清二年三月高麗王延卒詔以其子為寧東將軍襲延爵¶
陳文帝天嘉三年閏二月以百濟王餘明為撫東大將¶
軍髙句麗王高湯為寜東將軍¶
後魏道武登國初以爾朱羽健為領民酋長率契胡武¶
<pb:KR3k0013_WYG_963-21a>¶
士千七百人従駕平晉陽定中山論功拜散騎常侍以¶
居秀容川&KR0457;割方三百里封之長世為業¶
天興初仇池氐楊盛遣使朝貢&KR0457;以盛為征南大将軍¶
仇池王¶
太武始光四年十一月以氐王楊𤣥為都督荆梁益寕¶
四州諸軍事假征南大将軍梁州刺史南秦王¶
延和二年九月&KR0457;兼大鴻臚卿崔頤持節拜征虜将軍¶
楊難當為征南大将軍儀同三司封南秦王¶
<pb:KR3k0013_WYG_963-21b>¶
太和三年九月遣使者拜西秦王慕璝弟慕利延為鎮¶
西大将軍儀同三司改封西平王(是時使貟外散騎侍/郎李教拜高麗王高)¶
(璉為都督遼海諸軍事征東将軍領東夷/中郎将遼東郡公高句麗正史闕年月)¶
五年三月以故南秦王世子楊保宗為征南大将軍秦¶
州牧武都王¶
太平真君二年三月封蠕蠕都乆閭乞歸為朔方王¶
五年六月西平王吐谷渾慕利延殺其兄子緯代立弟¶
叱力延等来奔乞師以叱力延為歸義王¶
<pb:KR3k0013_WYG_963-22a>¶
正平元年伊吾王唐和闗帝優寵之文成即位以和歸¶
誠先朝拜鎮南将軍酒泉公¶
孝文延興二年正月太陽蠻首桓誕率户内屬拜征南¶
将軍㐮陽王¶
太和二年三月遣鴻臚卿劉歸謁者張察拜河南公梁¶
彌機為征南大将軍西戎校尉梁益二州牧河南公宕¶
昌王¶
六年九月以氐楊後起為武都王¶
<pb:KR3k0013_WYG_963-22b>¶
九年七月遣使拜宕昌王梁彌機兄子彌承為國王¶
十六年三月以高麗王高璉孫雲為其國王賜衣冠服¶
物車旗之飾¶
十七年正月以吐谷渾伏連籌為其國王¶
宣武景明四年十一月以武興國世子楊紹先為其國¶
王¶
正治二年正月宕昌王世子梁彌博為其國王¶
永平二年八月以鄧至國世子像覽蹄爲其國王¶
<pb:KR3k0013_WYG_963-23a>¶
孝明神龜元年正月&KR0457;以氐楊定為隂平王¶
二年高麗王高雲死以世子安為其國王拜鎮東将軍¶
領䕶東夷校尉遼東郡公¶
正光元年九月蠕蠕主阿那瓌来奔十一月&KR0457;曰蠕蠕¶
世雄朔方擅制漢表隣通上國百有餘載自神鼎南底¶
累紀於兹䖍貢雖違邊燧静息慿心象魏潜欵彌純今¶
其主阿那瓌屬離時難邦分親析萬里逺馳庇命有¶
道同悲申伍忠孝足務方存興滅之師以隆繼絶之¶
<pb:KR3k0013_WYG_963-23b>¶
舉宜且&KR0278;以賔禮期之立功䟽爵胙土大啟河岳可封¶
朔方郡開國公蠕蠕王食邑一千户錫以衣冕加以軺¶
車祿恤儀衛同乎戚藩(十二月/送歸北)¶
三年四月以高車王覆羅伊匐為鎮西将軍西海郡開¶
國公高車王¶
孝荘建義元年六月以髙昌王世子光為平西将軍𤓰¶
州刺史襲爵秦臨縣開國伯高昌王¶
前廢帝普泰元年高昌王趙堅遣使朝貢除平西将軍¶
<pb:KR3k0013_WYG_963-24a>¶
𤓰州刺史秦臨縣伯王如故尋加衛将軍¶
東魏孝静天平中加高句麗王高延侍中車騎大将軍¶
興和二年四月阿至羅國主副伏羅越居子去賔来降¶
封為高車王¶
西魏孝武永熈元年高句麗王延為使持節散騎常侍¶
車騎将軍領䕶東夷校尉遼東郡公高句麗王¶
二年以衛将軍𤓰州刺史秦臨縣伯高昌王趙堅為儀¶
同三司進爵郡公¶
<pb:KR3k0013_WYG_963-24b>¶
文帝大統五年蔡陽蠻王曾超明内屬授南雍州刺史¶
仍世襲焉¶
十四年以高昌王世子元嘉為王¶
廢帝元年蠻酋焚舎舉落内附以為淮北三州諸軍事¶
淮州刺史淮安郡公¶
恭帝二年蠻酋宜人王母田興彥欵附以為開府儀同¶
三司¶
北齊文宣天保元年九月以散騎常侍車騎将軍領東¶
<pb:KR3k0013_WYG_963-25a>¶
夷校尉遼東郡開國公高麗王威為使持節侍中驃騎¶
大将軍領䕶東夷校尉王公如故¶
廢帝乾明元年二月以高麗王世子高湯為使持節領¶
東夷校尉遼東郡公髙麗王¶
武成河清四年二月詔以新羅國王金真興為使持節¶
領東夷校尉樂浪郡公新羅王¶
後主武平元年二月以百濟王餘昌為使持節侍中驃¶
騎大将軍帯方郡公王如故¶
<pb:KR3k0013_WYG_963-25b>¶
二年正月以百濟王餘昌為使持節都督東青州刺史¶
後周武帝建徳六年高麗王高湯遣使来貢(一作/高陽)拜湯¶
為上開府儀同大将軍遼東郡開國公遼東王¶
隋高祖開皇元年十月百濟王扶餘昌遣使来賀授昌¶
上開府儀同三司帯方郡公¶
十二月高麗王高湯遣使朝貢授湯大将軍遼東郡公¶
四年五月契丹王莫賀弗遣使請降拜大将軍¶
五年党項拓㧞寕叢等各率所部詣旭川内附授大将¶
<pb:KR3k0013_WYG_963-26a>¶
軍其部下各有差¶
十年七月高麗遼東郡公高湯卒拜其子元為上開府¶
儀同三司襲爵遼東郡公賜衣一襲元奉表謝恩并賀¶
祥瑞因請封王高祖&KR0278;&KR0457;䇿元為王¶
十四年新羅國王真平遣使貢方物拜真平為上開府¶
樂浪郡公新羅王¶
十九年四月突厥利可汗内附以為啓可汗¶
煬帝大業五年髙昌王麴伯雅来朝拜左光禄大夫車¶
<pb:KR3k0013_WYG_963-26b>¶
師太守封弁國公¶
　¶
　¶
　¶
　¶
　¶
　¶
　册府元龜卷九百六十三¶
