# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:19.982043
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百十四
<pb:KR3k0013_WYG_514-1a>¶
欽定四庫全書¶
　册府元龜卷五百十四　　宋　王欽若等　撰¶
　　憲官部¶
　　　剛正¶
書曰剛而塞強而義詩曰靖恭爾位好是正直矧夫風¶
憲之任抨彈攸屬所以案舉不法表正庶尹震肅綱紀¶
奮揚威望而能雅志公亮峻節猋厲舉遵直道無所屈¶
撓善善惡惡不吐不茹使邪臣知懼懦夫有立須復逆¶
<pb:KR3k0013_WYG_514-1b>¶
忤貴倖搆聚怨隙被以巧詆䧟於深文亦無憚焉斯古¶
人所謂執徳不回當官有守者也¶
漢嚴延年為御史掾舉侍御史時大將軍霍光廢昌邑¶
王尊立宣帝宣帝初即位延年劾奏光擅廢立¶
無人臣禮不道奏雖寢然朝廷肅焉敬之¶
諸葛豐特立剛直元帝擢為司𨽻校尉時侍中許章以¶
外屬貴幸奢滛不奉法度賔客犯事與章相連豐案劾¶
章欲奏其事適逢許侍中私出豐駐車舉節詔章曰下¶
<pb:KR3k0013_WYG_514-2a>¶
欲收之章廹窘馳車去豐追之章因得入公門自歸上¶
(歸自乞哀/於天子也)豐亦上奏於是收豐節司𨽻去節自豐始豐¶
上書謝曰臣豐駑怯文不足以勸善武不足以執邪陛¶
下不量臣能否拜為司𨽻校尉未有以自効復秩臣為¶
光禄大夫官尊貴重非臣所當處也又廹年數衰暮常¶
恐卒填溝渠無以報厚徳使論議士譏臣無補長獲素¶
飱之名(素空也言不舉職/務空食禄俸而已)故常願捐一旦之命不待時¶
而斷姦臣之首縣於都市編書其罪(編謂聯次/簡牘也)使四方¶
<pb:KR3k0013_WYG_514-2b>¶
明知為惡之罰然後却就斧鉞之誅誠臣所甘心也夫¶
以布衣之士尚猶有刎頸之交今以四海之大曽無仗¶
節死誼之臣率盡茍合取容阿黨相為念私門之利忘¶
國家之政邪穢濁溷之氣上感於天是以災變數見百¶
姓困乏此臣下不忠之效也臣誠耻之亡已凡人情莫¶
不欲安存而惡危亡然忠臣直士不避患害者誠為君¶
也今陛下天覆地載物無不容使尚書令堯(臣欽若等/曰堯史不)¶
(載/姓)賜臣豐書曰夫司𨽻者刺舉不法善善惡惡非得專¶
<pb:KR3k0013_WYG_514-3a>¶
之也免處中和順經術意恩深徳厚臣豐頓首幸甚臣¶
竊不勝憤懣願賜清宴惟陛下裁幸帝不許是後所言¶
益不用¶
盖寛饒為司𨽻校尉刺舉無所廻避平恩侯許伯入第¶
(許伯皇太子外祖也入第/者治第新成始入居之)丞相御史將軍中二千石皆¶
賀寛饒不行許伯請之乃往從西階上東鄉特坐(言自/尊抗)¶
(無所/屈也)許伯自酌曰盖君後至寛饒曰無多酌我我乃酒¶
狂丞相魏侯(臣欽若等曰/魏侯魏相也)笑曰次公醒而狂何必酒也¶
<pb:KR3k0013_WYG_514-3b>¶
坐者皆屬目卑下之(屬猶/佯也)酒酣樂作長信少府檀長卿¶
起舞為沐猴與狗鬭(沐猴/獮猴)坐皆大笑寛饒不說仰視屋¶
而歎曰美哉然富貴無常忽則易人此如傳舍所閱多¶
矣(言如客舍行客輙/過之故多所歴也)唯謹慎為得乆君侯可不戒哉因¶
起趨出劾奏長信少府以列卿而沭猴舞失禮不敬帝¶
欲罪少府許伯為謝良乆帝乃解¶
孫寳字子嚴哀帝即位為諫大夫遷司𨽻初傅太后與¶
中山孝王母馮太后俱事元帝有郤(以當熊事/慙而嫉之)傅太后¶
<pb:KR3k0013_WYG_514-4a>¶
使有司考馮太后令自殺衆庶寃之寳奏請覆治傅太¶
后大怒曰帝置司𨽻主使察我馮氏反事明白故欲擿¶
觖以揚我惡(擿觖謂挑/發之也)我當坐之帝乃順㫖下寳獄尚¶
書僕射唐林争之上以林朋黨比周左遷敦煌魚澤障¶
候大司馬傅喜光禄大夫龔勝固爭帝為言太后出寳¶
復官¶
鄭賔眀法律為御史事貢公(貢禹/也)名公直¶
㳙勲為司𨽻校尉時北地浩商為義渠長所捕亡(義渠/北之)¶
<pb:KR3k0013_WYG_514-4b>¶
(縣也商被縣/長捕而逃亡)長取其母與猳猪連繫都亭下(以深辱之/猳牡豕也)¶
商兄弟㑹賔客自稱司𨽻掾長安縣尉殺義渠長妻子¶
六人亡丞相御史請遣掾史與司𨽻校尉部刺史并力¶
逐捕察無狀者(無狀謂商及義渠/長本狀之遣曲也)奏可勲奏言春秋之¶
義王人㣲者序乎諸侯之上尊王命也臣幸得奉使以¶
督察公卿以下為職今丞相宣(薛宣/也)請遣掾史以¶
宰士督察天子奉使命大夫(謂丞相掾史為宰士者言/其宰相之屬官而信為士)¶
(也奉使命大/夫謂司𨽻也)甚誖逆順之理(誖乖/也)宣本不師受經術因¶
<pb:KR3k0013_WYG_514-5a>¶
事以立姦威案浩商所犯一家之禍耳印書欲專權作¶
威乃害於國不可之大者(周書洪範云臣之有作福作/威乃㓙于乃國害于厥躬故)¶
(引/之)願下中朝特進列侯將軍以下正國法度議者以為¶
丞相掾不宜移書督趣司𨽻㑹浩商捕得伏誅家屬徙¶
合浦¶
後漢鮑永建武中為司𨽻校尉辟扶風鮑恢為都官從¶
事恢亦抗直不避彊禦帝常曰貴戚且宜歛手以避二¶
鮑¶
<pb:KR3k0013_WYG_514-5b>¶
何敞為侍御史章帝時尚書僕射郅夀譏刺竇憲等辭㫖¶
甚切憲怒䧟壽以買公田誹謗下吏當誅敞上䟽理之¶
曰臣聞聖王闢四門開四聰延直言之路下不諱¶
之詔立敢諫之旗聽歌謠於路諍臣七人以自鑒¶
炤考知政理違失人心輙改更之故天人並應傳福無¶
窮臣伏見尚書僕射郅壽坐於臺上與諸尚書論擊匈¶
奴言議過差及上書請買公田遂繫獄考劾大不敬臣¶
愚以為夀機密近臣匡救為職若懷黙不言其罪當誅¶
<pb:KR3k0013_WYG_514-6a>¶
今夀違衆正議以安宗廟豈其私邪又臺閣平事分爭¶
可否雖唐虞之隆三代之盛猶謂諤諤以昌不以誹謗¶
為罪請買公田人情細過可裁隠忍壽若被誅臣恐天¶
下以為國家横罪忠直賊傷和氣忤逆隂陽臣所以敢¶
犯嚴威不避夷㓕觸死瞽言非為壽也忠臣盡節以死¶
為歸臣雖不知壽度其甘心安之誠不欲聖朝行誹謗¶
之誅以傷晏清之化杜塞忠直垂譏無窮臣敞謬豫機¶
宻言所不宜罪名明白當塡牢獄先壽僵仆萬死有餘¶
<pb:KR3k0013_WYG_514-6b>¶
書奏壽得减死論¶
宋意為司𨽻校尉和帝永元初大將軍竇憲兄弟貴盛¶
歩兵校尉鄧壘河南尹王調故蜀郡太守廉范等羣黨¶
出入憲門負勢放縱意隨違舉奏無所廻避由是與竇¶
氏有隙¶
周䊸初為洛陽令部吏止奸亭長霍延遮止㧞劍肆詈¶
皇后弟竇篤坐免後為御史中丞又坐免竇氏貴盛兄¶
弟秉權睚眦宿怨無不僵仆篤等以䊸公正而怨隙有素¶
<pb:KR3k0013_WYG_514-7a>¶
遂不敢害永元五年徴為御史中丞諸竇雖誅而夏陽¶
侯瓌猶尚在朝䊸疾之復乃上䟽曰臣聞臧文仲之事¶
君也見有禮於君者事之如孝子之養父母見無禮於¶
君者誅之如鷹鸇之逐鳥雀案夏陽侯瓌本出輕薄志¶
在邪僻學無經術而妄搆講舍外招儒徒實㑹姦桀輕¶
忽天威侮慢王室又造作廵狩封禪之書惑衆不道當¶
伏誅戮而主者營私不為國計夫涓流雖寡浸成江河¶
爝火雖㣲卒能燎野履霜有漸可不懲革宜尋吕産專¶
<pb:KR3k0013_WYG_514-7b>¶
竊之亂永惟王莽簒逆之禍上安社稷之計下解萬夫¶
之惑¶
華松為司𨽻校尉是時貴戚專勢有司軟弱莫敢糾罰¶
松奏馬氏三侯羣豪歛手¶
桓典拜侍御史是時宦官秉權典執政無所廻避¶
應奉為司𨽻校尉糾舉姦偽不避豪戚以嚴厲名¶
虞詡順帝永建中為司𨽻校尉數月間奏太傅馮石太¶
尉劉熹中常侍程璜陳秉孟生李閏等百官側目號為¶
<pb:KR3k0013_WYG_514-8a>¶
苛刻時中常侍張防特用權勢每請託受取詡輙按之¶
而屢寢不報詡不勝其憤乃自繫廷尉奏言曰昔孝安¶
皇帝任用樊豐遂交亂嫡統幾亡社稷今日張防復弄¶
威柄國家之禍將重至矣臣不忍與防同朝謹自繫以¶
聞無令臣襲楊震之跡(震為樊豐/所譖而死)書奏防流涕訴帝詡¶
坐論輸左校防必欲害之二日之中傳考四獄獄吏勸¶
詡自引詡曰寧伏歐刀以示逺近(歐刀刑人/之刀也)詡子顗與¶
門生百餘人候中常侍高梵車訴言枉狀梵入言之即¶
<pb:KR3k0013_WYG_514-8b>¶
日赦出詡¶
李膺桓帝時拜司𨽻校尉時張讓弟朔為野王令貪殘¶
無道至乃殺孕婦聞膺厲威嚴懼罪逃還京師因匿兄¶
讓第舍藏於合柱中膺知其狀率將吏卒破柱取朔付¶
洛陽獄受辭畢即殺之讓訴寃於帝詔膺入殿御親臨¶
軒詰以不先請便加誅辟之意膺對曰昔晉文公執衛¶
成公歸于京師春秋是焉禮云公侯有罪雖曰宥之有¶
司執憲不從昔仲尼為魯司㓂七日而誅少正卯今臣¶
<pb:KR3k0013_WYG_514-9a>¶
到官已積一旬私懼以稽留為愆不意獲速疾之罪誠¶
自知釁責死不旋踵特乞留五日尅殄元惡退就鼎鑊¶
始生之願也帝無復言顧謂讓曰此汝弟之罪司𨽻何¶
愆乃遣出之自此諸黄門常侍皆鞠躬屏氣休沭不敢¶
復出宫省帝怪問其故竝叩頭泣曰畏李校尉¶
韓演為司𨽻校尉奏中常侍左悺罪惡及其兄太僕南¶
鄉侯稱請託州郡聚歛為姦賔客放縱侵犯吏民悺稱¶
皆自殺演又奏中常侍具瑗兄沛相恭贓罪徴詣廷尉¶
<pb:KR3k0013_WYG_514-9b>¶
瑗詣獄謝上還東武侯印綬詔貶為都鄉侯¶
袁紹為司𨽻校尉董卓議欲廢立謂紹曰天下之主宜¶
得賢明每念靈帝令人憤毒董侯(獻帝/也)似可今當立之¶
紹曰今上富於春秋未有不善宣於天下若公違禮任¶
情廢嫡立庶恐衆議未安卓按劍叱紹曰豎子敢然天¶
下之事豈不在我我欲為之誰敢不從紹跪對曰此國¶
之大事請出與太傅議之卓復言劉氏種不足復遺紹¶
勃然曰天下徤者豈惟董公横刀長揖徑出懸節於上¶
<pb:KR3k0013_WYG_514-10a>¶
東門而奔冀州¶
魏王觀字偉臺明帝幸許召觀為治書侍御史典行臺¶
獄時多有倉卒喜怒而觀不阿意順㫖¶
吳徐愿為侍御史性忠壯好直言¶
晉何曽魏世為司𨽻校尉撫軍校事尹模慿寵作威姦¶
利盈積朝野畏憚莫敢言者曽奏劾之朝廷稱焉時歩¶
兵校尉阮籍負才放誕居䘮無禮曽面質籍于文帝座¶
曰卿縱情背禮敗俗之人今忠賢執政綜核名實若卿¶
<pb:KR3k0013_WYG_514-10b>¶
之曹不可長也因言於帝曰公方以孝治天下而聽阮¶
籍以重哀飲酒食肉於公座宜擯四裔無令汚染華夏¶
帝曰此子羸病若此君不能為吾忍邪曽重引據辭理¶
甚切帝雖不從時人敬憚¶
劉毅魏末辟司𨽻都官從事京邑肅然毅將彈河南尹¶
司𨽻不許曰攫獸之犬鼷䑕蹈其背毅曰既能攫獸又¶
能殺䑕何損於犬投傳而去武帝咸寧初為司𨽻校尉¶
糾正豪右京師肅然司部守令望風投印綬者甚衆時¶
<pb:KR3k0013_WYG_514-11a>¶
人以毅方之諸葛豐盖饒寛二人太子朝鼓吹將入東掖¶
門毅以為不敬止之於門外奏劾保傅以下詔赦之然¶
後得入帝常因南郊禮畢喟然問毅曰卿以朕方漢何¶
帝也對曰可方桓靈帝曰吾雖德不及古人猶克己為¶
政又平吳㑹混一天下方之桓靈其已甚乎對曰桓靈¶
賣官錢入官庫陛下賣官錢入私門以此言之殆不如¶
也帝大笑曰桓靈之世不聞此言今有直臣故不同也¶
散騎常侍鄒湛進曰世談以陛下比漢文帝人心猶不¶
<pb:KR3k0013_WYG_514-11b>¶
多同昔馮唐答文帝云不能用頗牧而文帝怒今劉毅¶
言犯順而陛下歡然以此相較聖德乃過之矣帝曰我¶
平天下而不封禪焚雉頭裘行布衣禮卿初無言今於¶
小事何見褒之甚湛曰臣聞猛虎在田荷戈而出凡人¶
能之蜂蠆作於懷袖勇夫為之驚駭出於意外故也夫¶
君臣有自然之尊卑言語有自然之逆順向劉毅始言¶
臣等莫不變色陛下發不世之詔出思慮之表臣之喜¶
慶不亦宜乎時景皇后從父弟羊琇為中護軍琇輙乗¶
<pb:KR3k0013_WYG_514-12a>¶
羊車毅糾劾其罪琇典禁兵放恣犯法每為有司所貸¶
毅劾之應至重刑武帝以舊恩直免官而已¶
劉暾為侍御史武庫火尚書郭彰率百人自衞而不救¶
火暾正色詰之彰怒曰我能截君角也暾勃然謂彰曰¶
君何敢恃寵作威作福天子法冠而欲截角乎求紙¶
筆奏之彰伏不敢言衆人解釋乃止彰久貴豪侈每出¶
輙從百餘人自此之後務從簡素後兼中丞奏免尚書¶
僕射等十餘人朝廷嘉之遂以即真¶
<pb:KR3k0013_WYG_514-12b>¶
崔洪武帝世為御史治書時長樂馮恢父為𢎞農太守¶
愛少子淑欲以爵傳之恢父終服闋乃還鄉里結草為¶
廬陽瘖不能言淑得襲爵恢始仕為博士祭酒散騎常¶
侍翟嬰薦恢高行邁俗侔繼古烈洪奏恢不敦儒業令¶
學生畨直左右雖有讓侯㣲善不得稱無倫輩嬰為浮¶
華之目遂免嬰官朝廷憚之尋為尚書左丞時人為之¶
語曰叢生棘刺來自博陵在南為鷂在北為鷹¶
傅𤣥為司𨽻校尉性峻急不能有容每有奏劾或值日¶
<pb:KR3k0013_WYG_514-13a>¶
暮捧白簡整簪帶竦踊不寐坐而待旦於是貴逰懾伏¶
臺閣生風¶
劉喬為御史丞齊王冏腹心董艾勢傾朝廷百僚莫敢¶
忤㫖喬二旬之中奏劾艾罪釁者六艾諷尚書右丞茍¶
晞免喬官¶
周處字子隠為御史中丞凡所糾劾不避寵戚奏征虜¶
將軍石崇大將軍梁王肜等正繩直筆權豪震肅¶
杜錫為衞將軍長史趙王倫簒位以為治書御史孫秀¶
<pb:KR3k0013_WYG_514-13b>¶
求交於錫而錫距之秀雖衘之憚其名高不敢害¶
江績為御史中丞奏劾無所屈撓㑹稽世子元顯專政¶
夜開六門績宻啓㑹稽王道子欲以奏聞道子不許車¶
𦙍亦曰元顯驕縱宜禁制之道子黙然元顯聞而謂衆¶
曰江績車𦙍間我父子遣人宻讓之俄而績卒朝野悼¶
之¶
司馬恬為御史中丞值海西廢簡文帝登阼未觧¶
嚴大司馬桓温屯中堂吹警角恬奏劾温大不敬請¶
<pb:KR3k0013_WYG_514-14a>¶
科罪温視奏歎曰此兒乃敢彈我真可畏也恬忠正有¶
幹局在朝憚之¶
宋荀伯子為御史中丞莅職勤恪有匪躬之稱立朝正¶
色凡所奏劾莫不深相呵毁其言切直¶
鄭鮮之仕晉為御史中丞性剛直不阿强貴明憲直繩¶
甚得司直之體外甥劉毅權重當時朝野莫不歸附鮮¶
之盡心高祖獨不屈意於毅毅甚恨焉義熈六年鮮之¶
使治書侍御史丘洹奏彈毅曰上言𫝊詔羅道盛輙開¶
<pb:KR3k0013_WYG_514-14b>¶
牋遂盗發宻事依法棄市奏報行刑而毅以道盛身有¶
侯爵輙復停宥案毅勲徳光重任居次相既殺之非已¶
無縁生之自由又奏之於先而弗請於後閫外出疆非¶
此之謂中丞鮮之於毅舅甥制不相糾臣請免毅官詔¶
無所問¶
孔琳之為御史中丞明憲執法無所屈撓¶
傅隆為御史中丞當官而行甚得司直之體¶
南齊王思逺明帝輔政為御史中丞時臨海太守沈昭¶
<pb:KR3k0013_WYG_514-15a>¶
畧贓私思逺依事劾奏帝及思逺從兄晏昭畧叔父文¶
季請止之思逺不從案事如故¶
袁昂為御史中丞時尚書令王晏弟詡為廣州多納財¶
貨依事劾奏不憚權豪當時號為正直¶
梁陸杲為御史中丞性婞直無所顧望山隂令虞肩在¶
職贓汙數百杲奏收治中書舍人黄陸之以肩事託杲¶
杲不答高祖聞之以問杲杲答曰有人帝曰卿識陸之¶
不杲答曰臣不識其人時陸之在御側帝指示杲曰此¶
<pb:KR3k0013_WYG_514-15b>¶
人是也杲謂陸之曰小人何敢以罪人屬南司陸之失¶
色領軍將軍張稷是杲從舅嘗以公事彈稷稷因侍宴¶
訴高祖曰杲是臣親通小事彈臣不貸高祖曰杲職司¶
其事卿何得為嫌杲在臺號稱不畏强禦¶
到洽為御史中丞彈糾無所顧望號為勁直¶
張綰再為御史中丞加通直散騎常侍綰再為憲司彈¶
糾無所遁避¶
張緬為御史中丞居憲司推繩無所顧望號為勁直¶
<pb:KR3k0013_WYG_514-16a>¶
江革為御史中丞彈奏權貴一無所避¶
劉潛為御史中丞在職彈糾無所顧望當時稱之¶
劉覽為尚書左丞當官清正無所私姊夫御史中丞褚¶
湮從兄吏部郎孝綽在職頗通贓貨覽劾奏竝免官孝¶
綽怨之常謂人曰犬嚙行路覽嚙家人¶
陳袁憲為御史中丞時豫章王叔英不奉法度逼取人¶
馬憲依事劾奏叔英由是坐免黜自是朝野皆嚴憚焉¶
徐陵為御史中丞時安成王頊為司空以帝弟之尊勢¶
<pb:KR3k0013_WYG_514-16b>¶
傾朝野直兵鮑叔叡假王威權抑塞辭訟大臣莫敢言¶
者陵聞之乃為奏彈道從南臺官屬引奏案而入元帝¶
見陵服章嚴肅若不可犯為歛容正坐陵進讀奏狀時¶
安成王殿上侍立仰視世祖流汗失色陵遣殿中御史¶
引王下殿遂劾免侍中中書監自此朝廷肅然¶
徐儉為御史中丞儉性公平無所阿附尚書令江總望¶
重一時亦為儉所糾劾後王深委任之¶
褚玠為御史中丞剛毅有膽决甚有直繩之稱¶
<pb:KR3k0013_WYG_514-17a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_514-17b>¶
　¶
　¶
　¶
　¶
　¶
　¶
　¶
　册府元龜巻五百十四¶
