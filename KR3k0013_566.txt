# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:22.156964
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百六十六
<pb:KR3k0013_WYG_566-1a>¶
欽定四庫全書¶
　册府元龜卷五百六十六　宋　王欽若等　撰¶
　　掌禮部¶
　　　作樂第二¶
晉武帝泰始二年詔郊祀明堂禮樂權用魏儀尊周室¶
肇稱殷禮之義但改樂章而已使傅𤣥制為二十二篇¶
述以功徳代魏改朱鷺為靈之祥言宣帝之佐魏猶虞¶
舜之事堯既有石瑞之徵又能用武以誅孟達之逆命¶
<pb:KR3k0013_WYG_566-1b>¶
也改思悲翁為宣受命言宣帝禦諸葛亮養威重運神¶
兵亮震怖而死改艾如張為征遼東言宣帝陵大海之¶
表討滅公孫而梟其首也改上之囘為宣輔政言宣帝¶
聖道深逺撥亂反正網羅文武之才以定二儀之序也¶
改雍熈離為時運多難言宣帝致討吳方有征無戰也改¶
戰城南為景龍飛言景帝克明威教貴順夷逆隆無疆¶
崇洪基也改巫山髙為平玉衡言景帝一萬國之殊風¶
齊四海之乖心禮賢養士而纂洪業也改上陵為文皇¶
<pb:KR3k0013_WYG_566-2a>¶
統百揆言文帝始統百揆用人有序以敷太平之化也¶
改將進酒為因時運言因時運變聖謀濳施觧長蛇之¶
交離羣桀之黨以武濟文以邁其徳也改有所思為惟¶
庸蜀言文帝既平萬乘之蜀封建萬國復五等之爵也¶
改芳樹為天序言聖皇應歴受禪𢎞濟大化用人各盡¶
其才也改上邪為大晉承運期言聖皇膺籙受圖化象¶
神明也改君馬黄為金靈運言聖皇踐祚致敬宗廟而¶
孝道行於天下也改雉子班為於穆我皇言聖皇受禪¶
<pb:KR3k0013_WYG_566-2b>¶
徳合神明也改聖人出為仲春振旅言大晉申文武之¶
教畋獵以時也改臨髙臺為夏苗田言大晉畋狩順時¶
為苗除害也改逺如期為仲秋獮田言大晉雖有文徳¶
不廢武事順時以殺伐也改石留為順天道言仲冬大¶
閲用武修文大晉之徳配天也改務成為唐堯言聖皇¶
徳陟帝位化光四表也𤣥雲依舊名言聖皇用人各盡¶
其才也改黄爵行為伯益言赤鳥銜書有周以興今聖¶
皇受命神雀來也釣竿依舊名言聖皇徳配堯舜又有¶
<pb:KR3k0013_WYG_566-3a>¶
吕望之佐濟大功致太平也¶
五年尚書奏使太僕傅𤣥中書監荀朂黄門侍郎張華¶
各造正旦行禮及王公上夀酒食舉樂歌詩詔又使中¶
書郎成公綏亦作張華表曰案魏上夀食舉詩及漢氏¶
所施用其文句長短不齊未皆合古葢以依詠絃節本¶
有因循而識樂知音足以制聲度典法用大率非凡近¶
之所能改二代三京隨而不變雖詩章辭異興廢隨時¶
至其韻逗遛曲折皆繋於舊有由然也是以一皆因就¶
<pb:KR3k0013_WYG_566-3b>¶
不敢有所改易荀氏則曰魏氏歌詩或二言或三言或¶
四言或五言與古詩不類以問司律中郎將陳頎頎曰被¶
之金石未必皆當故朂造晉歌皆為四言唯王公上夀¶
酒一篇為三言五言此則華朂所明異㫖也(一云元㑹/大饗四樂)¶
(辭太僕傳𤣥撰正旦大㑹行禮歌詩四章夀酒詩一章/食舉東西樂十三章黄門侍郎張華作上夀食舉行禮)¶
(詩十六章中書監荀朂侍郎成公綏作言數各異又傳/𤣥作祀先農先蠶夕牲夏歌詩一篇八句迎送神一篇)¶
(享社稷先農先聖先蠶歌詩三篇前一篇十二句中一/篇十六句後一篇十二句辭皆敘田農事胡道安先農)¶
(饗神詩一篇竝八句/樂府相傳舊歌三章)¶
<pb:KR3k0013_WYG_566-4a>¶
九年光禄大夫荀朂以杜䕫所制律吕較太樂摠章皷¶
吹八音與律吕乖錯乃制古尺作新律吕以調聲韻律¶
成遂班下太常使太樂摠章鼓吹清商施用朂遂典知¶
樂事啟朝士解音律者共掌之使郭瓊宋識等造正徳¶
大豫二舞而朂及傅𤣥張華又各造北舞歌詩朂所作¶
新律笛十二枚散騎侍郎阮咸譏聲髙近哀思不合中¶
和朂以其異已出咸為始平相晉又改魏昭武舞曰宣¶
武舞羽籥曰宣文舞(是時又有鼙舞歌詩五篇一曰洪/業篇當魏曲明明魏皇帝古曲闗)¶
<pb:KR3k0013_WYG_566-4b>¶
(中有賢女二曰天命篇當魏曲太和有聖帝古曲章和/二年中三曰景皇篇當魏曲魏歴長古曲樂久長四曰)¶
(大晉篇當魏曲天生蒸民古曲四方皇五曰明君篇當/魏曲為君不易古曲殿前生桂樹乂有鐸舞歌一篇幡)¶
(舞歌一篇鼓舞伎/六曲竝陳於元㑹)¶
咸寧元年詔定祖宗之號而廟樂乃停宣武宣文二舞¶
而同用荀朂所使郭瓊宋識等所造正徳大豫二舞¶
太康中天下為晉世寧舞矜手以接杯拌反覆之(漢世/惟有)¶
(拌舞而晉加之/以杯反覆之)¶
惠帝元康三年詔黄門侍郎荀藩修定金石以施郊廟¶
<pb:KR3k0013_WYG_566-5a>¶
藩朂之子朂既以新律造二舞又更修正鐘磬事未竟¶
而朂薨乃詔藩修定尋値䘮亂遺聲舊制莫有記者¶
元帝建武元年初立宗廟尚書下太常祭祀所用樂名¶
太常賀循答云魏氏増損漢樂以為一代之禮未審大¶
晉樂名所以為異遭離喪亂舊典不存然此諸樂皆和¶
之以鍾律文之以五聲詠之於歌辭陳之於舞列宫縣¶
在庭琴瑟在堂八音迭奏雅樂竝作登歌下管各有常¶
詠周人之舊也自漢氏以來依放此禮自造新詩而已¶
<pb:KR3k0013_WYG_566-5b>¶
舊樂荒廢今既散亡音韻曲折又無識者則於今難以¶
意言于時以無雅樂器及伶人省太樂幷鼓吹¶
明帝大寧末以元帝時頗得登歌食舉之樂猶有未備¶
又訪阮孚等増益之¶
成帝咸和中乃復置太樂官鳩集遺逸而未有金石也¶
咸康七年尚書蔡謨奏八年正㑹儀注唯作鼓吹鐘鼓¶
其餘伎樂盡不作侍中張澄給事黄門侍郎陳逵駮以¶
為王者觀時設教至於吉凶殊㫁不易之道也今四方¶
<pb:KR3k0013_WYG_566-6a>¶
觀禮陵有儐弔之位庭奏宫懸之樂二禮兼用哀樂不¶
分體國經制莫大於此詔曰今既以天下體大禮從權¶
宜三正之饗宜盡用吉禮也至娛耳目之樂所不忍聞¶
故闕之耳事之大者不過上夀酒稱萬嵗已許其大不¶
足復闕鐘鼓鼓吹也澄逵又啟今大禮雖降事吉於朝¶
然儐弔顯於園陵則未減有哀禮服定於典文義無盡¶
吉是以咸寧之㑹有徹樂之典實先朝稽古憲章垂式¶
萬世者也詔曰若元日大饗萬國朝宗庭廢鐘鼓之奏¶
<pb:KR3k0013_WYG_566-6b>¶
遂闕起居之節朝無磬制之音賔無蹈履之度其於事¶
義不亦闕乎亦惟有量輕重以制事中散騎侍郎顧臻¶
表曰臣聞聖主作樂讚揚聖道養以仁義防其淫佚上¶
享宗廟下訓黎元體五行之正音恊八風以陶物宫聲¶
正方而好義角聲堅齊而率禮絃歌鐘鼔金石之作備¶
矣故通神至化有率舞之感移風易俗致和樂之極¶
末世之伎設禮外之觀逆行連倒頭足入筥之屬皮膚¶
外剝肝心内摧敦彼行葦猶謂勿踐矧伊生靈而不惻¶
<pb:KR3k0013_WYG_566-7a>¶
愴加四海朝覲言觀帝庭耳聆雅頌之聲目覩威儀之¶
序足以蹋天頭以履地反天地之至順傷彛倫之大方¶
今敵人對岸外禦為急兵食七升忘身赴難過泰之戲¶
日廩五升方掃神州經畧中甸若此之事不可示逺宜¶
下太常纂備雅樂簫韶九成惟新於盛運功徳頌聲永¶
著于來葉此乃所以燕及皇天克昌厥後者也諸伎而¶
傷人者皆宜除之流簡儉之徳邁康哉之詠清風既行¶
下應如草此之謂也愚管之誠惟垂採察於是除髙絙¶
<pb:KR3k0013_WYG_566-7b>¶
紫鹿跂行鼈食及齊王捲衣笮兒等樂又減其廩其後¶
復髙絙紫鹿焉¶
穆帝永和十一年謝尚鎮夀陽於是採拾樂人以備太¶
樂并制石磬雅樂始具江表始有金石之樂自尚始也¶
(晉氏之亂也樂人悉沒于兵及其後/鄴樂人頗有來者尚因之以具鐘磬)¶
孝武太元中破苻堅獲其樂工揚蜀等閑習舊樂於是¶
四廟金石始備焉乃使曹毗王詢等増造宗廟歌詩然¶
郊祀遂不設樂¶
<pb:KR3k0013_WYG_566-8a>¶
宋髙祖永初元年七月有司奏皇朝肇建廟祀應設雅¶
樂太常鄭鮮之等八十八人各撰立新歌黄門侍郎王¶
韶之所撰歌辭七首竝合施用詔可(一云韶之造四夏/四章行禮一章登)¶
(歌二章食舉十章/前後舞歌各一章)¶
十二月有司奏依舊正旦設樂參詳屬三省改太樂諸¶
歌舞詩黄門侍郎王韶之立三十二章合用教試日近¶
宜逆誦習輒申攝施行制可又改正徳舞曰前舞大豫¶
舞曰後舞¶
<pb:KR3k0013_WYG_566-8b>¶
文帝元嘉九年太樂令鍾宗之更調金石(十四年治書/史史奚縱又)¶
(改/之)¶
十三年司徒彭成王義康於東府王㑹依舊給伎摠章¶
工馮大列相承給諸王伎十四種其舞伎三十六人太¶
常傅隆以為未詳此人數所由唯杜預注左傳八佾舞¶
云諸侯六六三十六人嘗以為非夫舞者所以節八音¶
者也八音克諧然後成樂必以八人為列自天子至士¶
降殺以兩兩者減其二列耳預以為一列又減二人至¶
<pb:KR3k0013_WYG_566-9a>¶
士止餘四人豈復成樂案服䖍注傳云天子八八諸侯¶
六八大夫四八士二八其義甚允今諸侯王不復舞佾¶
其摠章舞伎即古之女樂也殿庭八八諸王則應六八¶
理例坦然又春秋鄭伯納晉悼公女樂二八晉以一八¶
賜魏絳此樂以八人為列之證也若如議者唯天子八¶
則鄭應納晉三六晉應賜絳一六也自天子至士其文¶
物典章尊卑差級莫不以兩未有諸侯既降二列又列¶
輒減二人近降大半非唯八音不具於兩義亦乖杜氏¶
<pb:KR3k0013_WYG_566-9b>¶
之謬可見矣國典事大宜令詳正事不施行¶
十八年九月有司奏二郊宜奏登歌又議宗廟舞事錄¶
尚書江夏王義恭等十二人立議未及列奏値軍興事¶
寝¶
二十二年南郊始設登歌詔御史中丞顔延之造郊天¶
夕牲迎送神饗神歌詩三篇饗地神辭一篇餘與南郊¶
同¶
孝武孝建二年九月甲午有司奏前殿中曹郎荀萬秋¶
<pb:KR3k0013_WYG_566-10a>¶
案禮祭天地有樂者為降神也故易曰雷出地奮豫先¶
王以作樂崇徳殷薦之上帝以配祖考周官曰作樂於¶
圜丘之上天神皆降作樂於方澤之中地祗皆出又曰¶
乃奏黃鍾歌大吕舞雲門以祀天神乃奏太簇歌應鍾¶
舞咸池以祀地祗由斯而言以樂祭天地其來尚矣今¶
郊享闕樂竊以為疑祭統曰夫祭有三重焉獻之屬莫¶
重於祼聲莫重於升歌舞莫重於武宿夜此周道也至¶
於秦舞五行魏舞咸熈皆以用享爰逮晉氏泰始之初¶
<pb:KR3k0013_WYG_566-10b>¶
傅𤣥作晉郊廟歌詩三十二篇元康中荀藩受詔成父¶
朂業金石四縣用之郊廟是則承郊廟有樂之證也今¶
廟祠登歌雖奏而象舞未陳懼闕備禮夫聖王經世異¶
代同風雖損益或殊隆殺迭運未嘗不執古御今同規¶
合矩方兹休明在辰文物大備禮儀遺逸㒺不具舉而¶
況出祗降神輟樂於郊祭昭徳舞功有闕於廟享謂郊廟¶
宜設備樂於是使内外博議驃騎大將軍竟陵王誕等五十¶
一人竝同萬秋議尚書左僕射建平王宏議以為聖王¶
<pb:KR3k0013_WYG_566-11a>¶
之徳雖同創制之禮或異樂不相㳂禮無因襲自寳命¶
開基皇符在運業富前王風動振古朝儀國章竝循先¶
代自晉東遷日不暇給雖大典畧備遺闕尚多至於樂¶
號廟禮未該徃正今帝徳再昌大孝御㝢宜討定禮本¶
以昭來葉尋舜樂稱韶漢改文始周樂大武秦革五行¶
眷夫祖有功而宗有徳故漢髙祖廟樂稱武徳太宗廟¶
樂曰昭徳魏制武始舞武廟制咸熈舞文廟則祖宗之¶
廟别有樂名晉氏之樂正徳大豫國初不更名宜為前¶
<pb:KR3k0013_WYG_566-11b>¶
後二舞依據晉代義舛事乖今宜釐改權稱凱容為韶¶
舞宣烈為武舞祖宗廟樂摠以徳為名若廟非不毁則¶
樂無别稱猶漢髙文武咸有嘉號惠景二主樂無餘名¶
章皇太后廟依諸儒議唯奏文樂何休杜預范甯注初¶
獻六羽竝不言佾者佾則干在其中明婦人無舞事也郊¶
祀之樂無復别名仍同宗廟而已尋諸漢志永至等樂¶
各有義況宜仍舊不改宋及東晉太祝唯送神而不迎¶
神近議者云廟以居神常如在也不宜有迎送之事意¶
<pb:KR3k0013_WYG_566-12a>¶
以為竝乖其衷立廟居靈四時致享以申孝思之情矣¶
夫神之升降無常何必常安所處故祭義云樂以迎來¶
哀以送往鄭注云迎來而樂樂親之來送往而哀哀其¶
享否不可知也尚書曰祖考來格詩云神保遹歸注曰歸於¶
天地也此竝言神有去來則有送迎明矣即周肆夏之¶
名備迎送之樂古以尸象神故儀禮祝有迎尸送尸近¶
代雖無尸豈可闕迎送之禮又傅𤣥有迎神送神歌辭¶
明江左不迎非舊典也散騎常侍丹陽尹建城縣開國¶
<pb:KR3k0013_WYG_566-12b>¶
侯顔竣議以為徳業殊稱則干羽異容時無沿制故物¶
有損益至於禮失道諐稱習忘反中興釐運視聽所革¶
先代謬章宜見刋正郊之有樂盖生周易周官歴代著¶
議莫不援準夫掃地而祭器用陶匏唯質與誠以章天¶
徳文物之備理固不然周官曰國有故則旅上帝及四¶
望又曰四圭有邸以祀天旅上帝兩圭有邸以祀地旅¶
四望四望非地則知上帝非天孝經云郊祀后稷以配¶
天宗祀文王於明堂以配上帝則豫之作樂非郊天也¶
<pb:KR3k0013_WYG_566-13a>¶
大司樂職奏黄鍾歌大吕舞雲門以祀天神鄭注天神¶
五帝及日月星辰也王者以夏正月祀其所受命之帝¶
於南郊則二至之祀又非天地考之衆經郊祀有樂未¶
見考證宗廟之禮事炳載籍爰自漢元迄乎有晉雖時¶
或更制大抵相因為不襲名號而已今樂曲淪滅知音¶
世希改作之事臣聞其語正徳大豫禮容具存宜殊其¶
徽號飾而用之以正徳為宣化之舞大豫為興和之舞¶
庶足以光表世烈悦被後昆前漢祖宗廟處各異主名¶
<pb:KR3k0013_WYG_566-13b>¶
既革舞號亦殊今七廟合食庭殿共所舞蹈之容不得¶
廟有别制後漢東平王蒼已議之矣又王肅韓祗以王¶
者徳廣無外六代四夷之舞金石絲竹之樂宜備奏宗¶
廟愚謂蒼肅祗議合於典禮適於當今左僕射建平王¶
宏又議竣據周禮孝經天與上帝連文重出故謂上帝¶
非天則易之作樂為非祭天也案易稱先王以作樂崇徳¶
殷薦之上帝以配祖考尚書云肆類于上帝春秋傳曰¶
告昊天上帝凡上帝之言無非天也天尊不可以一稱¶
<pb:KR3k0013_WYG_566-14a>¶
故或謂之天或謂昊天或謂上帝或謂昊天上帝不得¶
以天有數稱便謂上帝非天徐邈推周禮國有故則旅¶
上帝是以知禮天旅上帝同是祭天言禮天者謂常祀¶
也旅上帝者有故而祭也孝經稱嚴父莫大於配天故¶
云郊祀后稷以配天宗祀文王於明堂以配上帝既天¶
為義則上帝猶天益明也不欲使二天文同故變上帝¶
耳周禮祀天之言再見故鄭注以前天神為五帝後冬¶
至所祭為昊天竣又云二至之祀又非天地未知天地¶
<pb:KR3k0013_WYG_566-14b>¶
竟應以何時致享記云掃地而祭噐用陶匏皆明所用¶
質素無容以樂降神萬秋謂郊宜有樂事有典據竣又¶
云東平王蒼以為前諸祖别廟是以祖宗之廟可得各¶
有舞樂至於祫祭始祖之廟則專用始祖之舞故後漢¶
諸祖共廟同庭雖祖宗不宜入别舞此誠一家之意而¶
未統適時之變也後漢從儉故諸祖共廟猶以異室存¶
别室之禮晉室以來登歌誦美諸室繼作至於祖宗樂¶
舞何獨不可迭奏茍所詠者殊雖復共庭亦非嫌也魏¶
<pb:KR3k0013_WYG_566-15a>¶
三祖各有舞樂豈復是異廟邪衆議竝同宏祀南郊迎¶
神奏肆夏皇帝初登壇奏登歌初獻奏凱容宣烈之舞¶
送神奏肆夏祠廟迎神奏肆夏皇帝入廟門奏永至帝¶
詣東壁奏登歌初獻奏凱容宣烈之舞終獻奏永安送¶
神奏肆夏詔可(漢郊祀歌皆四言至是孝武使謝荘造/辭荘依五行數木數用三火數用四土)¶
(數用五金數用九水數用六按洪範五行一曰水二曰/火三曰木四曰金五曰土月令木數八火數七土數五)¶
(金數九水数六蔡邕云東方有木三土五故數八南方/有火二土五故數七西方有金四土五故數九北方有)¶
(水一土五故數六又有納音數一言得土三言得火五/言得水七言得金九言得木若依洪範木數用三則應)¶
<pb:KR3k0013_WYG_566-15b>¶
(水一火二金四也若依月令金九水六則應木八火七/也當以洪範一二之數言不成文故有取捨而使两義)¶
(竝遵未詳以數立/言為何依據也)¶
十月辛未有司又奏郊廟舞樂皇帝親奉初登壇及入¶
廟詣東壁竝奏登歌不及三公行事左僕射建平王宏¶
重參議公卿行事亦宜奏登歌有司又奏元㑹及二廟¶
齊祠登歌伎舊竝於殿庭設作㝷廟祠依新儀注登歌¶
人上殿管絃往下今元㑹登歌人亦上殿管絃在下竝¶
詔可¶
<pb:KR3k0013_WYG_566-16a>¶
大明中以鞞拂雜舞合鍾石施於殿庭初文帝太后廟¶
未有樂章至是使尚書左丞殷琰造新歌¶
明帝時自改鞞舞曲歌辭幷詔近臣虞龢竝作¶
順帝昇明二年尚書令王僧䖍上表曰臣聞風雅之作¶
由來尚矣大者繫乎興喪其次著於率舞存於心而木¶
石感鏗鏘奏而國俗移故鄭相出郊辨聲知戚延陵入¶
聘觀樂知風是則音不妄啟曲豈徒奏歌唱既設休戚¶
已徵清濁是均山琴自應斯乃天地之靈和升降之明¶
<pb:KR3k0013_WYG_566-16b>¶
節今帝道四達禮樂交通誠非寡陋所敢裁酌伏以三¶
古缺聞六代濳響舞詠與日月偕湮精靈與雲煙俱滅¶
追餘操而長懷撫遺噐而太息此則然矣夫鍾縣之噐¶
以雅為用凱樂之制以八佾為體故羽籥擊拊以相諧¶
應季氏獲誚將在於此今摠章舊佾二八之流袿服既¶
殊曲律亦異推今較古皎然可知又歌鐘一肆亦克諧¶
女樂以歌為稱非雅噐也大明中即以宫縣合和鞞拂¶
節數雖㑹慮乖雅體將來知音或譏聖世若謂鐘舞己¶
<pb:KR3k0013_WYG_566-17a>¶
諧不欲廢罷别立歌鐘以調羽佾止於别宴不闗朝享¶
四縣所奏謹依雅則斯則舊樂前典不墜於地臣昔己¶
制歌磬猶在樂官具以副鐘配成一部即義沿理如或¶
可安又今之清商實猶銅雀魏氏三祖風流可懷京雒¶
相髙江左彌重諒以金縣干戚事絶於斯而情變聼改¶
稍復零落十數年間亡者將半自頃家競新哇人尚謡¶
俗務在噍危不顧律紀流宕無涯未知所極排斥典正¶
崇長煩淫卿士有等差無故不可以用之禮樂有攸序¶
<pb:KR3k0013_WYG_566-17b>¶
長㓜不可以共聞故諠醜之製日盛於閭里風味之韻¶
獨盡於衣冠夫川震社亡同靈畢戒哀思靡澷異世齊¶
驩休咎徵殊而欣畏竝用竊所未譬也方今塵静畿中¶
波恬海外雅頌得所實在兹辰臣以為宜命典司務勤¶
課習緝理舊聲迭相開曉凡所遺漏悉使補拾曲全者¶
禄厚藝敏者位優利以動之則思以自勸風以靡之可¶
不順自革反本還源庶可跂踵詔曰僧䖍表如此夫鐘¶
鼓既陳雅頌斯辨所以風感人祗化動翔泳頃金籥弛¶
<pb:KR3k0013_WYG_566-18a>¶
韻羽佾未凝正俗移風良在兹日昔阮咸清識王度昭¶
竒樂緒増修異世同功矣便可付外遵詳¶
裴松之為太子洗馬于時議立五廟樂松之以臧氏廟¶
樂亦宜與四廟同¶
南齊太祖初為齊王令司空禇淵造太廟登歌二章¶
建元元年詔黄門侍郎謝超宗造廟樂歌詩十六章¶
武帝永明二年尚書殿中曹奏太祖髙皇帝廟神室髙¶
徳宣烈之舞未有歌詩郊應湏歌詩郊應湏歌辭穆皇¶
<pb:KR3k0013_WYG_566-18b>¶
后廟神室亦未有歌辭案傅𤣥云登歌廟異其文饗神¶
七室同辭此議為允又尋漢世歌篇多少無定皆稱事¶
立文竝多八句然後轉韻時有兩三韻而轉其例甚寡¶
張華夏矦湛亦同前式傅𤣥改韻頗數更傷簡節之美¶
近世王韶之顔延之竝四韻乃轉得賖促之中顔延之¶
謝莊作三廟歌皆各三章章八句此於序述功業詳畧¶
為宜今宜依之郊廟之日改降尊作主禮殊宗廟穆后¶
母儀之化事異經綸此二歌為一章八句别奏事奉御¶
<pb:KR3k0013_WYG_566-19a>¶
行詔可尚書令王儉造太廟二室及郊配辭¶
四年藉田詔驍騎將軍江淹造藉田淹製二章口勅付¶
太樂歌之¶
明帝建武二年雩祭明堂謝眺造辭一依謝荘¶
梁髙祖初在雍鎮有童謡云襄陽白銅蹄反縳揚州兒¶
識者言銅謂金蹄謂馬白金色也及義師之興兵以鐵¶
騎揚州之士皆面縳果如謡言故即位之後更造新聲¶
帝自為之詞三曲又令沈約為三曲以被管絃篤敬佛¶
<pb:KR3k0013_WYG_566-19b>¶
法又制善哉大樂大歡天道仙道神王龍王滅過惡¶
除愛水㫁苦輪等十篇名為正樂皆述佛法又有法童¶
子伎童子倚歌梵唄設無遮大㑹則為之天監元年下¶
詔訪百寮曰夫聲音之道與政通矣所以移風易俗明¶
貴辨賤而韶濩之稱空傳咸英之實靡託魏晋以來凌¶
替滋甚遂使雅鄭混淆鐘石斯謬天人缺九變之節朝¶
讌失四懸之儀朕昧旦坐朝思求厥㫖而舊事靡存未¶
獲釐正寤寐有懷所為歎息卿等學術通明可陳其所¶
<pb:KR3k0013_WYG_566-20a>¶
見於是㪚騎常侍尚書僕射沈約奏答曰竊以秦代滅¶
學樂經殘亡至於漢武帝時河間獻王與毛生等共採¶
周官及諸子言樂事者以作樂記其内史丞王定傳授¶
常山王禹劉向校書得樂記二十三篇與禹不同向别¶
録有樂歌詩四篇趙氏雅瑟七篇師氏雅琴八篇龍氏¶
雅琴百六篇唯此而已晉中經簿無復樂書别錄所載¶
已復亡逸案漢初典章滅絶諸儒捃拾溝渠墻壁之間¶
得片簡遺文與禮事相闗者即編次以為禮記非皆聖¶
<pb:KR3k0013_WYG_566-20b>¶
人之言月令取吕氏春秋中庸表記緇衣皆取子思子¶
樂記取公孫尼子檀弓殘雜非方幅典誥之書也禮記¶
是行已經邦之切故前儒不得不補綴以備事用樂書¶
事大而用緩自非逢欽明之主制作之君不見詳議漢¶
氏以來主非欽明樂既非人臣急事故言之者寡陛下¶
以至聖之徳應樂推之符實宜作樂崇徳殷薦上帝而¶
樂書云亡尋案無所宜選諸生分令尋討經史百家凡¶
樂事無大小皆别纂録乃委一舊學撰為樂書以起千¶
<pb:KR3k0013_WYG_566-21a>¶
載絶文以定大梁之樂使五英懷慙六莖興愧是時對¶
樂者七十八家咸多引流畧浩蕩其詞皆言樂之宜改¶
不言改樂之法帝既素善鍾律詳悉舊事遂自制定禮¶
樂又立為四品噐名之為通通受聲廣九寸宣聲長九尺¶
臨岳髙一寸二分每通皆施三絃一曰𤣥英通應鍾絃¶
用一百四十二絲長四尺七寸四分差强黃鍾絃用二¶
百七十絲長九尺大吕絃用二百五十二絲長八尺四¶
寸三分差弱二曰青陽通太簇絃用二百四十絲長八¶
<pb:KR3k0013_WYG_566-21b>¶
尺夾鍾絃用二百二十四絲長七尺五寸弱姑洗絃用¶
一百四十二絲長七尺一寸一分强三曰朱明通仲吕¶
絃用一百九十絲長六尺六寸六分弱㽔賔絃用一百¶
八十九絲長六尺三寸二分强林鍾絃用一百八十絲¶
長六尺四寸四曰白藏通夷則絃用一百六十八絲長¶
五尺六寸二分弱南吕絃用一百六十絲長五尺三¶
寸大强無射絃用一百一十九絲長四尺九寸九分强¶
因以通聲轉推月氣悉無差違而還相得中又制為十¶
<pb:KR3k0013_WYG_566-22a>¶
二笛黄鍾笛長二尺八寸大吕笛長三尺六寸太簇笛¶
長三尺四寸夾鍾笛長三尺二寸姑洗笛長三尺一寸¶
仲吕笛長二尺九寸㽔賓笛長二尺八寸林鍾笛長二¶
尺七寸夷則笛長二尺六寸南吕笛長二尺五寸無射¶
笛長二尺四寸應鍾笛長二尺三寸用笛以冩通聲合¶
古鍾玉律幷周代古鍾玉律竝皆不差於是被以八音¶
施以七聲莫不和韻先是鼓吹宋齊竝用漢曲又充庭¶
用十六曲髙祖乃去四曲畱其十二合四時也更制新¶
<pb:KR3k0013_WYG_566-22b>¶
歌以述功徳其第一漢曲朱鷺改為永紀謝言齊謝梁升¶
也第二漢曲思悲翁改為賢首山言武帝破魏兵於司¶
部肇王迹也第三漢曲艾如張改為桐栢山言武帝牧¶
司王業彌彰也第四漢曲上之回改為道亡言東昏䘮¶
道義師起樊鄧也第五漢曲雍離改為忱威言破加湖¶
元勲也第六漢曲戰城南改為漢東流言義師克魯山¶
城也第七漢曲巫山髙改為鶴樓峻言平郢城兵威無¶
敵也第八漢曲上陵改為昏主恣淫慝言東昏政亂武¶
<pb:KR3k0013_WYG_566-23a>¶
帝起義平九江姑熟大破朱雀伐罪弔民也第九漢曲¶
將進酒改為石首篇言義師平京城仍廢昏主定大事¶
也第十漢曲有所思改為期運集言武帝膺籙受禪盛德化¶
逺也十一漢曲芳樹改為於穆言大梁闡運君臣和樂¶
休祚方逺也十二漢曲上邪改為惟大梁言梁徳廣運仁¶
化洽也¶
四年掌賓禮賀瑒請議皇太子元㑹出入所奏帝别制¶
養徳之樂瑒謂宜名元雅迎送二傅亦同用之取禮一¶
<pb:KR3k0013_WYG_566-23b>¶
有元良萬國以貞之議明山賓嚴稹之及徐勉等以為¶
周有九夏梁有十二雅此竝則大數為一代之曲今加¶
一雅便成十三瑒又疑東宫所奏武帝下其議瑒以為¶
天子為樂以賞諸矦之有徳者觀其舞知其徳況皇儲¶
養徳春宫式瞻攸屬謂宜備大壯大觀二舞以言文武¶
之徳帝從之於是改皇太子樂為元貞奏二舞是時禮¶
樂制度粲然有序普通中薦蔬之後改諸雅歌勅蕭子¶
雲製辭既無牲牢遂省滌雅牲雅云南郊舞奏黄鍾取¶
<pb:KR3k0013_WYG_566-24a>¶
陽始也北郊舞奏林鍾取隂始也明堂宗廟所尚者敬¶
㽔賓是為敬之名復有隂生之義故同奏焉其南北郊¶
明堂宗廟之禮加以登歌又勅蕭子雲改諸歌辭為相¶
和五引則依五音宫商角徵羽為第次非隨月次也舊¶
三朝設樂有登歌以其頌祖宗之功烈非君臣之所獻¶
也於是去之三朝第一奏相和五引第二衆官入奏俊¶
雅第三皇帝入閣奏皇雅第四皇太子發西中華門奏¶
裔雅第五皇帝進王公奏發足第六王公降殿同奏寅¶
<pb:KR3k0013_WYG_566-24b>¶
雅第七皇帝入儲奏變服第八皇帝變服出儲同奏皇¶
雅第九公卿上夀酒奏价雅第十太子入預㑹奏裔雅¶
十一皇帝食舉奏需雅十二撤食奏雍雅十三設大壯¶
武舞十四設大觀文舞十五設雅歌五曲十六設徘伎¶
十七設鼙舞十八設鐸舞十九設拂舞二十設巾舞幷¶
白紵二十一設舞盤伎二十二設舞輪伎二十三設刺¶
長追花幢伎二十四設受猾伎二十五設車輪折脰伎¶
二十六設長蹻伎二十七設須彌山黄山三峽等伎二十八設¶
<pb:KR3k0013_WYG_566-25a>¶
跳鈴伎二十九設跳劒伎三十設擲倒伎三十一設擲¶
倒案伎三十二設青絲幢伎三十三設一撒花幢伎三¶
十四設雷幢伎三十五設金輪幢伎三十六設白獸幢¶
伎三十七設擲蹻伎三十八設獼猿幢伎三十九設啄¶
木幢伎四十設五案幢呪願伎四十一設辟邪伎四十¶
二設青紫鹿伎四十三設白武伎作訖將白鹿來迎下¶
四十四設寺子遵安息孔雀鳳凰文鹿胡舞登連上雲¶
樂歌舞伎四十五設縁髙絙伎四十六設變黃龍弄龜¶
<pb:KR3k0013_WYG_566-25b>¶
伎四十七皇太子起奏裔雅四十八衆官出奏俊雅四¶
十九皇帝興奏皇雅¶
陳髙祖永定中詔求宋齊故事太常卿周宏譲奏曰齊¶
氏承宋咸用元徽舊式宗祀朝饗樂俱同唯北郊之禮¶
頗有増益皇帝入壇門奏永至飲福酒奏嘉胙太尉亞¶
獻奏凱容埋牲奏□幽帝還便殿奏休成衆官竝出奏¶
肅成此乃元徽所闕永明六年之所加也唯送神之樂¶
宋孝建二年秋起居注云奏肆夏永明中改奏昭夏帝¶
<pb:KR3k0013_WYG_566-26a>¶
遂依之是時竝用梁樂惟改七室舞文帝天嘉元年始¶
定圓丘明堂及宗廟樂都官尚書到仲舉權奏衆入出¶
皆奏肅成牲入出奏引犧上毛血奏嘉薦迎送神奏昭¶
夏皇帝入壝奏永至皇帝升陛奏登歌皇帝初獻及太¶
尉亞獻光禄大夫終獻竝奏宣烈皇帝飲福酒奏嘉胙就¶
燎位奏昭逺還便殿奏休成至太建元年定三廟之樂¶
採梁故事第一奏相和五引各隨王月則先奏其鍾唯衆¶
官入奏俊雅林鍾作太簇參應之取其臣道也鼓吹作¶
<pb:KR3k0013_WYG_566-26b>¶
皇帝出閣奏皇雅黄鍾作太簇夾鍾姑洗大吕皆應鼓¶
吹作皇太子入至十字陛奏裔雅太簇作南吕參應之¶
取其二月少陽也皇帝延王公登奏寅雅夷則作夾鍾¶
應之取其月法也皇帝入宁變服奏皇雅黃鍾作林鍾¶
參應之鼓吹作皇帝出宁及升坐皆奏皇雅竝如變服¶
之作上夀酒奏介雅太簇作南吕參應之取其陽氣盛¶
長萬物輻輳也食舉奏需雅㽔賓作大吕參應之取火¶
主於禮所謂食我以禮也撤饌奏雍雅無射作中吕參¶
<pb:KR3k0013_WYG_566-27a>¶
應之取其津潤已竭也武舞奏大壯夷則作夾鍾參應¶
之取七月金始王以其堅㫁也鼓吹引而去來文舞奏¶
大觀姑洗作應鍾參應之三月萬物必榮取其布惠也¶
鼓吹引而去來衆官出奏俊雅㽔賓作林鍾夷則南吕¶
無射應鍾太簇參應之鼔吹作皇帝起奏皇雅黄鍾作¶
林鍾夷則南吕無射參應之鼓吹作詞用宋曲宴准梁¶
樂盖取人神不雜也制曰可¶
五年詔尚書左丞劉平儀曹郎張崔定南北郊及明堂¶
<pb:KR3k0013_WYG_566-27b>¶
儀注改天嘉中所用齊樂盡以韶為名工就位定協律¶
校尉舉麾大樂令跪贊云奏懋韶之樂降神奏通韶牲¶
入出奏潔韶帝入壝及還便殿奏穆韶帝初再拜舞七¶
徳工執干楯曲終復綴出就懸東繼舞九序工執羽籥¶
獻爵於天神及太祖之座奏登歌飲福酒奏嘉韶就望¶
燎奏報韶至¶
六年十一月侍中尚書左僕射建昌矦徐陵儀曹郎中¶
沈罕奏來年元㑹儀注稱舍人蔡景歴奏勅先㑹一日¶
<pb:KR3k0013_WYG_566-28a>¶
太樂展宫懸髙絙五案於殿庭客入奏相和五引帝出¶
黄門侍郎舉麾於殿上掌故應之舉於階下奏康韶之¶
樂詔延王公登奏變韶奉珪璧訖初引下殿奏亦如之¶
帝興入便殿奏穆韶更衣又出奏亦如之帝舉酒奏綏¶
韶進膳奏侑韶帝御茶果太常丞跪請進舞七徳繼之¶
九序其鼓吹雜伎取晉宋之舊微更附益舊元㑹有黃¶
龍變文康獅子之類太建初定制皆除之至是蔡景歴¶
奏悉復設焉其制鼓吹一部十六人則簫十三人笳二¶
<pb:KR3k0013_WYG_566-28b>¶
人鼓一人東宫一部降三人簫減二人諸王一部又降¶
一人減簫一庶姓一部又降一人復減簫一¶
　¶
　¶
　¶
　¶
　¶
　册府元龜卷五百六十六¶
