# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:42.036629
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百六十八
<pb:KR3k0013_WYG_968-1a>¶
欽定四庫全書¶
　册府元龜卷九百六十八　宋　王欽若等　撰¶
　　外臣部¶
　　　朝貢第一¶
周制九州之外謂之蕃國世壹見各以其所貴寶為贄¶
蓋古之聖王文徳光被乃有占風望氣浮琛没羽而至¶
者繇漢以來濟以威信命單車以通絶域置都䕶以總¶
北道繇是魚龍雀馬之殊玩犀甲珠翠之名寶寶&KR0008;火¶
<pb:KR3k0013_WYG_968-1b>¶
毳之異品夷歌巴舞之竒技莫不充於内府而陳於外¶
庭矣魏晉之後或朝或絶策書所記昭然可見若乃殊¶
隣絶壤蹈徳詠仁祇奉國琛賔于宰旅先王所以賜異¶
姓之國分伯叔之邦時庸展親謹其述職唯服食器用¶
之是供也至於給耳目之華侈違生物之性習必斥之¶
而不御却之而不受慮嗜好之無極懼徳志之或䘮美¶
哉旅&KR0729;之篇召公之訓詳矣要荒之外覊縻不絶織皮¶
崑崙大禹以之即叙越裳重譯姬文形於徳讓亦以其¶
<pb:KR3k0013_WYG_968-2a>¶
忽畧無常非上威服而來其貢物故肅慎之不貢楛矢¶
亦嘗致詰焉¶
夏后即位七年于夷來賔¶
少康即位三年方夷來賔¶
周武王克商西旅獻獒太保作旅獒以誡王自是通道¶
九夷百蠻使各以其方賄來貢使無忘職業於是肅慎¶
貢楛矢石弩長尺有咫¶
后芒即位三年九夷來御¶
<pb:KR3k0013_WYG_968-2b>¶
周公居攝六年制禮作樂天下和平交阯之南有越裳¶
國以三象重譯而獻白雉曰道路悠逺山川阻深音使¶
不通故重譯而朝成王以歸周公公曰徳不加焉則君¶
子不饗其質化不施焉則君子不臣其人吾何以獲此¶
賜也其使請曰吾受命吾國之黄耉曰久矣天之無烈¶
風雷雨意者中國有聖人乎則盍往朝之周公乃歸之¶
於王稱先王之神致以薦於宗廟周徳既衰於是稍絶¶
成王既伐東夷肅慎來朝¶
<pb:KR3k0013_WYG_968-3a>¶
宣王時追貊之國來貢故韓奕之詩曰獻其&KR0411;皮赤豹¶
黄羆¶
漢文帝元年使陸賈賜南粤王佗書賈至南粤佗恐乃¶
頓首謝願奉眀詔長為藩臣奉職貢謹北面因使者獻¶
白璧一雙翠鳥千犀角十紫貝五百桂蠧一器生翠四¶
十雙孔雀二雙昧死再拜以聞皇帝陛下¶
武帝始遣使至安息國其國因發使隨漢使者來觀漢¶
地以大鳥卵及犂靬眩人獻於漢天子大說又帝令張¶
<pb:KR3k0013_WYG_968-3b>¶
騫使烏孫騫既致賜諭指曰烏孫能東居故地則漢遣¶
公主為夫人結為昆弟共拒匈奴不足破也烏孫逺漢¶
未知其大小又近匈奴服屬日久其大臣皆不欲徙昆¶
莫年老國分不能專制乃發使送騫因獻馬數十匹報¶
謝其使見漢人衆富後歸其國其國後乃益重漢¶
元狩二年南越獻馴象能言鳥¶
天漢元年正月匈奴歸漢使者使使來獻¶
二年秋渠黎六國使使貢獻¶
<pb:KR3k0013_WYG_968-4a>¶
宣帝神爵二年匈奴握衍朐鞮單于立復脩和親遣弟¶
伊酋若王勝之入漢獻見¶
四年五月匈奴單于遣弟呼留若王勝之來朝¶
甘露元年冬匈奴單于遣弟左賢王朝賀¶
三年匈奴郅支單于亦遣使奉獻漢遇之甚厚¶
四年匈奴呼韓邪郅支兩單于俱遣使朝獻漢待呼韓¶
邪使有加¶
成帝河平元年單于遣右臯林王伊邪莫演等奉獻朝¶
<pb:KR3k0013_WYG_968-4b>¶
正月¶
平帝元始元年春正月越裳氏重譯獻白雉一黑雉二¶
詔使三公以薦宗廟¶
二年日南之黄支國來獻犀牛¶
後漢光武初公孫述據益州夜郎大姓龍傅尹董氏保¶
境為漢乃遣從畨禺江奉貢帝嘉之並加褒賞¶
建武六年匈奴遣使來獻使中郎將報命¶
八年十二月髙句麗王遣使奉貢¶
<pb:KR3k0013_WYG_968-5a>¶
十三年九月日南徼外蠻夷獻白雉兎¶
十四年莎車國王賢與鄯善王安並遣使詣闕貢獻於¶
是西域始通䓤嶺以東諸國皆屬賢¶
是年匈奴遣使奉獻使中郎將報命¶
十七年十二月莎車國遣使貢獻¶
二十年韓人亷斯人蘇馬鞮等詣樂浪貢獻¶
二十五年南匈奴單于復遣使詣闕奉藩稱臣獻國珍¶
寶求使者監䕶遣侍子修舊約¶
<pb:KR3k0013_WYG_968-5b>¶
是嵗夫餘王遣使貢獻遼西烏桓大人郝且等九百二¶
十二人率衆向化詣闕朝貢獻奴婢牛馬及弓虎豹貂¶
皮¶
三十年鮮卑大人於仇賁率衆人詣闕朝貢¶
三十一年北匈奴遣使奉獻¶
中元二年東夷倭奴國王遣使奉獻使人自稱大夫倭¶
國之極南界也¶
眀帝永平十七年西南夷哀牢儋耳僬僥槃木白狼動¶
<pb:KR3k0013_WYG_968-6a>¶
黏諸種前後慕義貢獻¶
章帝元和元年正月日南徼外蠻夷究不事人邑蒙獻¶
生犀白雉¶
章和元年月氐國遣使獻扶㧞獅子¶
和帝以章和二年二月即位十月安息國遣使獻獅子¶
扶㧞¶
永平元年北單于弟右温禺鞮王奉奏貢獻¶
六年正月永昌徼外夷敦忍乙王莫延慕義遣使譯獻¶
<pb:KR3k0013_WYG_968-6b>¶
犀牛大象¶
九年正月永昌徼外蠻及撣國王壅繇調遣重譯奏國¶
珍寶¶
十年十二月燒當羌豪迷唐等率種人詣闕貢獻¶
十三年十一月安息國王滿屈遣使獻獅子及條枝大¶
爵時謂之安息爵¶
十六年十一月北匈奴遣使稱臣貢獻¶
殤帝以元興元年十二月即位是月北匈奴遣使稱臣¶
<pb:KR3k0013_WYG_968-7a>¶
詣燉煌奉獻¶
安帝永初元年三月永昌徼外僬僥夷貢獻内屬¶
十月倭國王師升等遣使奉獻口百六十願請見¶
三年正月髙句麗遣使貢獻¶
元初二年正月蜀郡青衣道夷奉獻内屬¶
永寧元年十二月永昌徼外遣使朝獻¶
是月撣國王壅繇調復遣使者詣闕朝賀獻樂及幻人¶
是嵗夫餘王遣子詣闕奉獻¶
<pb:KR3k0013_WYG_968-7b>¶
延光元年二月夫餘王遣使貢獻¶
十二月九真徼外蠻夷貢獻内屬¶
三年七月日南徼外蠻豪帥詣闕貢獻¶
順帝永建二年三月疏勒國臣磐遣使奉獻¶
六月西域長史班勇燉煌太守張朗討焉耆尉黎危須¶
三國破之並遣子貢獻¶
四年拘彌國遣使貢獻¶
五年正月疏勒王侍子及大宛莎車王皆遣使貢獻¶
<pb:KR3k0013_WYG_968-8a>¶
六年二月于闐王遣侍子貢獻¶
十二月日南徼外葉䕶國撣國遣使貢獻¶
是月于闐王遣侍子詣闕貢獻¶
陽嘉二年六月疏勒國獻獅子封牛¶
漢安二年二月鄯善國遣使貢獻¶
桓帝延熹二年天竺國來獻其國和帝時數遣使貢獻¶
後西域反叛乃絶至是從日南至徼外來獻¶
四年十月天竺國十二月夫餘王並遣使來獻¶
<pb:KR3k0013_WYG_968-8b>¶
九年九月大秦國王遣使奉獻漢世唯一通焉¶
靈帝建寧九年燒當羌遣使貢獻¶
熹平二年十二月日南徼外國重譯貢獻¶
三年正月夫餘國遣使貢獻¶
光和六年正月日南徼外國重譯貢獻¶
獻帝建安七年于闐國獻馴象¶
延康元年濊貊扶餘單于焉耆于闐王各遣使貢獻¶
魏文帝黄初元年鮮卑歩度根遣使獻馬¶
<pb:KR3k0013_WYG_968-9a>¶
三年二月鄯善龜兹于闐王各遣使奉獻¶
五年鮮卑歩度根詣闕貢獻厚加賞賜是後一心守邊¶
不為宼害¶
眀帝太和三年十二月大月氏王波調遣使奉貢¶
五年四月鮮卑附義王軻比能率其種人及丁零大人¶
兒禪詣幽州貢名馬¶
青龍四年五月肅慎氏貢楛矢¶
景初元年七月遣幽州刺史毌丘儉率衆軍討遼東右¶
<pb:KR3k0013_WYG_968-9b>¶
北平烏丸單于宼婁敦遣弟阿羅奬等詣闕朝貢¶
二年六月倭女王遣大夫難升米等詣郡求謁天子朝¶
獻太守劉夏遣使送詣京都¶
三年二月西域重譯獻火浣布詔大將軍太尉臨試以¶
示百寮¶
齊王正始元年春東倭重譯納貢焉耆危須諸國弱水¶
南鮮卑名王皆遣使來獻¶
四年十二月倭國女王俾彌呼遣使大夫伊聲耆掖邪¶
<pb:KR3k0013_WYG_968-10a>¶
狗等八人上獻生口倭錦絳青縑緜衣帛布丹木&KR3935;短¶
弓矢¶
八年倭國女王壹與遣大夫掖邪狗等詣臺獻上男女¶
生口三十人貢白珠五千枚青大句珠二枚異文雜錦¶
二十匹¶
陳留王景元二年七月樂浪外夷韓濊貊各率其屬來¶
朝貢¶
三年四月遼東郡言肅慎國遣使重譯入貢獻其國弓¶
<pb:KR3k0013_WYG_968-10b>¶
三十張長三尺五寸楛矢長一尺八寸石砮三百枚皮¶
骨鐵雜鎧二十領貂皮四百枚¶
吳孫權赤烏六年十二月扶南王范族遣使獻樂人及¶
方物¶
晉武帝泰始元年倭人國女王遣使重譯朝獻扶南國¶
亦遣使朝貢¶
二年十一月倭人來獻方物¶
三年裨離國遣小部獻其方物康居國王那鼻遣使上¶
<pb:KR3k0013_WYG_968-11a>¶
封事并獻善馬¶
四年扶南國遣使來獻林邑國王胡達上疏貢金盤椀¶
及金鉦等物¶
六年九月大宛獻汗血馬焉耆來貢方物¶
咸寧元年六月鮮卑力微遣子來獻¶
五年十二月肅慎來獻楛矢石砮¶
太康元年辰韓王遣使獻方物是年東夷二十國朝獻¶
二年三月東方辰韓等五國朝獻¶
<pb:KR3k0013_WYG_968-11b>¶
三年九月東夷二十九國歸化獻其方物¶
五年十二月林邑大秦國各遣使來獻¶
六年四月扶南等十國來獻¶
七年扶南等二十一國馬韓等十一國使人來獻¶
八年南夷扶南西域康居國各遣使來獻¶
十年東夷絶逺三十餘國西南夷二十餘國各遣使來¶
獻¶
太熙元年東夷七國朝貢十年辰韓詣東夷校尉何龕¶
<pb:KR3k0013_WYG_968-12a>¶
上獻¶
元帝大興二年八月肅慎獻楛矢石砮¶
成帝時肅慎國遣使來獻(肅慎有石砮皮骨之甲檀弓/三尺五寸楛矢長尺有咫其)¶
(國東北有山出石其利入鐵將取之必先祈神周武王/時獻其楛矢石砮逮于周公輔成王復遣使入賀爾時)¶
(千餘年雖秦漢之盛莫之致也及文帝作相魏景元末/來貢楛矢石砮等文帝召歸于相府賜其王傉奚錦&KR0290;)¶
(綿至武帝元康初復來貢獻元/帝中興又詣江左貢其石砮)¶
咸康二年髙句驪遣使貢方物¶
六年十月林邑獻馴象¶
<pb:KR3k0013_WYG_968-12b>¶
康帝建元元年髙句驪遣使朝獻¶
後秦姚萇時二城故曹寅王達獻馬三千疋¶
前凉張重華時龜兹國遣使貢方物¶
南燕慕容盛長樂中髙句麗王安遣使貢方物¶
北燕馮䟦時蠕蠕大檀遣使獻馬三千疋羊萬口¶
宋髙祖永初二年林邑王范陽邁遣使貢獻¶
少帝景平元年三月髙麗國遣使朝貢¶
二年髙麗國遣使貢獻¶
<pb:KR3k0013_WYG_968-13a>¶
文帝元嘉五年天竺迦毘黎國王月愛遣使奉表獻金¶
剛指環摩勒金環諸寶物赤白鸚鵡各一¶
六年七月百濟王西河王河南國遣使獻方物¶
七年倭國王訶羅陁國林邑國獅子國遣使獻方物¶
是嵗訶羅單國遣使獻金剛指環赤鸚鵡鳥天竺國白¶
㲲古貝葉婆國古貝等物其表語畧同佛經¶
九年河南王西河王並遣使獻方物¶
十年林邑王闍婆洲訶羅單國並遣使獻方物¶
<pb:KR3k0013_WYG_968-13b>¶
十一年林邑國扶南國訶羅單國並遣使獻方物¶
十二年獅子國扶南國訶羅單國並遣使獻方物是年¶
闍婆娑達國國王師黎婆達訶陀羅䟦摩遣使奉表曰¶
宋國大主大吉天子足下教化一切種智安穏天人師¶
降伏四魔咸等正覺轉尊法輪度脫衆生我雖在逺亦¶
霑靈潤¶
十三年髙麗國武都王遣使獻方物¶
十四年河南王西河王訶羅單國並遣使獻方物¶
<pb:KR3k0013_WYG_968-14a>¶
十五年武都王河南國髙麗國倭國扶南國林邑國並¶
遣使獻方物¶
十六年武都王河南王林邑國髙麗國並遣使獻方物¶
十七年武都王河南王百濟國遣使獻方物¶
十八年肅特國髙麗蘇摩黎國林邑國並遣使獻方物¶
是嵗斤陁利國王釋婆羅那遣長史竺留陀及多獻金¶
銀寶器¶
十九年婆皇國芮芮國並遣使獻方物¶
<pb:KR3k0013_WYG_968-14b>¶
二十年河西國髙麗國百濟國倭國並遣使獻方物¶
二十六年婆皇國婆達國並遣使獻方物¶
二十七年百濟國遣使獻方物¶
二十八年婆皇國河南王髙麗國婆達國並遣使獻方¶
物¶
二十九年訶羅單國遣使獻方物¶
孝武帝孝建二年槃槃國斤陀利國髙麗國婆皇國河¶
南國遣使獻方物¶
<pb:KR3k0013_WYG_968-15a>¶
大眀二年河南王髙麗國林邑國並遣使獻方物¶
三年婆皇國髙麗國並遣使獻方物肅慎國重譯獻楛¶
矢石砮西域獻舞馬¶
四年宕昌王倭國並遣使獻方物¶
五年河南王遣使獻方物¶
六年髙麗國遣使獻方物¶
七年芮芮國百濟國並遣使獻方物¶
八年婆皇國遣使貢獻¶
<pb:KR3k0013_WYG_968-15b>¶
眀帝泰始二年天竺迦毘黎國遣使貢獻¶
泰豫元年林邑國遣使獻方物¶
後廢帝元徽元年河南王婆黎王並遣使獻方物¶
二年芮芮國遣使獻方物¶
三年河南王髙麗國並遣使獻方物¶
順帝昇眀元年倭國遣使獻方物¶
二年倭國髙麗國芮芮國並遣使獻方物¶
南齊太祖建元元年五月河南王吐谷渾拾寅迦羅國¶
<pb:KR3k0013_WYG_968-16a>¶
王荷知並遣使貢獻¶
二年三月百濟王牟都遣使貢獻九月蠕蠕遣使朝貢¶
三年十二月髙麗王樂浪公髙璉遣使貢獻¶
武帝永眀二年八月扶南王僑陳如闍邪䟦摩奉啓曰¶
天竺道人釋那伽仙從中國來此仰序陛下聖徳仁治¶
詳議風化佛法興顯衆化殷集法事日盛王威嚴整朝¶
望國範慈愍蒼生八方六合莫不歸伏如聽其所說則¶
化隣諸天非可為喻臣聞之下情踊悅若蹔奉見尊足¶
<pb:KR3k0013_WYG_968-16b>¶
仰慕慈恩澤流小國天垂所載率土之民並得皆蒙恩¶
祐是以臣今遣此道人釋那伽仙為使上表問訊奉貢¶
微獻呈臣等赤心并别陳下情但所獻輕陋愧懼唯深¶
伏願天慈曲炤鑒其丹欵賜不垂責今獻金鏤龍王坐¶
像一軀白檀像一軀牙像一軀牙塔二軀古貝二雙瑠¶
璃蘇鉝二口瑇&KR0536;檳榔柈一枚并獻頌章¶
九年五月林邑國遣使獻金簟¶
眀帝建武三年髙麗王樂浪公遣使貢獻¶
<pb:KR3k0013_WYG_968-17a>¶
梁髙祖天監元年八月林邑國遣使獻方物是年于陀¶
利國天王瞿曇修䟦陀羅以四月八日夢見一僧謂之¶
曰中國今有聖主十年之後佛法大興汝若遣使貢奉¶
敬禮則土地豐樂商旅百倍若不信我則境土不得自¶
安修䟦陀羅王未能信既而夢此僧曰汝若不信我當¶
與汝往觀之乃於夢中來至中國拜覲天子既覺心異¶
之陀羅本工畫乃寫夢中所見髙祖容質飾以丹青仍¶
遣使并畫工奉表獻玉盤等物¶
<pb:KR3k0013_WYG_968-17b>¶
二年七月龜兹國遣使獻方物扶南王遣使送珊瑚佛¶
像并獻方物天竺國王屈多遣長史竺羅達奉表曰伏¶
聞彼國據江傍海山川周固衆妙悉備荘嚴國土猶如¶
化城宫殿荘飭街巷平坦人民充滿歡娯安樂大王出¶
遊四兵隨從聖眀仁愛不害衆生國中臣民循行正法¶
大王仁聖化之以道慈悲羣生無所遣却常修净戒式¶
導不及無上法船沉溺以濟百姓氓庶受樂無忘諸天¶
䕶持萬神侍從天魔降服莫不歸仰主身端嚴如日初¶
<pb:KR3k0013_WYG_968-18a>¶
出仁澤普潤猶如大雲於彼震旦最為殊勝臣之所住¶
國土首羅天守䕶令國安樂王王相承未曽斷絶國中¶
皆七寶形像衆妙荘嚴臣自循簡如化王法臣名屈多¶
奕世王種惟願大王聖體和平今以此國羣臣民庶山¶
川珍重一切歸屬五體投地歸誠大王使人竺羅達繇¶
來忠信是故今遣大王若有所須珍竒異物悉當奉送¶
此之境土便是大王之國王之法令善道悉當承用願¶
二國信使往來不絶此信返還願賜一使具宣聖命備¶
<pb:KR3k0013_WYG_968-18b>¶
悉勅宣欵至之誠望不空返所白如允賜加採納今奉¶
獻琉璃唾壺雜香古貝等物¶
三年九月北天竺國遣使奉獻方物¶
四年四月宕昌國王梁彌博獻甘草當歸¶
五年七月鄧至國王象舒彭遣使獻黄耆四百斤馬四¶
匹¶
九年四月林邑國遣使獻白猴一¶
是年于闐國遣使獻方物¶
<pb:KR3k0013_WYG_968-19a>¶
十年十二月宕昌國遣使獻方物¶
是嵗扶南王遣使貢獻¶
十一年三月髙句麗四月百濟扶南林邑國六月宕昌¶
國並遣使獻方物¶
十三年四月林邑國八月扶南國並遣使獻方物于闐¶
國獻波羅婆歩障¶
是年河南國王遣使獻金装瑪瑙鐘二口又表于益州¶
立九層佛寺詔許之¶
<pb:KR3k0013_WYG_968-19b>¶
十四年四月芮芮國遣使獻方物¶
九月狼牙修國王婆伽達多遣使阿撒多奉表曰大吉¶
天子足下離滛怒癡哀愍衆生慈心無量端嚴相好身¶
光眀朗如水中月普炤十方眉間白豪其白如雪其色¶
炤曜亦如月光諸天善神之所供養以垂正法寶梵行¶
衆生莊嚴都邑城閣髙峻如乾陁山樓觀羅列道途平¶
正人民熾盛快樂安穏著種種衣猶如天服於一切國¶
為極尊勝天主愍念羣生人民安樂慈心深廣律儀清¶
<pb:KR3k0013_WYG_968-20a>¶
淨正法化治供養三寶名稱宣揚布滿世界百姓樂見¶
如月初生譬如梵王世界之主人天一切莫不歸依敬¶
禮大吉天子足下猶如現前忝承先業慶嘉無量今遣¶
使問訊大意欲自往復畏大海風波不達今奉薄獻願¶
大家曲垂納領¶
十五年四月髙麗國八月芮芮國並遣使獻方物河南¶
國遣使獻赤舞龍駒¶
其年滑國王厭帶夷栗陁始始遣使獻方物¶
<pb:KR3k0013_WYG_968-20b>¶
十六年三月河南王八月扶南王遣使獻方物¶
是月婆利國遣使奉表曰伏承聖王信重三寶興立塔¶
寺校飭荘嚴周遍國土四衢平坦清浄無穢臺殿羅列¶
状若天宫壮麗微妙世無與等聖主出時四兵具足羽¶
儀導從布滿左右都人士女麗服光飾市㕓豐富充積¶
寶珍王法清整無相侵奪學徒皆至三乗競集敷說正¶
法雲布雨潤四海流通交㑹萬國長江渺漫清泠深廣¶
有生咸資莫能消穢隂陽和暢災厲不作大梁揚都聖¶
<pb:KR3k0013_WYG_968-21a>¶
王無等臨覆上國有大慈悲子育萬民平等忍辱怨親¶
無二加以周窮無所蔵積靡不炤燭如日之明無不受¶
樂猶如淨月宰輔賢良羣臣貞信盡忠奉上心無異想¶
伏惟皇帝是我真佛臣是婆利國主今敬稽首禮聖王¶
足下惟願大王知我此心此心久矣非適今也山海阻¶
逺無緣自達故遣使奉金席等表此丹誠¶
十七年五月于陁利國鉢邪䟦摩遣長史毘員䟦摩奉¶
表曰常勝天子陛下諸佛世尊常樂安樂六通三達為¶
<pb:KR3k0013_WYG_968-21b>¶
世間尊是名如來應供正覺遺形舍利造諸塔像荘嚴¶
國土如須彌山邑居聚落次第羅滿城郭舘宇如忉利¶
天宫具足四兵能伏怒敵國土安樂無諸患難人民和¶
善受化正法慶無不通猶雷處山流注雪水八味清淨¶
百川洋溢周迴屈曲順趨大海一切衆生咸得受用於¶
諸國土殊勝第一是名震旦大梁揚都天子仁廕四海¶
徳合天心雖人是天降生䕶世功徳寶蔵救世大悲為¶
我尊主威儀具足是故至誠敬禮天子足下稽首問訊¶
<pb:KR3k0013_WYG_968-22a>¶
奉獻金芙蓉雜香藥等願垂納受¶
十八年七月于闐國獻瑠璃甖¶
普通元年正月扶南髙麗國各遣使朝貢¶
三月滑國王厭帶夷栗陀始遣使獻黄獅子白貂裘波¶
斯錦等物周古柯國滑旁小國也使使隨滑來獻方物¶
呵䟦檀國亦滑旁小國也使使隨滑來獻方物胡宻丹¶
國亦滑旁小國也使使隨滑使求獻方物¶
四月河南王遣使獻方物¶
<pb:KR3k0013_WYG_968-22b>¶
是年于陁利國復遣使獻方物¶
二年十一月百濟國遣使朝貢¶
三年八月婆利國白題國各遣使獻方物¶
是年婆利國王頻伽遣使珠貝智獻白鸚鵡青蟲兠鍪¶
瑠璃器吉貝螺杯雜香藥等數十種¶
四年十二月狼牙脩國遣使獻方物¶
五年末國主安未深盤遣使來貢獻¶
七年正月滑國二月河南王三月髙麗國六月林邑國¶
<pb:KR3k0013_WYG_968-23a>¶
並遣使獻方物¶
大通元年三月林邑國獅子國十一月髙麗國王並遣¶
使獻方物¶
是年盤盤國王使使奉表曰揚州閻浮提震旦天子萬¶
善荘嚴一切恭敬猶如天淨無雲明耀滿目天子身心¶
清淨亦復如是道俗濟濟並蒙聖王光化濟度一切永¶
作舟航要聞之慶善我等至誠敬禮聖天子足下稽首¶
問訊今奉薄獻願垂哀受¶
<pb:KR3k0013_WYG_968-23b>¶
二年正月芮芮國遣使獻方物¶
中大通元年二月芮芮國遣使獻方物¶
十二月盤盤國遣使獻牙像及塔并獻沉檀等香數十¶
種¶
二年六月林邑國扶南國並獻方物¶
三年六月丹丹國遣使奉表曰伏惟聖王至徳仁治信¶
重三寶佛法興顯衆僧殷集法事日盛威容嚴整朝望¶
國軌慈愍蒼生八方六合莫不歸服化鄰諸天非可言¶
<pb:KR3k0013_WYG_968-24a>¶
喻不任慶善若蹔奉見尊足謹奉送牙像及塔各二軀¶
并獻火齊珠古貝雜香藥等物¶
九月狼牙脩國奉表獻方物¶
四年四月盤盤國十一月髙麗國並遣使獻方物¶
五年正月河南國七月波斯國九月盤盤國並遣使獻¶
方物¶
六年三月百濟國七月林邑國並遣使獻方物¶
八年盤盤國遣使送菩提國真舍利及畫塔并獻菩提¶
<pb:KR3k0013_WYG_968-24b>¶
樹葉詹糖等香¶
大同元年三月髙麗國滑國薩丹國各遣使獻方物丹¶
丹國遣使獻金銀瑠璃雜寶香藥等物¶
四月波斯國七月扶南國並遣使獻方物¶
四年三月河南國芮芮國並遣使獻方物¶
五年八月扶南國遣使獻生犀及方物¶
六年五月河南王遣使獻馬及方物¶
八年八月盤盤國遣使獻方物¶
<pb:KR3k0013_WYG_968-25a>¶
是年林邑國遣使獻方物¶
七年三月髙麗國百濟國滑國九月芮芮國並遣使獻¶
方物¶
是年于闐國獻外國刻玉佛¶
中大同元年八月渴盤陀國遣使獻方物¶
簡文太清三年十月百濟國遣使朝貢¶
太寶二年八月盤盤國獻馴象¶
　¶
<pb:KR3k0013_WYG_968-25b>¶
　¶
　¶
　¶
　¶
　¶
　¶
　¶
　册府元龜卷九百六十八¶
