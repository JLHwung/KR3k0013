# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:43.065210
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百八十七
<pb:KR3k0013_WYG_987-1a>¶
欽定四庫全書¶
　册府元龜卷九百八十七　宋　王欽若等　撰¶
　　外臣部¶
　　　征討第六¶
唐肅宗上元元年六月桂州經畧使奏破管内西原蠻¶
賊二十萬衆斬獲大賊帥黄乾曜等九人¶
是月鳯翔節度崔光逺奏破涇州隴州等界羌渾黨項¶
等十餘萬衆又於普潤縣界破黨項四千餘衆斬二千¶
<pb:KR3k0013_WYG_987-1b>¶
級生擒一百餘人收獲駝馬牛羊噐械等不可勝數¶
乾元元年九月招討黨項使王仲升斬黨項首領拓㧞¶
戎徳等十人傳首闕下¶
代宗廣徳二年九月劔南節度使嚴武破吐蕃七萬餘¶
衆抜其當狗城¶
十月嚴武又㧞吐蕃鹽州城¶
是月吐蕃冦邠州𦍤方兵馬使左散騎常侍郭晞遣馬¶
歩三千於邠州西夜斬賊營殺千餘人生擒八十三人¶
<pb:KR3k0013_WYG_987-2a>¶
俘大將四人馬四百匹¶
永泰元年九月吐蕃大將尚結息賛磨尚息東賛及馬¶
重英等十萬衆冦奉天醴泉等縣大掠居人男女數萬¶
計焚廬舎而去同華節度周智光以兵追撃于澄城破¶
賊萬計¶
十月闗内副元帥郭子儀先鋒白元光合回紇軍擊吐¶
蕃之衆於靈臺縣之西原斬首五萬級俘獲人畜凡二¶
百里不絶¶
<pb:KR3k0013_WYG_987-2b>¶
大歴二年九月吐蕃冦靈州進冦涇州副元帥郭子儀¶
率兵三萬鎮涇陽¶
十月靈州破吐蕃二萬¶
三年八月吐蕃冦靈武進冦邠州邠寧節度馬璘破三¶
萬衆¶
九月靈州將白元光破吐蕃二萬於靈武¶
是月郭子儀破吐蕃六萬餘衆於靈州¶
十二月劔南西川破吐蕃萬餘衆¶
<pb:KR3k0013_WYG_987-3a>¶
八年十月吐蕃冦涇邠等州副元帥郭子儀遣先鋒將¶
渾瑊與吐蕃戰于宜禄不利村墅居人為吐蕃驅掠去¶
者凢千餘人是夜瑊收合散卒襲賊營㑹涇原節度使¶
馬璘又襲賊輜重殺賊凢數千人賊遂潰¶
十年正月劔南西川節度使崔寜奏破吐蕃數萬於西¶
川斬首萬級生擒數千獲馬牛數千頭匹¶
十一年正月崔寜上言大破吐蕃故洪等四節度兼突¶
厥吐渾氏蠻羌黨項等二十餘萬衆斬首萬餘級生擒¶
<pb:KR3k0013_WYG_987-3b>¶
首領一千三百五十人獻功闕下¶
十二年十二月崔寧奏於西山大破三路及攻南吐蕃¶
十萬餘衆斬首八千生擒九百人¶
十三年四月吐蕃冦靈州朔方留後常謙光擊敗之徳¶
宗以大歴十四年五月即位十月吐蕃率南蠻衆十萬¶
来冦一入茂州過汶川及灌口一入扶文過方維白塡¶
山一自黎雅過卭峡闗連䧟郡邑乃發禁兵四千人及¶
幽州兵五千人同討大破之¶
<pb:KR3k0013_WYG_987-4a>¶
貞元二年十月鳯翔節度使李晟以吐蕃侵軼遣兵襲¶
其摧沙壁大破之焚其儲積斬蕃酋扈屈律悉蒙等七¶
人傳首京師¶
五年十月劔南節度使韋臯遣將王有道等與東蠻两¶
林苴那時勿鄧夢衝等帥兵於故嶲州臺北谷大破吐¶
蕃青海臘城二節度殺其大兵馬使乞臧遮悉多楊朱¶
斬首二千餘級其投崔谷赴水死者不可勝數生擒籠¶
官四十五人收獲噐械一萬餘事馬牛羊一萬餘頭匹¶
<pb:KR3k0013_WYG_987-4b>¶
遮遮者吐蕃之驍勇者也&KR0137;云尚結賛之子頻為邊患¶
自其死也官軍所攻城栅無不降下蕃衆日却數年間¶
盡復嶲州之&KR0199;境也¶
八年十一月山南西道節度嚴震擊破吐蕃於芳州及¶
黒水堡焚其積聚并獻首虜¶
九年四月劔南西川節度韋臯遣兵出西山破吐蕃峨¶
和城定廉城通鶴軍凡平堡五十餘所獲首虜噐械旗¶
幟牛馬獻於闕下¶
<pb:KR3k0013_WYG_987-5a>¶
十年六月韋臯奏西山峨和城擊破吐蕃三萬又出兵¶
黎雅以㧞雲南收吐蕃栅城斬首三千八百級生虜及¶
降吐蕃二百四十人得其噐械牛馬¶
十一年四月幽州節度劉濟奏大破奚王啜剌等六萬¶
餘衆¶
十二年三月韋臯奏收降蠻七千戸得吐蕃所賜金字¶
告身五十五片¶
十三年五月吐蕃於劔南馬領三處開路進軍逼䑓登¶
<pb:KR3k0013_WYG_987-5b>¶
城嶲州刺史曺髙任率領諸軍將士并東蠻子弟大破¶
之生擒大籠官七人陣上殺獲三百餘人被刀箭傷者¶
不可勝數收獲馬畜五百餘頭匹噐械二千餘事¶
十四年十月夏州節度使韓全義破吐蕃於鹽州西北¶
十七年九月西川韋臯奏大破吐蕃於維州擒其相論¶
莽熱来獻(賜崇仁里/宅以居之)初吐蕃冦靈𦍤䧟麟州詔韋臯出¶
兵成都西山以紓北邊臯遂使鎮静軍使陳洎等三萬¶
人出三竒路威武軍兵馬使崔堯臣率兵一千出龍谿¶
<pb:KR3k0013_WYG_987-6a>¶
石門路南維州保州兵馬使仇冕并保覇两州刺史董¶
振等率兵二千進逼吐蕃維州城中北路兵馬使邢玭¶
并諸州刺史董懐愕等帥兵四千進攻吐蕃棲鷄老翁¶
等城都將髙倜王天俊等率兵二千進逼故松州隴東¶
路兵馬使元膺并諸州郝宗等復分兵八千出南路雅¶
卭黎嶲路又令卭州鎮南軍使御史大夫韋良金發鎮¶
兵一千三百進軍雅州經畧使路惟明與三部落主趙¶
日進等率兵三千進攻吐蕃逋租偏松等城黎州經略¶
<pb:KR3k0013_WYG_987-6b>¶
使王有道率三部落主郝全信等兵二千過大渡河深¶
入吐蕃界嶲州經略使陳孝陽與行營兵馬使何大海¶
韋義等及磨些蠻三部落主苴郡時等率兵四千進攻¶
昆明諾濟城自八月至于十二月累破十六萬衆㧞其¶
七城五軍鎮受降三千餘人擒生口六千餘人斬首一¶
萬餘級遂進圍維州救軍再至轉戰千餘里吐蕃連靈¶
朔之冦引衆南下於是賛普遣莽熱以内大相兼東境¶
五道節度兵馬都統羣牧大使率雜虜十萬衆来觧維¶
<pb:KR3k0013_WYG_987-7a>¶
州之圍王師萬餘衆據險設伏以待之先以一千人挑¶
戰莽熱見我師之少也悉衆来追入于伏中諸將四面¶
疾擊遂擒莽熱虜衆大潰¶
憲宗元和四年八月安南都護張丹奏破環王國偽號¶
驩愛州都統三萬餘人及獲王子五十九人噐械戰象¶
等稱之¶
十三年十月靈武奏於定逺城破吐蕃三萬人殺戮二¶
千人獲羊馬甚衆¶
<pb:KR3k0013_WYG_987-7b>¶
是月平凉鎮遏使郝玭破三萬餘衆收復原州城獲羊¶
馬不知其數夏州節度使田縉於靈武亦破三千餘人¶
十一月夏州奏破吐蕃五萬靈武奏攻破吐蕃長樂州¶
羅城焚其屋宇噐械西川節度王播攻㧞峨和棲鷄等¶
城¶
十四年十月靈武奏大将史奉敬大破吐蕃於鹽州城¶
下¶
穆宗以元和十五年正月即位十月吐蕃冦涇州命左¶
<pb:KR3k0013_WYG_987-8a>¶
軍中尉梁守謙充左右神策京西京北行營都監神策¶
兵四千人并發八鎮全軍往討之¶
十一月夏州節度使李祐奏准詔自領兵赴長澤鎮討¶
吐蕃靈武節度使李聦奏自領兵赴長樂州討吐蕃¶
長慶元年六月吐蕃犯青塞堡以國家與廻鶻和親故¶
也鹽州刺史李文恱發兵擊退之¶
二年七月靈武節度使李進誠上言於鹽州界追殺吐¶
蕃三百餘人¶
<pb:KR3k0013_WYG_987-8b>¶
文宗太和三年十二月南蠻逼戎州遣使起荆南鄂岳¶
湘鄧陳許等道兵擊之¶
是月卭州為蠻所䧟以右領軍大將軍董重質充西川¶
監討蠻使又命中使往太原鳯翔宣取兵馬赴西川己¶
丑内出陌刀七百口錐突七百具遞西川(是月也/軍抽退)¶
四年四月幽州節度使李載義上言今月三日發兵入¶
奚界殺奚賊五千餘人生擒刺史縣令大將首領等二¶
百七十三人¶
<pb:KR3k0013_WYG_987-9a>¶
武宗㑹昌二年二月囘鶻冦天徳以振武麟勝節度劉¶
沔為河東節度以太原之師討之¶
八月囘鶻烏介可汗過天徳至把頭峰北薦掠雲朔北¶
州乃徴發許蔡汴滑等六鎮之師以劉沔為囘鶻南面¶
招討使以張仲武為囘鶻東面招討使以李思忠為河¶
西黨項都將囘鶻西南面招討使皆㑹軍於太原又詔¶
太原起室韋沙陀三部落吐渾諸部委石雄為前鋒易¶
定兵千人守大同軍契苾通何請河鎮沙陀吐渾六千¶
<pb:KR3k0013_WYG_987-9b>¶
騎赴天徳李思忠並囘鶻黨項之師屯于大栅¶
三年二月劉沔奏諸將大破囘鶻於殺胡山巳迎得太¶
和公主其烏介可汗被瘡而走方議收於殺制曰其囘¶
鶻既已破滅義在剪除宜令諸道兵馬便同進討是時¶
囘鶻有赤心宰相一族東逼漁陽張仲武乃與從弟公¶
素率其部下勁兵三萬人大破之收其侯王貴族千餘¶
人降三萬餘人戸牛馬槖駝㫋墻𦋺幕不勝計尋遣従¶
事李周曈牙門将國従玘相次獻㨗先是奚契丹皆有¶
<pb:KR3k0013_WYG_987-10a>¶
囘鶻監護使督以嵗貢且為漢諜事至是仲武遣神將¶
石公緒等論意凡戮八百餘人又囘鶻初遣宣門將軍¶
等四十七人来偵欲敺雜虜遂逗留其使緩彼師期人¶
病馬死竟不遣之囘鶻烏介可汗既敗近邉乃依康居¶
求活盡従餘種寄託于黒車子仲武繇是威加北狄又¶
繼以詞㫖諭其諸戎黒車子後殺烏介可汗¶
宣宗大中元年春幽州大破奚衆¶
懿宗咸通五年四月南蠻冦邕管以秦州經畧使髙駢¶
<pb:KR3k0013_WYG_987-10b>¶
率禁軍五千赴邕管㑹諸道之師討之尋以駢為安南¶
都䕶¶
六年秋髙駢自海門進軍破蠻軍收復安南府先是李¶
琢為安南都䕶虐賊夷獠人多怨叛遂詔將軍合勢攻¶
安南䧟之累命將帥未能收復及駢至合五管之兵朞¶
年之内招懐谿洞誅其首惡一戰而蠻卒遁去收復交¶
州郡邑¶
十年十一月南詔蠻驃信綽酋龍率衆二十萬冦嶲州¶
<pb:KR3k0013_WYG_987-11a>¶
定方軍節度都頭安再榮守清溪闗為賊所攻再榮退¶
保大渡河北去清溪闗二百里隔水相射凡九日八夜¶
定邊軍節度使竇滂勒兵拒之¶
十二月驃信遣清平官十餘人来偽和與竇滂語次蠻¶
軍舩栰競渡忠武武寜軍兵士結陣抗之接戰自午及¶
申蠻軍稍却竇滂懼自縊于帳中徐州將苗全緒觧之¶
謂滂曰都統何至於是但安心全緒與再榮宏節等血¶
戰取勝全緒三人率兵而出滂乃單騎宵遁其夜蠻軍¶
<pb:KR3k0013_WYG_987-11b>¶
營於山下全緒等謀曰彼衆我寡若明日對陣吾屬盡¶
矣可夜擊之令其軍亂我自觧去忠武武寜之師乃夜¶
入蠻軍弓弩亂發蠻衆大駭全緒等三將保軍而去蠻¶
軍乗勝進攻西川城朝廷以顔慶復為大渡河制置劔¶
南應接節度使宋威為行營都知兵馬使將兵數萬與¶
忠武武寧之師合與蠻軍戰于漢州之毗橋大㨗觧西¶
川之圍明日蠻軍遁走两川平¶
僖宗乾符元年冬南詔蠻冦西蜀詔河東河西山南西¶
<pb:KR3k0013_WYG_987-12a>¶
道東川徴兵赴援西川節度使髙駢奏奉勅抽發長武¶
鄜州河東等道兵士赴劔南行營者伏以西川新軍舊¶
軍差到已衆况蠻蜒小醜必易枝梧今以道路﨑嶇館¶
驛窮困更有軍頓立見流移所為望一處完全而百處¶
俱破且兵不在衆而在於和其左神䇿長武鎮麟州河¶
東所抽甲兵人數不少况備辦軍食費損尤多又縁三¶
道藩鎮盡振羌戎邉鄙未寜望不差發如己在路道並¶
請降勅勒囘詔荅曰蠻蜒如尚憑陵固湏倍兵禦敵若¶
<pb:KR3k0013_WYG_987-12b>¶
巳奔退即要併力追擒方籍北軍助平南冦其三處兵¶
士宜委髙駢候到蜀日分布驅使且務多多之辦寜辭¶
整整之師其河東一千二百人令竇澣不要差發時駢¶
扞蠻已退長武兵士竟至蜀而還議者惜其勞費而虚¶
&KR0829;出入之賞也¶
後唐荘宗初為晉王天祐十三年八月契丹阿保機率¶
諸部號稱百萬自麟勝䧟振武長驅雲𦍤北邉大擾帝¶
親赴援於代北虜衆方退¶
<pb:KR3k0013_WYG_987-13a>¶
十八年十二月契丹阿保機冦幽州節度使李紹宏帥¶
士固守契丹引衆而南攻涿州圍逼十餘日䧟之契丹¶
冦定州王都遣使告急御親軍赴之¶
十九年正月甲午帝御親軍五千進擊契丹至新城南¶
探報契丹前鋒三千騎宿於新樂渡沙河而南矣帝令¶
前鋒偵契丹所至報云渡沙河矣軍中相顧失色咸欲¶
釋鎮州之圍班師于魏以避契丹俟其還塞再議進軍¶
諸将上言曰今北戎舉國入冦我師既寡難與争鋒又¶
<pb:KR3k0013_WYG_987-13b>¶
聞汴賊内侵鄴中危急儻有差跌吾何所歸宜且旋師¶
魏州徐圗勝負帝曰古者覇王舉事自有天道漢祖不¶
亡於冐頓周宣詎伏於獯戎時事在吾比於無患且武¶
徳中突利頡利二可汗率衆三十餘萬侵冦闗内髙祖¶
欲播棄長安徙居樊鄧文皇帝諌曰獫狁孔熾作患中¶
華自古有之非獨今也周漢並有兹患未聞還移都邑¶
霍去病漢廷之將帥耳猶且志滅匈奴若聼臣微效不¶
數年之間必係單于之頸自後頡利二可汗部落束身¶
<pb:KR3k0013_WYG_987-14a>¶
闕下為宿衛之人今吾以數萬之衆底定山東張文禮¶
厮僕小人非吾所敵阿保機潼(中勇/切)酪賤類唯利是求¶
犯難而来其強易弱一逢挫敗奔走無路爾曹軰但垂¶
馬同行看吾破賊帝乃率鐡騎五千精甲曜日至新城¶
北半出桑林契丹萬餘騎遽見我軍惶駭而退帝乃分¶
軍為二廣乗之躡數千里獲其大将一人即機之子其¶
衆益恐時沙河氷薄橋道甚狹虜騎軍無行次相踐而¶
過䧟溺人馬帝際晚追襲宿于新樂阿保機車帳方在¶
<pb:KR3k0013_WYG_987-14b>¶
定州敗兵夜至㧞族而遁保于望都帝軍次定州王都¶
迎謁言詞懇切是夜宿于開元寺来日帝引軍趨望都¶
契丹逆戰帝身先騎士馳擊數四虜騎退而結陣我徙¶
兵陣於水次俄而帝與李嗣昭躍馬交戰賊騎大潰俘¶
斬數千級獲其酋長數十追擊至於易州所獲氊車毳¶
幕羊馬不可勝紀時自正月𦍤雪平地五尺賊芻粟已¶
竭人馬踣死於積雪中纍纍不絶帝乗勝追襲至幽州¶
而還(時獲賊中人言阿保機之来盖取信於王郁初郁/說保機曰臣父處直使愚布欵鎮州金城湯池玉)¶
<pb:KR3k0013_WYG_987-15a>¶
(帛山積燕姬趙女充牣其中俟君一到不屬佗人如不/時至必為晋人所有保機躍馬將進其妻曰我有牛馬)¶
(娱樂西樓足可娛樂育兒孫何更逺離鄉土我聞晋人/無敵兵强天下事一不測後悔何追保機曰張文禮有)¶
(金玉百萬留待皇后當率騎同取非有他患遂傾部落/而来既遇挫敗狼狽而旋保機繫王郁責譲自是不聼)¶
(其謀妻亦譲保機曰聼狂口貪/貨財稱其敗也保機亦大慙)¶
同光二年正月契丹冦瓦橋闗以天平軍節度使李嗣¶
源為北面行營招討使陕州留後霍彦威為副率軍討¶
之(是月契/丹還)¶
五月幽州上言契丹阿保機将冦河𦍤以滄州節度使¶
<pb:KR3k0013_WYG_987-15b>¶
李紹斌為東北面招討使以兖州節度使李紹欽為副¶
招討使以宣徽使李紹宏為招討都監率大軍渡河而¶
北¶
十二月契丹冦幽州以宣武軍節度使李嗣源部署大¶
軍北征¶
三年正月李嗣源上言於涿州東南殺敗契丹生擒首¶
領三十人遣人告㨗是月嗣源送所獲契丹俘囚首領¶
衢多等八人斬於應天門外¶
<pb:KR3k0013_WYG_987-16a>¶
明宗天成二年四月幽州節度使趙徳均令衙校常玉¶
破奚於檀州斬首百餘級奪漢民四十擒生奚二¶
三年四月定州王都作亂求援於契丹耶律徳光遂䧟¶
平州遣秃餒以騎五千援都於中山北面行營招討使¶
王晏球破之於繇陽秃餧走保賊城¶
六月幽州趙徳均奏殺契丹百餘人於幽州之東奪馬¶
六百匹是月詔王晏球攻取定州詔逵怛及諸蕃東入¶
契丹界以張軍勢¶
<pb:KR3k0013_WYG_987-16b>¶
七月契丹遣楊隠率七千騎救定州招討使王晏球逆¶
戰於唐河大破之幽州趙徳均以生兵接於西路生擒¶
首領楊隠等五十餘人接殺皆盡契丹强盛僅三十年¶
雄據北戍諸蕃䑕伏屢為邉患漢兵甞憚之前後戰争¶
罕得其利是役也曲陽之敗已失下騎唐河之陣兵號¶
七千潰敗之後溝渠之益官軍襲殺人不暇食秋雨繼¶
降泥濘莫進人飢馬乏散投村落所在村人持白挺毆¶
之徳均生兵接於要路惟竒峯嶺北有棄馬潜遁脫者¶
<pb:KR3k0013_WYG_987-17a>¶
數十餘無噍類帝致書諭其本國皇威大振¶
是月殿直崔處納押契丹偽平州刺史羽厥律以下一¶
百七十人至内十七人有骨肉識認餘分於两橋斬之¶
閏八月幽州趙德均獻俘於行闕蕃将楊隐等五十人¶
留於親衛鮮卑六百人皆斬之¶
四年二月定州王都平擒禿餧及餘衆斬之自是契丹¶
大挫數年不敢窺邉¶
十二月靈武康福奏方其渠北掩殺野利大䖝两族三¶
<pb:KR3k0013_WYG_987-17b>¶
百餘帳牛羊二萬計¶
長興元年四月雲州奏掩殺契丹吐渾突厥等斬首級¶
四十六獲契丹副行首尼列以下十人牛羊駝馬萬計¶
三年正月遣邠州節度使藥彦稠靈武節度使康福等¶
率歩騎七千往方渠鎮討黨項之叛命者¶
二月康福奏賀蘭山下蕃部數百帳順命者撫之其背¶
叛者見除討次所獲駝馬牛羊數千計¶
是月樂彦稠奏誅黨項河埋三族韋悉褒勒疆賴埋厮¶
<pb:KR3k0013_WYG_987-18a>¶
骨尾各一族屈悉保三族計十族得七百餘人黒玉一¶
團¶
七月靈武奏夏州黨項七百騎侵擾當道出師逆戰敗¶
之生擒首領以下五十騎追至賀蘭山下掩擊之¶
末帝清泰元年七月己巳囘鶻朝貢多為河西雜虜剽¶
掠詔邠州節度使康福遣将軍牛知柔率禁兵援送至¶
靈武虜之為患者随便討之¶
十二月北面討使使河東節度使石敬塘(晋髙/祖)送擒獲¶
<pb:KR3k0013_WYG_987-18b>¶
契丹首領来海金等至京師¶
二年北靣總管奏雲州殺退契丹具籍報前軍奪甲馬¶
又援送靈武軍衣副都部署潘環言至馬嶺黨項殺牛¶
族結集遂殺獲首領阿磨而下五人又獲撥相公族人¶
馬通路前進¶
三年九月甲辰北面行營都招討使張敬逹奏此月十¶
五日與契丹戰於太原城下王師敗績時契丹主自率¶
部族来援太原(時晉髙/祖起義)髙行周符彦卿率左右廂騎軍¶
<pb:KR3k0013_WYG_987-19a>¶
出鬪蕃軍引退已時後蕃軍復成列張敬達楊光逺安¶
審琦等陣於賊城西北倚山横陣諸将奮擊蕃軍屢却¶
至晡我騎軍將移陣蕃軍如山而進王師大敗詔遣侍¶
衛歩軍都指揮使符彦饒率兵屯河陽詔范延光率兵¶
繇青山路趨榆次詔幽州趙徳均繇飛狐路出軍賊後¶
耀州防禦使潘環合防戎軍出磁隰以援張敬達¶
晉髙祖天福四年八月西蕃冦邉涇州節度使張彦澤¶
獲其大首領野离王子羅蝦獨¶
<pb:KR3k0013_WYG_987-19b>¶
少帝天福九年定州節度使馬全節戰契丹於北平擒¶
千餘人而斬之¶
開運三年八月李守貞奏大軍至望都縣相次至長城¶
北遇虜冦千餘騎轉闘四十里斬蕃将觧里相公漢髙¶
祖即位稱天福十二年鎮州先屯騎将白再榮奏逐出¶
虜將麻荅復其城¶
隠帝乾祐二年十一月契丹入冦前軍至貝州䧟髙老¶
鎮千餘家乃西北至南宫堂陽剽虜人畜諸鎮守閉闗¶
<pb:KR3k0013_WYG_987-20a>¶
自固時髙行周以重名鎮鄴而諸屯戍甲兵雲布帝慮¶
行周年髙避事緩急踈於應變時周太祖為樞宻使帝¶
乃詔於内殿謂之曰國祚初基先皇厭代冲人嗣襲政¶
教未孚而守貞之徒連結方靣偽&KR0390;未誅憂不暇食卿¶
受託孤之寄率伐叛之師俾其落角摧牙夷兇盪冦實¶
卿之力也樞機雖重在朕面前玁狁内侵實憂境上夫¶
兵機不可預授權道全在臨時茍非良將主謀安能却¶
敵卿可更為朕河𦍤之行則予無北顧之憂矣對曰臣¶
<pb:KR3k0013_WYG_987-20b>¶
受顧託之重處將相之地安敢憚於赴蹈唯陛下指使¶
帝曰卿速撰行無使虜塵滋蔓翌日賜玉帶名馬金鞍¶
戎装噐仗雜綵銀噐仍宣供奉官趙延希等二十人殿¶
直都知張盛等二十八人樞宻院承㫖張(闕/名)等五人前¶
汾州刺史白文遇随州刺史康延詔房州刺史李彦崇¶
均州刺史曹奉金天文趙脩己醫官顧師珙等從行仍¶
令宣徽南院使王浚叅與軍事(十二月深冀易/等州契丹退)¶
是年湖南上言蠻冦叛遣賀州大将徐進率兵援之接¶
<pb:KR3k0013_WYG_987-21a>¶
戰於風陽山下大敗蠻獠斬首五千級¶
周太祖廣順二年九月鎮州何福進言契丹冦深冀遣¶
龍㨗都指揮使劉成誨兵馬監押慕延釗本州衙内指¶
揮使何繼筠率兵拒之至武强縣奪下老小千餘口賊¶
軍遁去¶
三年二月環州皇甫進邠州折從院各上言奉命率軍¶
討慶州蕃部野鷄族¶
世宗顯徳元年五月符彦卿上言逐契丹過忻口北殺¶
<pb:KR3k0013_WYG_987-21b>¶
蕃軍二千餘衆大軍巳還忻州從官稱賀¶
六年四月大治舟師以備北伐分命諸將㳂流設備以¶
前鄜州節度使田景咸為淤口部署以右神武統軍李¶
洪信為合流口部署以前鳯翔節度使王晏為益津闗¶
一路都部署侍衛馬軍都指揮使韓令坤副焉以侍衛¶
馬𡵯都虞侯韓通為陸路都部署殿前都虞侯石守信¶
副焉¶
五月帝将救瓦橋闗以侍衛馬歩都指揮使韓令坤為¶
<pb:KR3k0013_WYG_987-22a>¶
覇州都部署虎㨗左廂主張鐸副焉以滑州節度留後¶
陳思譲為雄州都部署龍㨗左廂主髙懐德副焉仍命¶
各率部兵以戍焉(餘具親征及/帝王功業門)¶
恭帝即位初北靣兵馬都部署韓令坤奏敗契丹五百¶
騎於覇州北¶
　¶
　¶
　¶
<pb:KR3k0013_WYG_987-22b>¶
　¶
　¶
　¶
　¶
　¶
　¶
　¶
　册府元龜卷九百八十七¶
