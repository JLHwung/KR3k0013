# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.539142
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十七
<pb:KR3k0013_WYG_247-1a>¶
欽定四庫全書¶
　册府元龜卷二百四十七　宋　王欽若等　撰¶
　　列國君部¶
　　　盟㑹第二¶
襄公二十年春及莒平孟荘子㑹莒人盟于向督揚之¶
盟故也(莒數伐魯前年諸侯盟督揚以和/解之故二國自復共盟結其好)¶
六月公㑹晋侯齊侯宋公衛侯鄭伯曹伯莒子邾子滕¶
子薛伯杞伯小邾子盟于澶淵(澶淵在頓丘縣南今名/繁汙此衛地又近戚田)¶
<pb:KR3k0013_WYG_247-1b>¶
齊成故也(齊與/晉平)¶
二十一年十月公㑹晉侯齊侯宋公衛侯鄭伯曹伯莒¶
子邾子于商任(商任/地名)錮欒氏也(禁錮欒盈使/諸侯不得受)¶
二十二年冬公㑹晉侯齊侯宋公衛侯鄭伯曹伯莒子¶
邾子薛伯杞伯小邾子于沙隨復錮欒氏也(晋知欒盈/在齊故復)¶
(錮/也)¶
二十四年八月公㑹晉侯宋公衛侯鄭伯曹伯莒子邾¶
子滕子薛伯杞伯小邾子于夷儀将以伐齊水不克(晋/合)¶
<pb:KR3k0013_WYG_247-2a>¶
(諸侯以報/前年見伐)¶
二十五年五月公㑹晉侯宋公衛侯鄭伯曹伯莒子邾¶
子滕子薛伯杞伯小邾子于夷儀伐齊以報朝歌之役¶
(朝歌役在/二十三年)秦晉為成晋韓起如秦涖盟秦伯車如晉涖¶
盟(伯車秦伯/之弟鍼也)成而不結(不結/固也)¶
八月諸侯同盟于重丘(夷儀之諸侯/也重丘齊地)齊成故也(伐齊而/稱同盟)¶
(以明齊/亦同盟)¶
二十六年夏公㑹晉人鄭良霄宋人曹人于澶淵(卿㑹/公侯)¶
<pb:KR3k0013_WYG_247-2b>¶
(皆應貶方責宋向戌後期故書良霄以駁/之若皆稱人則嫌向戌直以㑹公貶之)以討衛疆戚¶
田(正戚之/封疆)取衛西鄙懿氏六十以與孫氏(戚城西北五/十里有懿城)¶
(因姓以名城/取田六十井)趙氏不書尊公也(罪武㑹/公侯)向戌不書後也¶
(後㑹/期)鄭先宋不失所也(如期/至)於是衛侯㑹之(晋将執之/不得與㑹)¶
(故不/書)¶
二十七年夏叔孫豹㑹晉趙武楚屈建蔡公孫歸生衛¶
石惡陳孔奐鄭良霄許人曹人于宋(按傳㑹者十四國/齊秦不交相見邾)¶
(滕為私屬皆不與盟宋為主人地于宋則與盟可知經/唯序九國大夫楚先晋歃而書先晋貴信也陳與晋㑹)¶
<pb:KR3k0013_WYG_247-3a>¶
(常在衛上孔奐非/上卿故在石惡下)宋向戌善於趙文子又善於令尹子¶
木欲弭諸侯之兵以為名(欲獲息/民之名)如晉告趙孟趙孟謀於¶
諸大夫韓宣子曰兵民之殘也財用之蠧(蠧害物/之蟲)小國¶
之大菑也将或弭之雖曰不可必將許之(言雖知兵不/得久弭今不)¶
(可不/許)弗許楚將許之以召諸侯則我失為盟主矣晉人¶
許之如楚楚亦許之如齊齊人難之陳文子曰晉楚許¶
之我焉得已且人曰弭兵而我弗許則固擕吾民矣将¶
焉用之齊人許之告於秦秦亦許之皆告於小國為㑹¶
<pb:KR3k0013_WYG_247-3b>¶
於宋五月甲辰晉趙武至於宋丙午鄭良霄至六月丁¶
未朔宋人享趙文子叔向為介司馬置折爼禮也(折爼/體解)¶
(節折升之於爼合卿享宴之禮故/曰禮也周禮司馬掌㑹同之事)仲尼使舉是禮也以¶
為多文辭(宋向戌自美弭兵之意敬逆趙武趙武叔向/因享宴之㑹展賓主之辭故仲尼以為多文)¶
(辭/)戊申叔孫豹齊慶封陳湏無衛石惡至(湏無陳/文子)甲寅¶
晉荀盈從趙武至(趙武命盈追已故言從/趙武後武遣盈如楚)丙辰邾悼公¶
至(小國故/君自來)壬戌楚公子黑肱先至成言於晋(時令尹子/木止陳遣)¶
(黑肱就晋大夫成盟/載之言兩相然可)丁卯宋向戌如陳從子木成言於¶
<pb:KR3k0013_WYG_247-4a>¶
楚(就於陳成/楚之要言)戊戌滕成公至(亦小國/君自來)子木謂向戌請晉¶
楚之從交相見也(使諸侯從晉楚/者更相朝見)庚午向戌復於趙孟¶
趙孟曰晉楚齊秦匹也晉之不能於齊猶楚之不能於¶
秦也(不能服/而使之)楚君若能使秦君辱於敝邑寡君敢不固¶
請於齊(請齊使/朝楚)壬申左師復言於子木子木使驛謁諸¶
王(驛傳也/謁告也)王曰釋齊秦他國請相見也(經所以不/書齊秦)秋七¶
月戊寅左師至(從使/還)是夜也趙孟及子晳盟以齊言(子/晳)¶
(公子黒肱素要齊其辭/至盟時不得復訟爭)庚辰子木至自陳陳孔奐蔡公¶
<pb:KR3k0013_WYG_247-4b>¶
孫歸生至(二國大夫與/子木俱至)曹許之大夫皆至以藩為軍(示/不)¶
(相/忌)晉楚各處其偏(晋處北/楚處南)伯夙謂趙孟(伯夙/荀盈)曰楚氛甚¶
惡懼難(氛氣也言楚/有襲晋之氣)趙孟曰吾左還入於宋若我何(營/在)¶
(宋北東頭為上故晋營在/東有急可左囘入宋東門)辛巳將盟於宋西門之外楚¶
人𠂻甲(甲在衣中欲/因㑹擊晋)伯州犂曰合諸侯之師以為不信¶
無乃不可乎夫諸侯望信於楚是以來服若不信是棄¶
其所以服諸侯也固請釋甲子木曰晉楚無信久矣事¶
利而已茍得志焉焉用有信太宰退(太宰伯/州犂)告人曰令¶
<pb:KR3k0013_WYG_247-5a>¶
尹將死矣不及三年求逞志而棄信志将逞乎志以發¶
言言以出信信以立志參以定之(志言信三者/具而後身安)信亡何¶
以及三(為明年子/木死起本)趙孟患楚衷甲以告叔向叔向曰何¶
害也匹夫一為不信猶不可單斃其死(單盡也/斃踣也)若合諸¶
侯之卿以為不信必不㨗矣食言者不病(不病者單/斃於死)非¶
子之患也(楚食言當死晋/不食言故無患)夫以信召人而以僭濟之(濟/成)¶
(也/)必莫之與也安能害我且吾因宋以守病(為楚所病/則欲入宋)¶
(城/)則夫能致死與宋致死雖倍楚可也(宋為地主致死/助我則力可倍)¶
<pb:KR3k0013_WYG_247-5b>¶
(楚/)子何懼焉又不及是曰弭兵以召諸侯而稱兵以害¶
我(稱舉/也)吾庸多矣非所患也(晉獨取信/故其功多)季武子使謂叔¶
孫以公命曰視邾滕(兩事晉楚則貢賦重故欲比小國/武子恐叔孫不從其言故假公命)¶
(以敦/之)既而齊人請邾宋人請滕皆不與盟(私屬二/國故)叔孫¶
曰邾滕人私也我列國也何故視之宋衛吾匹也乃盟¶
故不書其族言違命也(季孫專政於國魯君非得有命/今君惟以此命告豹豹宜崇大)¶
(順以顯弱命之君而/遂其小是故貶之)晉楚爭先(争先/歃血)晉人曰晋固為諸¶
侯盟主未有先晉者也楚人曰子言晉楚匹也若晉常¶
<pb:KR3k0013_WYG_247-6a>¶
先是楚弱也且晉楚狎主諸侯之盟也久矣(狎更/也)豈專¶
在晉叔向謂趙孟曰諸侯歸晉之徳只(只/辭)非歸其尸盟¶
也(尸/主)子務徳無爭先且諸侯盟小國固必有尸盟者(小/國)¶
(主辨/具)楚為晉細不亦可乎(欲推使/楚主盟)乃先楚人書先晉晉¶
有信也(蓋孔子/追正之)乙酉宋公及諸侯之大夫盟于蒙門之¶
外(前盟諸大夫不敢敵公禮也今宋公以近在/其國故謙而重盟故不書蒙門宋城門也)子木問¶
於趙孟曰范武子之徳何如(士㑹賢聞於/諸侯故問之)對曰夫子之¶
家事治言於晉國無隱情其祝史陳信於鬼神無愧辭¶
<pb:KR3k0013_WYG_247-6b>¶
(祝陳馨香徳足/副之故不愧)子木歸以語王王曰尚矣哉(尚上/也)能歆¶
神人(歆享也使神享/其祭人懐其徳)宜其光輔五君以為盟主也(五君/謂文)¶
(襄靈/成景)子木又語王曰宜晉之伯也有叔向以佐其卿楚¶
無以當之不可與争晋荀盈遂如楚蒞盟¶
七月辛巳叔孫豹及諸侯之大夫盟于宋(夏㑹之大夫/也豹不倚順)¶
(以顯弱命之君而辨小是以自從故/以違命而貶之釋例論之甚備矣)九月楚薳罷如晉¶
蒞盟(罷令尹子/蕩報荀盈)¶
二十八年夏齊侯陳侯蔡侯北燕伯杞伯胡子沈子白¶
<pb:KR3k0013_WYG_247-7a>¶
狄朝于晉宋之盟故也(陳侯蔡侯胡子沈子楚属也宋/盟曰晋楚之從交相見故朝晉)¶
(燕國今/薊縣)齊侯将行慶封曰我不與盟何為於晉(以宋盟/釋齊秦)¶
陳文子曰先事後賄禮也(事大國當先從其政事/而後薦賄以副己心)小事¶
大未獲事焉從之如志禮也(言當從大國請/事以順其志)雖不與盟¶
敢叛晉乎重丘之盟未可忘也子其勸行(重丘盟在/二十五年)九¶
月鄭㳺吉如晉告將朝于楚以從宋之盟¶
二十九年五月仲孫羯㑹晉荀盈齊髙止宋華定衛世¶
叔儀鄭公孫段曹人莒人滕人薛人小邾人城杞(公孫/段伯)¶
<pb:KR3k0013_WYG_247-7b>¶
(石也三十年伯有死乃/命為卿今蓋欇行卿事)杞子來盟(文公也杞復稱子用/夷禮也魯歸其田故)¶
(來/盟)¶
三十年十月晉人齊人宋人衛人鄭人曹人莒人邾人¶
滕人薛人杞人小邾人㑹于澶淵宋災故也(㑹未有言/其事者此)¶
(言宋災故以惡宋人不/克己自責而出㑹求財)諸侯之大夫㑹以謀歸宋財¶
昭公元年正月叔孫豹㑹晉趙武楚公子圍齊國弱宋¶
向戌衛齊惡陳公子招蔡公孫歸生鄭罕虎許人曹人¶
于虢(招實陳侯母弟不稱弟者義與荘二十五年公子/友同今讀舊書則楚當先晉而先書趙武者亦取)¶
<pb:KR3k0013_WYG_247-8a>¶
(宋盟貴武之信故尚之也/衛在陳蔡上先至於㑹)尋宋之盟也(宋盟在襄/二十七年)祁午¶
謂趙文子曰宋之盟楚人得志於晉(得志謂先歃/午祁奚子)今令¶
尹之不信諸侯之所聞也子弗戒懼又如宋(恐楚復/得志)子¶
木之信稱於諸侯猶詐晉而駕焉(駕猶陵也/詐謂𠂻甲)况不信之¶
尤者乎(尤甚/也)楚重得志於晉晉之耻也子相晉國以為¶
盟主於今七年矣(襄二十五年始為政/以春言故云七年)再合諸侯(襄二/十五)¶
(年㑹夷儀二十/六年㑹澶淵)三合大夫(襄二十七年㑹于宋三十/年㑹澶淵及今㑹虢也)服¶
齊狄寜東夏(襄二十八年齊/侯白狄朝晋)平秦亂(襄二十六年/秦晉為成)城淳¶
<pb:KR3k0013_WYG_247-8b>¶
于(襄二十九年城杞/之淳于杞遷都)師徒不頓國家不罷民無謗讟(讟/誹)¶
(也/)諸侯無怨天無大災子之力也有令名矣而終之以¶
耻午也是懼吾子其不可以不戒文子曰武受賜矣(受/午)¶
(言/)然宋之盟子木有禍人之心武有仁人之心是楚所¶
以駕於晉也今武猶是心也楚又行僭(僭不/信)非所害也¶
武将信以為本循而行之譬如農夫是穮是蓘(穮耘也/壅苖為)¶
(&KR0008;/)雖有饑饉必有豐年(言耕鋤不以水旱/息必獲豐年之收)且吾聞之能¶
信不為人下吾未能也(自恐未/能信也)詩曰不僭不賊鮮不為¶
<pb:KR3k0013_WYG_247-9a>¶
則信也(詩大雅僭不/信賊害人也)能為人則者不為人下矣吾不能¶
是難楚不為患楚令尹圍請用牲讀舊書加于牲上而¶
已(舊書宋之盟楚恐晋先歃故欲從舊/書加于牲上不㰱血經所以不書盟)晉人許之三月¶
甲辰盟¶
四年六月楚子蔡侯陳侯鄭伯許男徐子滕子頓子胡¶
子沈子小邾子宋世子佐淮夷㑹于申(楚靈王始/合諸侯)椒舉¶
言於楚子曰臣聞諸侯無歸禮以為歸今君始得諸侯¶
其慎禮矣覇之濟否在此㑹也夏啓有鈞臺之享(啓禹/子也)¶
<pb:KR3k0013_WYG_247-9b>¶
(河南陽翟縣南有鈞臺/陂蓋啓享諸侯於此)商湯有景亳之命(河南鞏縣西/南有湯亭或)¶
(言亳即/偃師)周武有孟津之誓(将伐/紂也)成有岐陽之蒐(周成王/歸自奄)¶
(大蒐於岐山之陽岐山/在扶風美陽縣西北)康有鄷宫之朝(鄷在始平鄠縣/東有靈臺康王)¶
(於是朝/諸侯)穆有塗山之㑹(周穆王㑹諸侯于塗/山塗山在壽春東北)齊桓有召¶
陵之師(在僖/四年)晉文有踐土之盟(在僖二/十八年)君其何用宋向¶
戌鄭公孫僑在諸侯之良也君其選焉(選擇/所用)王曰吾用¶
齊桓(用㑹召/陵之禮)王使問禮於左師與子産左師曰小國習¶
之大國用之敢不薦聞(言聽聞謙/示所未行)獻公合諸侯之禮六¶
<pb:KR3k0013_WYG_247-10a>¶
(其禮六儀也宋國/爵公故獻公禮)子産曰小國共職敢不薦守獻伯子¶
男㑹公之禮六(鄭爵伯故獻伯子男㑹公/之禮其禮同所從言之異)君子謂合左¶
師善守先代子産善相小國王使椒舉侍於後以規過¶
(規正二/子之過)卒事不規王問其故對曰禮吾所未見者有六¶
焉又何以規(左師子産所獻六/禮楚皆未嘗行)宋太子佐後至王田於¶
武城乆而弗見椒舉請辭焉(請王辭/謝之)王使徃曰屬有宗¶
祧之事於武城(言為宗/廟田獵)寡君将墮幣焉敢謝後見(恨其/後至)¶
(故曰将因諸侯㑹布幣乃相見經/并書宋太子佐知此言在㑹前)徐子呉出也以為貳¶
<pb:KR3k0013_WYG_247-10b>¶
焉故執諸申(言楚子以疑/罪執諸侯)楚子示諸侯侈(自奢/侈)椒舉曰¶
夫六王二公之事(六王啓湯武成康穆/也二公齊桓晋文)皆所以示諸侯¶
禮也諸侯所繇用命也夏桀為仍之㑹有緡叛之(仍緍/皆國)¶
(名/)商紂為黎之蒐東夷叛之(黎東夷/國名)周幽為大室之盟¶
戎狄叛之(大室/中嶽)皆所以示諸侯汰也諸侯所繇棄命也¶
今君以汰無乃不濟乎王弗聽子産見左師曰吾不患¶
楚矣汰而愎諫(愎狠/也)不過十年左師曰然不十年侈其¶
惡不逺逺惡而後棄(惡及逺/則人棄)善亦如之徳逺而後興(為/十)¶
<pb:KR3k0013_WYG_247-11a>¶
(三年楚弑/其君傳)¶
六年十二月齊侯伐北燕七年正月癸巳燕人行成曰¶
敝邑知罪敢不聽命先君之敝器請以謝罪(敝噐瑶罋/玉櫝之屬)¶
公孫晢曰受服而退俟釁而動可也(晳齊/大夫)二月戊午盟¶
于濡上(濡水出高陽縣東北/至河間鄭縣入易水)燕人歸燕姬(嫁女與/齊侯)賂以¶
瑶罋玉櫝斚耳不克而還(瑶玉也櫝匱也/斝耳玉爵也)¶
三月公如楚叔孫婼如齊涖盟(公將逺適楚故叔/孫如齊尋舊好)¶
九年春叔弓宋華亥鄭㳺吉衛趙黶㑹楚子于陳(楚/子)¶
<pb:KR3k0013_WYG_247-11b>¶
(在陳故四國大夫徃非盟主/所召不行會禮故不摠書)¶
十一年五月仲孫貜㑹邾子盟于祲祥(祲祥/地名)修好禮也¶
秋季孫意如㑹晋韓起齊國弱宋華亥衛北宫佗鄭罕¶
虎曹人杞人于厥憖(厥憖/地名)謀救蔡也¶
十有三年秋公㑹劉子晉侯齊侯宋公衛侯鄭伯曹伯¶
莒子邾子滕子薛伯杞伯小邾子于平丘(平丘在陳留/長垣縣西南)¶
晉治兵於邾南甲車四千乗(三十/萬人)羊舌鮒攝司馬(鮒叔/向弟)¶
(也攝/兼官)遂合諸侯于平丘晉人将尋盟齊人不可(有二/心故)晋¶
<pb:KR3k0013_WYG_247-12a>¶
侯使叔向告劉獻公(獻公王卿/士劉子)曰抑齊人不盟若之何¶
對曰盟以底信(底致/也)君茍有信諸侯不貳何患焉告之¶
以文辭董之以武師雖齊不許君庸多矣(董督也庸功/也討之有辭)¶
(故功/多也)天子之老請帥王賦元戎十乗以先啓行(天子大/夫稱老)¶
(元戎車在前者/啓開也行道也)遲速唯君(欲佐晋/討齊)叔向告于齊曰諸侯¶
求盟已在此矣今君弗利寡君以為請對曰諸侯討貳¶
則有尋盟若皆用命何盟之尋(託用命/以拒晋)叔向曰國家之¶
敗有事而無業事則不經(業貢賦/之業)有業而無禮經則不¶
<pb:KR3k0013_WYG_247-12b>¶
序(湏禮而/有次序)有禮而無威序則不共(禮湏威嚴/而後共)有威而不¶
昭共則不明(威湏昭告神明/而後信義著)不明棄共百事不終所繇¶
傾覆也(信義不明則棄威不威棄禮無/禮無經無經無業故百事不成)是故明王之制¶
使諸侯歲聘以志業(志識也歲聘/以脩其職業)間朝以講禮(三年而/一朝正)¶
(班爵之義率/長幼之序)再朝而㑹以示威(六年而一㑹以訓上/下之則制財用之節)再¶
㑹而盟以顯昭明(十二年而一盟所以昭信義也凡八/聘四朝再㑹王一廵狩盟于方嶽之)¶
(下/)志業於好(聘/也)講禮於等(朝/也)示威於衆(㑹/也)昭明于神(盟/也)¶
自古以來未之或失也存亡之道恒繇是興晋禮主盟¶
<pb:KR3k0013_WYG_247-13a>¶
(依先王先公舊/禮主諸侯盟)懼有不治奉承齊犧(齊盟之/犧牲)而布諸君¶
求終事也(終竟/也)君曰余必廢之何齊之有唯君圗之寡¶
君聞命矣齊人懼對曰小國言之大國制之敢不聼從¶
既聞命矣敬共以徃遲速唯君叔向曰諸侯有間矣(間/隙)¶
(也/)不可以不示衆八月辛未治兵(習/戰)建而不斾(建立旌/旗不曳)¶
(其斾斾/斿也)壬申復斾之諸侯畏之(軍将戰則斾故/曵斾以恐之)邾人莒¶
人愬于晉曰魯朝夕伐我㡬亡矣(自昭公即位邾魯同/好又不朝夕伐莒無)¶
(故怨愬晉人信之/所謂讒慝𢎞多也)我之不共魯故之以(不共晉貢/以魯故也)晉侯¶
<pb:KR3k0013_WYG_247-13b>¶
不見公使叔向來辭曰諸侯将以甲戌盟寡君知不得¶
事君矣請君無勤(託謙辭/以絕魯)子服惠伯對曰君信蠻夷之¶
訴(蠻夷謂/邾莒)以絶兄弟之國棄周公之後亦唯君寡君聞¶
命矣叔向曰寡君有甲車四千乗在雖以無道行之必¶
可畏也况其率道其何敵之有牛雖瘠僨於豚上其畏¶
不死(僨仆/也)南蒯子仲之憂其庸可棄乎(棄猶/忘也)若奉晋之¶
衆用諸侯之師因莒邾杞鄫之怒(四國近魯數以小事/相忿鄫已滅其民猶)¶
(存故并/以恐魯)以討魯罪間其二憂(因南蒯子仲/之憂為間隙)何求而弗克¶
<pb:KR3k0013_WYG_247-14a>¶
魯人懼聼命(不敢/與盟)甲戌同盟于平丘齊服也令諸侯日¶
中造于除(除地為壇/盟㑹處)癸酉退朝(先盟/朝晋)子産命外僕速張¶
於除(張幄/幕)子大叔止之使待明日及夕子産聞其未張¶
也使速徃乃無所張矣(地已滿也言子産/每事敏於太叔)及盟子産争¶
承(承貢賦/之次)曰昔天子班貢輕重以列(列位/也)列尊貢重周¶
之制也(公侯地廣故/所貢者多)卑而貢重者甸服也(甸服謂天子/畿内共職貢)¶
(者/)鄭伯男也而使從公侯之貢(言鄭國在甸服外爵列/伯子男不應出公侯之)¶
(貢/)懼弗給也敢以為請諸侯靖兵以好為事(靖息/也)行理¶
<pb:KR3k0013_WYG_247-14b>¶
之命(行理使人/通聘問者)無月不至貢之無藝(藝法/制)小國有闕所¶
以得罪也諸侯脩盟存小國也貢獻無極亡可待也存¶
亡之制将在今矣自日中以爭至于昏晉人許之既盟¶
子大叔咎之曰諸侯若討其可瀆乎(瀆易/也)子産曰晉政¶
多門(政不出/一家)貳偷之不暇何暇討(貳不一/偷茍且)國不競亦陵¶
何國之為(不競争則為人所/侵陵不成為國)公不與盟(信邾莒之訴/欲討魯故)¶
十六年正月齊侯伐徐二月丙申齊師至于蒲隧(蒲隧/徐地)¶
(下邳取慮縣/東有蒲如陂)徐人行成徐子及郯人莒人㑹齊侯盟于¶
<pb:KR3k0013_WYG_247-15a>¶
蒲隧¶
十九年五月邾人郳人徐人㑹宋公乙亥同盟于蟲(終/宋)¶
(公伐/邾事)¶
二十二年齊侯伐莒莒子行成司馬竈如莒蒞盟(竈齊/大夫)¶
莒子如齊涖盟盟于稷門之外(稷門齊/城門也)莒於是乎大惡¶
其君¶
二十五年春叔孫婼如宋夏叔詣㑹晋趙鞅宋樂大心¶
衛北宫喜鄭㳺吉曹人邾人滕人薛人小邾人于黄父¶
<pb:KR3k0013_WYG_247-15b>¶
謀王室也(王室有子朝/亂謀定之)¶
二十六年三月公至自齊處于鄆秋公㑹齊侯莒子邾¶
子杞伯盟于鄟陵(鄟陵/地名)謀納公也(齊侯/謀)¶
二十七年春公如齊(自鄆/行)公至自齊居于鄆秋晉士鞅¶
宋樂祁犂衛北宫喜曹人邾人滕人㑹于扈令戍周且¶
謀納公也宋衛皆利納公固請之范獻子取貨於季孫¶
謂司城子梁與北宫貞子(子梁宋樂祁也/貞子衛北宫喜)曰季孫未知¶
其罪而君伐之請囚請亡於是乎不獲君又弗克而自¶
<pb:KR3k0013_WYG_247-16a>¶
出也夫豈無備而能出君乎季氏之復天救之也(復猶/安也)¶
休公徒之怒(休息/也)而啓叔孫氏之心不然豈其伐人而¶
説甲執氷以㳺叔孫氏懼禍之濫而自同於季氏天之¶
道也魯君守齊三年而無成季氏甚得其民淮夷與之¶
(淮夷魯/東夷)有十年之備有齊楚之援(公雖在齊言/齊不致力)有天之¶
贊有民之助有堅守之心有列國之權而弗敢宣也(宣/用)¶
(也/)事君如在國(書公行告/公至是也)故鞅以為難二子皆圗國者¶
也而欲納魯君鞅之願也請從二子以圍魯無成死之¶
<pb:KR3k0013_WYG_247-16b>¶
二子懼皆辭乃辭小國而以難復(以難納/白晋君)¶
三十二年冬仲孫何忌㑹晉韓不信齊高張宋仲㡬衛¶
世叔申鄭國參曹人莒人薛人杞人小邾人(世叔申世/叔儀孫也)¶
(國參子/産之子)尋盟(尋平/丘盟)城成周也¶
定公三年冬仲孫何忌及邾子盟于㧞(㧞地/名)脩邾好也¶
(公即位/故修好)¶
四年三月公㑹劉子晉侯宋公蔡侯衛侯陳子鄭伯許¶
男曹伯莒子邾子頓子胡子滕子薛伯杞伯小邾子齊¶
<pb:KR3k0013_WYG_247-17a>¶
國夏于召陵侵楚(於召陵先行㑹禮/入楚境故書侵)五月公及諸侯盟¶
于臯鼬(召陵㑹劉子諸侯摠言之也繁昌縣東/南有城臯亭復稱公者㑹盟異處故也)¶
七年四月秋齊侯鄭伯盟于鹹(衛/地)徵㑹于衛(徵召/也)衛侯¶
欲叛晉(屬齊/鄭也)諸大夫不可使北宫結如齊而私於齊侯¶
曰執結以侵我(欲以齊師/懼諸大夫)齊侯從之乃盟于沙(叛晋也/陽平元)¶
(城縣東南/有沙亭)¶
八年夏齊國夏帥師伐我西鄙公㑹晉師于瓦(瓦衛地/将来救)¶
(魯公逆㑹之東郡/燕縣東北有瓦亭)范獻子執羔趙簡子中行文子皆執¶
<pb:KR3k0013_WYG_247-17b>¶
鴈魯於是始尚羔(獻子士鞅也簡子趙鞅也中行文子/荀寅也禮卿執羔大夫執鴈魯則同)¶
(之今始知執羔之尊也卿/不書禮不敵公史畧之)晉師将盟衛侯于鄟澤(自瓦/還就)¶
(衛地/盟)趙簡子曰群臣誰敢盟衛君者(前年衛叛晋屬齊/簡子意欲摧辱之)¶
渉佗成何曰我能盟之(二子晋/大夫)衛人請執牛耳(盟禮尊/者涖牛)¶
(耳主次盟者衛侯與晋大夫/盟自以當涖牛耳故請之)成何曰衛吾温原也焉得¶
視諸侯(言衛小可比晋縣/不得從諸侯禮)将㰱渉佗捘衛侯之手及捥¶
(捘擠也/血至捥)衛侯怒王孫賈趨進(賈衛/大夫)曰盟以信禮也(信猶/明也)¶
有如衛君其敢不唯禮是事而受此盟也(言晋無禮不/欲受其盟)¶
<pb:KR3k0013_WYG_247-18a>¶
冬衛侯鄭伯盟于曲濮(結叛晋曲/濮衛地)¶
九年春宋公使樂大心盟于晋且逆樂祁之尸辭偽有¶
疾乃使向巢如晋盟且逆子梁之尸(巢向戌/曾孫)¶
十年春及齊平夏公㑹齊侯于祝其實夾谷(夾谷即/祝其也)孔¶
丘相(相㑹/儀也)犂彌言於齊侯曰孔丘知禮而無勇若使萊¶
人以兵刼魯侯必得志焉(萊人齊所/㓕莱夷也)齊侯從之孔丘以¶
公退曰士兵之(以兵擊/萊人)兩君合好而裔夷之俘以兵亂¶
之(裔逺/也)非齊君所以命諸侯也裔不謀夏夷不亂華俘¶
<pb:KR3k0013_WYG_247-18b>¶
不千盟兵不偪好於神為不祥(盟将告神犯/之為不善)於徳為愆¶
義於人為失禮君必不然齊侯聞之遽辟之(辟去/萊兵)将盟¶
齊人加於載書曰齊師出境而不以甲車三百乗從我¶
者有如此盟(如此盟/詛之禍)孔丘使兹無還揖對(無還魯/大夫)曰而¶
不反我汶陽之田吾以共命者亦如之(湏齊歸汶陽田/乃當共齊命於)¶
(是孔子以公退賤者終其/事要盟不潔故略不書)齊侯将享公孔丘謂梁丘據¶
曰齊魯之故吾子何不聞焉(故舊/典)事既成矣(㑹事/成)而又¶
享之是勤執事也且犧象不出門嘉樂不野合(犧象酒/噐犧尊)¶
<pb:KR3k0013_WYG_247-19a>¶
(象尊也嘉/樂鐘磬也)饗而既具是棄禮也若其不具用秕稗也(秕/穀)¶
(不成者稗草之似糓者言/享不具禮穢薄若秕稗)用秕稗君辱棄禮名惡子盍¶
圗之夫享所以昭徳也不昭不如其已也乃不果享(孔/子)¶
(知齊侯懐詐/故以禮治之)¶
冬齊侯衛侯鄭㳺速㑹于安甫(安甫/地名)¶
十一年冬及鄭平(六年侵/鄭之怨)始叛晉也(魯自僖公以來世/服於晋至今而叛)¶
(故曰/始)叔還如鄭涖盟(還叔詣/曾孫)¶
十二年冬十月癸亥公㑹齊侯盟于黄(結叛/晋)¶
<pb:KR3k0013_WYG_247-19b>¶
十四年五月公㑹齊侯衛侯于牽(魏郡黎陽縣/東北有牽城)謀救范¶
中行氏(齊魯叛晋故/助范中行也)¶
秋齊侯宋公㑹于洮(洮曹/地)范氏故也(謀救/范氏)¶
哀公元年八月齊侯衛侯㑹于乾侯救范氏¶
二年春伐邾将伐絞(絞邾/邑)邾人愛其土故賂以漷沂之¶
田而受盟癸巳叔孫州仇仲孫何忌及邾子盟于句繹¶
(句繹邾地取/邑盟以要之)¶
六年春叔還㑹呉于柤¶
<pb:KR3k0013_WYG_247-20a>¶
七年夏公㑹呉于鄫(鄫今瑯/琊鄫縣)¶
八年秋及齊平九月臧賓如如齊涖盟(賓如臧/㑹子)齊閭丘¶
明來涖盟(明閭丘/嬰之子)¶
十二年夏公㑹呉于橐臯呉子使太宰嚭請尋盟(尋鄫/盟)¶
公不欲使子貢對曰盟所以周信也(周固/也)故心以制之¶
(制其/義)玉帛以奉之(奉質/神明)言以結之(結其/信)明神以要之(要/以)¶
(禍/福)寡君以為茍有盟焉弗可改也已若猶可改日盟何¶
益今吾子曰必尋盟若可尋也亦可寒也(尋重也/寒歇也)乃不¶
<pb:KR3k0013_WYG_247-20b>¶
尋盟呉徵㑹于衛初衛人殺呉行人且姚而懼謀於行¶
人子羽(子羽衛/大夫)子羽曰呉方無道無乃辱吾君不如止¶
也子木曰呉方無道(子木衛/大夫)國無道必棄疾於人呉雖¶
無道猶足以患衛(為衛/患也)徃也長木之斃無不摽也(摽/擊)國¶
狗之瘈無不噬也(瘈狂也/噬齧也)而况大國乎秋衛侯㑹呉于¶
鄖公及衛侯宋皇瑗盟(盟不書畏/吴竊盟)而卒辭吴盟呉人籓¶
衛侯之舍(籓/籬)子服景伯謂子貢曰夫諸侯之㑹事既畢¶
矣侯伯致禮地主歸餼(侯伯致禮以禮賓地主/所㑹主人也餼生物)以相辭¶
<pb:KR3k0013_WYG_247-21a>¶
也(各以禮/相辭讓)今呉不行禮於衛而籓其君舍以難之(難苦/困也)¶
子盍見大宰乃請束錦以行(以賂/呉)語及衛故(若本不為/衛請者)¶
大宰嚭曰寡君願事衛君衛君之來也緩寡君懼故將¶
止之(止/執)子貢曰衛君之來必謀於其衆其衆或欲或否¶
是以緩來其欲來者子之黨也其欲不來者子之讐也¶
若執衛君是墮黨而崇讐也(墮毁/也)夫墮子者得其志矣¶
且合諸侯而執衛君誰敢不懼墮黨崇讐而懼諸侯或¶
者難以覇乎大宰嚭説乃舎衛侯¶
<pb:KR3k0013_WYG_247-21b>¶
十三年夏公㑹單平公晉定公呉夫差于黄池七月辛¶
丑盟呉晉爭先(争㰱血/先後)呉人曰於周室我為長(吴為大/伯後故)¶
(為/長)晉人曰於姬姓我為伯(為侯/伯)趙鞅呼司馬寅(寅晋/大夫)曰¶
日旰矣(旰晩/也)大事未成二臣之罪也(大事盟也二/臣鞅與寅)建皷¶
整列二臣死之長㓜必可知也對曰請姑視之反曰肉¶
食者無墨(墨氣/色下)今呉王有墨國勝乎(國為敵/所勝)太子死乎¶
且夷徳輕不忍久請少待之(少待無/與争)乃先晋人(盟不書/諸侯恥)¶
(之故/不録)¶
<pb:KR3k0013_WYG_247-22a>¶
十七年十二月公㑹齊侯盟于蒙(齊侯簡公弟平公敖/也䝉在東莞䝉隂縣)¶
(西故䝉/隂城也)孟武伯相齊侯稽首公拜齊人怒武伯曰非天¶
子寡君無所稽首孟武伯問於高柴曰諸侯盟誰執牛¶
耳(執牛耳/尸盟者)季羔曰鄫衍之役呉公子姑曹(季羔髙柴也/鄫衍在七年)¶
發陽之役衛石魋(發陽鄖也在十二年/石魋石蔓姑之子)武伯曰然則彘¶
也(彘武伯名鄫衍則大國執發陽則小國/執時執者無常故武伯自以為可執)¶
二十一年八月公及齊侯邾子盟于顧¶
二十七年春越子使后庸來聘且言邾田封于駘上(欲/使)¶
<pb:KR3k0013_WYG_247-22b>¶
(魯還邾田/封境至駘)二月盟于平陽(西平/陽)三子皆從(季康子叔孫/文子孟武伯)¶
(皆從后/庸盟之)康子病之(耻從蠻/夷盟)言及子贛(思子/贛)曰若在此吾¶
不及此夫(不及與/越盟)武伯曰然何不召曰固将召之文子¶
曰他日請念(言季孫不能用子/贛臨難而思之)¶
齊宣公四十九年與鄭㑹于西城¶
康公十六年與晋衛㑹濁澤¶
趙成侯十三年與韓昭侯遇上黨¶
十七年與魏惠王遇葛孽(司馬遷年表曰十/八年趙孟如齊)¶
<pb:KR3k0013_WYG_247-23a>¶
十九年與齊宋㑹平陸與燕㑹阿¶
秦孝公七年與魏王㑹社平¶
二十年㑹諸侯逢澤朝天子¶
齊威王二十四年與魏王㑹田于郊¶
魏惠王五年與韓㑹宅陽城武都¶
十四年與趙㑹鄗¶
二十年歸趙邯鄲與盟漳水上¶
二十一年與秦㑹彤¶
<pb:KR3k0013_WYG_247-23b>¶
二十七年丹封名㑹(丹魏/大臣)¶
齊宣王七年與魏王㑹平阿南¶
八年與魏王㑹於甄¶
魏襄王元年與諸侯㑹徐州以相王¶
秦惠文王九年與魏㑹應¶
十二年㑹龍門¶
初更二年與齊楚㑹齧桑¶
趙武靈王四年與韓㑹于區䑕¶
<pb:KR3k0013_WYG_247-24a>¶
秦武王三年與韓襄王㑹臨晋¶
魏哀王六年秦求立公子政為太子與秦㑹臨晋¶
十一年與秦武王㑹應¶
十七年與秦㑹臨晋¶
二十年與齊王㑹於韓¶
楚懐王二十五年懐王入與秦昭王盟約於黄棘¶
韓襄王十年太子嬰與秦王㑹臨晉因至咸陽而歸¶
楚頃襄王十四年與秦昭王好㑹于宛結和親¶
<pb:KR3k0013_WYG_247-24b>¶
魏昭王十二年與秦擊齊濟西與秦王㑹西周¶
韓釐王十四年與秦㑹兩周間¶
趙惠文王十四年與秦㑹中陽¶
十六年與秦王㑹穰¶
二十年王與秦昭王遇西河外(年表云與/秦㑹澠池)先是秦王使¶
使者告趙王欲與王為好㑹遇於西河外澠池趙王畏¶
秦欲毋行亷頗藺相如計曰王不行示趙弱且怯趙王¶
遂行與秦王㑹澠池秦王飲酒酣曰寡人竊聞趙王好¶
<pb:KR3k0013_WYG_247-25a>¶
音請奏瑟趙王鼓瑟秦御史前書曰某年月日秦王與¶
趙王㑹飲令趙王鼓瑟藺相如前曰趙王竊聞秦王善¶
為秦聲請奉盆缻秦王以相娯樂(風俗通義曰缶者瓦/噐所以盛酒漿秦王)¶
(皷之以/節歌也)秦王怒不許於是相如前進缻因跪請秦王秦¶
王不肯擊缻相如曰五歩之内相如請得以頸血濺大¶
王矣左右欲刄相如相如張目叱之左右皆靡於是秦¶
王不懌為一擊缻相如顧召趙御史書曰某年月日秦¶
王為趙王擊缻秦之羣臣曰請以趙十五城為秦王¶
<pb:KR3k0013_WYG_247-25b>¶
夀藺相如亦曰請以秦之咸陽為趙王夀秦王竟酒終¶
不能加勝於趙趙亦盛設兵以待秦秦不敢動¶
趙悼襄王三年趙相魏相㑹魯柯盟¶
八年入秦置酒¶
齊王建二十八年入秦置酒¶
　¶
　¶
　册府元龜卷二百四十七¶
