# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:39.912026
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百二十九
<pb:KR3k0013_WYG_929-1a>¶
欽定四庫全書¶
　册府元龜卷九百二十九　宋　王欽若等　撰¶
　　總錄部¶
　　　　不知人　　謬舉¶
　　　不知人¶
知人不易著之前聞惟口起羞書垂名訓故子羽不可¶
以貌取賜也徒聞其億中葢謂是矣乃有昧人倫之鑒¶
乖授任之㫖諒朱紫之莫辨曷雅鄭之能究取捨斯失¶
<pb:KR3k0013_WYG_929-1b>¶
譏誚隨作以至禍其身而敗其國者咸著之於篇云¶
子西為楚令尹初太子建之遇䜛也自城父奔宋又避¶
華氏之亂於鄭鄭人甚善之又適晉與晉人謀襲鄭乃¶
求復焉鄭人復之如初晉人使諜於子木請行而期焉¶
(謂行襲鄭之期/子木即建也)子木暴虐於其私邑邑人訴之鄭人省¶
之得晉諜焉遂殺子木其子曰勝在吳子西欲召之葉¶
公曰吾聞勝也詐而亂無乃害乎(葉公子高/沈諸梁也)子西曰吾¶
聞勝也信而勇不為不利舎諸邉境使衛藩焉(使為藩/屏之衛)¶
<pb:KR3k0013_WYG_929-2a>¶
葉公曰周仁之謂信(周親/也)率義之謂勇(率行/也)吾聞勝也¶
好復言(言之所許必欲復/行之不原道理)而求死士殆有私乎(私謀/復前)復¶
言非信也期死非勇也(俱非/也)子必悔之弗從召之使處¶
吳竟為白公(白楚邑楚縣/西南有白亭)請伐鄭子西曰楚未節也(言/楚)¶
(自親復政令/數未得節制)不然吾不㤀也他日又請許之未起師晉¶
人伐鄭楚救之與之盟勝怒曰鄭人在此讐不逺矣(比/子)¶
(西於/鄭人)勝自厲劔子期之子平見之曰王孫何自厲也曰¶
勝以直聞不告女庸為直乎將以殺爾父平以告子西¶
<pb:KR3k0013_WYG_929-2b>¶
子西曰勝如卵余如翼而長之(以鳥/為喻)楚國第(用士之/次第)我¶
死令尹司馬非勝而誰勝聞之曰令尹之狂也得死乃¶
非我(言我必殺之若得自/死我乃不得成人)子西不悛吳人伐慎白公敗¶
之(汝陽慎/縣也)請以戰備獻(與吳戰之所得鎧杖兵/噐而獻之欲因以為死)許之遂¶
作亂殺子西子期于朝而刼恵王子西以袂掩面而死¶
漢張湯為廷尉廷尉府盡用文史法律之吏(史謂善/史書)¶
倪寛為人温良有亷知自將(將衛也以智/自衛䕶也)善屬文(屬綴/也音)¶
(之欲/切)然懦為武(懦柔也/又音需)口弗能發明也寛以儒生在衆¶
<pb:KR3k0013_WYG_929-3a>¶
中見謂不習事不署曹(不署為官曹也/署表也置也)除為從使(從使/者不)¶
(主文/書)¶
魏裴潛父茂建安初為尚書潛少不修細行繇此為父¶
所不禮潛自感為父所不禮折節仕進雖多所經歴清¶
省恪然官至尚書令其家教有類於石奮自魏興以來¶
少能及者¶
鍾繇為魏王相國沛人魏諷有感衆才傾動鄴都繇繇¶
是辟為西曹掾為王征漢中大將未及諷潛結徒黨又¶
<pb:KR3k0013_WYG_929-3b>¶
與長樂衛尉陳禕謀襲鄴未期禕懼告之太子誅諷繇¶
坐免¶
劉表為荆州牧時王粲年十七司徒辟詔除黄門侍郎¶
以西京擾亂皆不就乃之荆州依表表以粲貌寢而體¶
弱通悦不甚重也¶
晉博昌令者史不書姓名時樂安人光逸初為博昌小¶
吏後為門亭長迎新令至京師時母輔之與荀䆳共詣¶
令家望見逸謂䆳曰彼似竒才便呼上車與談良乆果¶
<pb:KR3k0013_WYG_929-4a>¶
俊噐令怪客不入吏白與光逸語令大怒除逸名斥遣¶
之¶
山濤為右僕射掌選後拜司徒子簡字秀倫性溫雅有¶
父風年二十餘濤不之知也簡嘆曰吾年幾三十而不¶
為家君所知後與嵇紹劉謨楊淮齊名為征南將軍都¶
督荆湘交廣四州諸軍事假節鎮襄陽¶
魏衡為吏部郎有名當世兄子舒少朴質衡不知之使¶
守水碓嘆曰舒堪數百戸長我願畢矣舒亦不以介意¶
<pb:KR3k0013_WYG_929-4b>¶
舒後位至司徒¶
刁逵為豫州刺史領平越中郎將逵以貨殖為務初宋¶
髙祖㣲時素貧嘗負逵社錢三萬經時無以還被逵執¶
之王謐宻以己錢代償繇是得釋桓𤣥立以逵豫州刺¶
史鎮歴陽髙祖起義叅軍諸葛長民趨歴陽逵棄而走¶
為下人所執斬於石頭¶
南燕慕容法為慕容徳兖州牧時慕容超初自長安行¶
至梁父鎮南長史悦夀還謂法曰向見北海王子天資¶
<pb:KR3k0013_WYG_929-5a>¶
𢎞雅神爽髙邁始知天族多竒玉林皆寳法曰昔成方¶
遂詐稱衛太子人莫辨之此復天族乎超聞恚恨形於¶
言色法亦怒處之外舘繇是結憾及徳死法又不奔䘮¶
超遣使讓焉法嘗懼禍至因此遂與慕容鍾段宏等謀¶
亂¶
宋謝方明為㑹稽郡守其子恵連有才悟而輕薄不為¶
方明所知靈運嘗自始寕至㑹稽造方明過視恵連大¶
相知賞時何長瑜教恵連讀書亦在郡内靈運又以為¶
<pb:KR3k0013_WYG_929-5b>¶
絶倫謂方明曰阿連才悟如此而尊作嘗兒遇之何長¶
瑜當今仲宣而飴以下客之食尊既不能禮賢宜以長¶
瑜還靈運靈運載之而去¶
劉遵考為領軍文帝元嘉二十七年索虜南冦發三吳¶
民丁沈攸之少孤貧亦被發既至京都詣遵考求補白¶
丁隊主遵考謂之曰君形陋不堪隊主因隨沈慶之征¶
討攸之後為右將軍¶
北齊麻祥為令史神武㣲時為函使毎至雒陽給使于¶
<pb:KR3k0013_WYG_929-6a>¶
祥祥嘗以肉㗖神武神武性不立食坐而進之祥以為¶
慢已笞神武四十¶
後唐周𤣥豹自言善相術太原監軍特進張承業嘗延¶
之歴視諸僚佐時廵官馮道初自燕來性不事華潔灰¶
塵滿面而以文行見知承業命典書奏承業問𤣥豹曰¶
馮廵官何如曰廵官漪蓮泛水幸遇特進禮士之秋官¶
不踰宰百里承業笑曰他已為起居郎公何忽耶¶
　　　謬舉¶
<pb:KR3k0013_WYG_929-6b>¶
秦應侯范雎魏相齊使舎人笞擊雎折脇槢齒得出後¶
魏人鄭安平遂操雎亡伏匿更名姓秦昭王使謁者王¶
稽於魏鄭安平詐為卒侍王稽問魏有賢人可與西遊¶
者乎鄭安平曰臣里中有張祿先生(即范/雎也)欲見君言天¶
下事王稽知雎賢載睢入秦雎既相秦言於王曰非王¶
之賢聖莫能貴臣今臣官至於相爵在列侯王稽之官¶
尚止於謁者非其内臣之意也昭王召王稽拜為河東¶
守三歲不上計(不上計不隨/史入計也)又任鄭安平使將擊趙安¶
<pb:KR3k0013_WYG_929-7a>¶
平為趙所困急以兵二萬人降趙應侯席藁請罪秦之¶
法任人而所任不善者各以其罪罪之於是應侯罪當¶
收三族秦昭王恐傷應侯之意乃下令國中有敢言鄭¶
安平事者以其罪罪之而加賜相國應侯食物日益厚¶
以順適其意後二歲王稽為河東守與諸侯通坐法誅¶
而應侯日益以不懌昭王臨朝嘆息應侯進曰臣聞主憂¶
臣辱主辱臣死今大王中朝而憂臣敢請其罪昭王曰¶
吾聞楚之鐡劔利而倡優拙夫鐡劔利則士勇倡優拙¶
<pb:KR3k0013_WYG_929-7b>¶
則思慮逺夫以逺思慮而御勇士吾恐楚之圖秦也夫¶
物不素具不可以應卒今武安君既死而鄭安平等畔¶
内無良將而外多敵國吾是以憂欲以激厲應侯應侯¶
懼不知所出¶
漢顔延年宣帝時為河東太守察御史亷状不入身(延/年)¶
(察舉其獄吏為亷而此人/乃有贓罪然贓不入身也)延年坐選舉不實貶秩¶
張勃封富平侯陳湯西至長安求官得大官獻食丞數¶
歲勃與湯交髙其能初元二年元帝詔列侯舉茂才勃¶
<pb:KR3k0013_WYG_929-8a>¶
舉湯湯待遷父死不犇喪(犇古/奔字)司隸奏湯無循行勃選¶
舉故不以實坐削戸三百㑹薨賜謚曰繆侯(以其繆/舉人也)湯¶
下獄¶
何武為京兆尹坐舉方正所舉者召見槃辟雅拜(槃辟/猶言)¶
(盤旋也/辟音闢)有司以為詭衆虚偽(偽遣/也)武坐左遷楚内史¶
後漢王丹為太子少傅客初有薦士於丹者因選舉之¶
而後所舉者䧟罪丹坐以免客慙懼自絶而丹終無所¶
言尋復徴為太子太傅乃呼客謂曰子之自絶何量丹¶
<pb:KR3k0013_WYG_929-8b>¶
之薄也不為設食以罸之相待如舊¶
左雄順帝時為司隸校尉舉故冀州刺史馮直以為將¶
帥而直嘗坐贓受罪¶
晉王導進位侍中司空假節錄尚書領中書監㑹太山¶
太守徐龕反元帝訪可以鎮撫河南者導舉太子左衛¶
率羊鑒既而鑒敗抵罪導上疏曰徐龕叛戾乆稽天誅¶
臣創議征討調舉羊鑒鑒闇懦覆師有司極法聖恩降¶
天地之施全其首領然臣受重任總錄機衡使三軍挫¶
<pb:KR3k0013_WYG_929-9a>¶
衂臣之責也宜自貶黜以穆朝倫詔不許¶
阮抗元帝時為奮武將軍丞相行叅軍宋挺本揚州刺¶
史劉陶門人陶亡後挺娶陶愛妾以為小妻愍帝建興¶
中挺又割盗官布六百餘疋正刑棄市遇赦免既而抗¶
請為長史司直劉隗劾奏曰挺蔑其死主而専其室悖¶
在三之義傷人倫之序當投之四裔以禦魑魅請除挺¶
名禁錮終身而奮武將軍太山太守阮抗請為長史抗¶
緯文經武剖符東藩當庸勲忠良昵近仁賢而襃求贓¶
<pb:KR3k0013_WYG_929-9b>¶
汚舉頑用嚚請免抗官下獄理罪奏可而挺病死¶
後魏張兖為幽州刺史道武天興初徴還京師後與崔¶
逞荅晉將郗恢書失㫖出為尚書令史兖遇創業之始¶
以有才謀見任率心奉上不顧嫌疑道武曾問南州人¶
於兖兖與盧溥同里數談薦之又兖未嘗與崔逞相見¶
聞風稱羡及中山平盧溥聚黨為逆崔逞荅書不允並¶
乖本言故忿之¶
張彛為尚書時襲常山王素孫昭小兒阿倪彛引兼殿¶
<pb:KR3k0013_WYG_929-10a>¶
中郎李文將為齊郡王蘭舉哀而昭乃作宫懸帝大怒¶
詔曰阿倪愚騃誰引為郎於是黜彛白衣守尚書昭遂¶
停廢¶
隋宇文述煬帝大業中為左衛大將軍凡所薦逹皆至¶
大官趙行樞以太常樂户家財億計述謂為兒多受其¶
賂稱其驍勇起家為折衝郎將¶
唐李傑為御史大夫䕶作橋陵時引御史王旭為判官¶
旭貪賄受贓傑將繩之初不得其實反為旭所搆出為¶
<pb:KR3k0013_WYG_929-10b>¶
衢州刺史¶
韓朝宗為荆州刺史兼判襄州刺史山南道採訪使𤣥¶
宗開元二十四年九月鄧州南陽縣令李泳擅興賦役¶
貶為康州都城縣尉泳之為令也朝宗所薦乃貶為洪¶
州刺史制曰所遣使臣將恤人隠類亦諭㫖期於悉心¶
而政或相䝉賞或失善以此致理未嘗聞之韓朝宗亟¶
登清要爰委條察不恭爾職以副朕懐而乃私其所親¶
請以為邑未盈三載已至兩遷既殊徳舉因速官謗及¶
<pb:KR3k0013_WYG_929-11a>¶
令按事果騐非才傷敗實多矯誣斯甚舉不為黨豈其¶
然歟事咨於周則異於果未能自律何以正人仍期後¶
效且示輕貶可授洪州刺史雖知人則哲在予之責已¶
深而事上竭誠為臣之節當勵其有賞罰不正枉直不¶
明䧟於比周隳我綱目有一於此誰其捨諸凡今刺舉¶
宜以為戒¶
天寳三載長安縣令栁昇坐贓於朝堂杖殺之昇為令¶
也朝宗為京兆尹所薦朝宗為髙平郡太守坐舉人不¶
<pb:KR3k0013_WYG_929-11b>¶
直制曰髙平郡太守上柱國長山縣開國伯韓朝宗頃¶
承榮奨擢在神京&KR0186;薦凶人超登赤縣果彰貪穢大獲¶
贓私舉非允當已有比周之責使之交易更渉嫌疑之¶
地頗招物議實負朝廷宜從貶黜用申懲戒可置吳興¶
郡别駕員外¶
張渉為國子博士太子侍讀與懐州刺史喬琳友善及¶
徳宗嗣位多以政事詢訪於渉渉盛稱琳識度才畧堪¶
備大用因拜御史中大夫平章事琳本麄才年髙有耳¶
<pb:KR3k0013_WYG_929-12a>¶
疾帝每有顧問對荅失次論奏不合時機居相位凡八¶
十餘日除工部尚書罷政事¶
孟簡為山東道觀察使憲宗元和十四年御史臺奏簡¶
舉均州鄖鄉縣鎮遏兵馬使趙潔充本縣令有虧典刑¶
勑罰一月俸料¶
李肇李翺並為中書舍人文宗太和三年六月貶肇為¶
將作監翺為少府少監並分司東都以栢耆納賂賜死¶
肇與翺同薦栢耆故也¶
<pb:KR3k0013_WYG_929-12b>¶
後唐盧質為河東節度判官質性閒放不願居大任欲¶
求留守太原莊宗即位歴求宰輔乃舉定州節度判官¶
豆盧革河東觀察判官盧程皆卿相之家可當輔相即¶
時徴之及並命為丞相程為中書侍郎平章事監修國¶
史本非重徳一旦舉大位舉止不常時朝廷草創庶務¶
未備班列蕭然寺署多闕程革受命之日即乗肩輿駢¶
導喧沸莊宗聞訶導之聲詢于左右曰宰相擔子入門¶
莊宗駭異登樓視之笑曰所謂似是而非者也¶
<pb:KR3k0013_WYG_929-13a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_929-13b>¶
　¶
　¶
　¶
　¶
　¶
　¶
　¶
　册府元龜卷九百二十九¶
