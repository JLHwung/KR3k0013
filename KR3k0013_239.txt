# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.276142
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百三十九
<pb:KR3k0013_WYG_239-1a>¶
欽定四庫全書¶
　册府元龜卷二百三十九　宋　王欽若等　撰¶
　　列國君部¶
　　　　政令　　任賢　　有禮¶
　　　政令¶
書曰徳惟善政政在養民則千乘之君五等之制忠為¶
令徳而夾輔王室道在濟時而寛明政理至於興利除¶
害務財訓農救災患而振滯淹薄賦歛而省徭役懲惡¶
<pb:KR3k0013_WYG_239-1b>¶
以勸善繼好以息民作周孚先為諸侯率不亦美哉¶
周初封康叔于衛周公旦懼康叔齒少乃申告康叔曰¶
必求殷之賢人君子長者問其先殷所以興所以亡而¶
務愛民告以紂所以亡者以淫酗於酒之失婦人是用¶
故紂之亂自此始為梓材示君子可法則故謂之康誥¶
酒誥梓材以命之康叔之國既以此命能和集其民民¶
大説¶
魯公伯禽之初受封之魯三年而後報政周公周公曰¶
<pb:KR3k0013_WYG_239-2a>¶
何遲也伯禽曰變其俗革其禮喪三年然後除之故遲¶
太公亦封於齊五月而報政周公周公曰何疾也曰吾¶
簡其君臣禮從其俗為也後聞伯禽報政遲乃歎曰嗚¶
呼魯後世其北面事齊矣夫政不簡不易民不有近平¶
易近民民乃歸之(徐廣曰一本云政不簡不行不行不樂/不樂則不平易平易近民民必歸之又)¶
(一本云夫民不簡不易/有近乎簡易民必歸之)¶
衛武公即位脩康叔之政百姓和集¶
齊桓公既得管仲與鮑叔隰朋髙傒脩齊國政連五家¶
<pb:KR3k0013_WYG_239-2b>¶
之兵(國語曰管仲制國五家為軌十軌為/里四里為連十連為鄉以為軍令)設輕重魚鹽¶
之利以贍貧窮禄賢能齊人皆説正月之朝五屬大夫¶
復事公擇其寡功者而譙之曰列地分民者若一何故¶
獨寡功何以不及人教訓不善政事不治一再則宥三¶
則不赦公又問焉曰於子之屬有居處為義好學聰明質¶
仁慈孝於父母長弟聞於鄉里者有則以告有而不以¶
告謂之蔽賢其罪五有司已於事而竣公又問焉曰於¶
子之属有拳勇股肱之力秀出於衆者有則以告有而¶
<pb:KR3k0013_WYG_239-3a>¶
不以告謂之蔽才其罪五有司已事而竣公又問焉曰¶
於子之屬有不慈不孝於父母不長弟於鄉里驕躁淫¶
暴不用上令者有則以告有而不以告謂之下比其罪¶
五有司已事而竣於是乎五屬大夫退而脩屬屬退而¶
脩連連退而脩鄉鄉退而脩卒卒退而脩邑邑退而脩¶
家是故匹夫有善而可舉有不善而可誅政成國安以守¶
則固以戰則彊封内治百姓親可以出征四方立一霸王矣¶
(可立一霸/王之功)桓公曰卒伍定矣事已成矣吾從事於諸侯其可¶
<pb:KR3k0013_WYG_239-3b>¶
乎管子對曰未可若軍令則吾既寄諸内政矣夫齊國¶
寡甲兵吾欲輕重罪而移之於甲兵公曰為之奈何管¶
子對曰制重罪入以兵甲犀甲二㦸輕罪入蘭盾鞈革¶
二㦸(蘭即所謂蘭錡兵架也鞈革/重革當心著之所以禦矢也)小罪入以金鈞(三十/斤曰)¶
(鈞/)分宥薄罪入以半鈞(分宥謂從坐者分/其首犯而寛宥之)無坐抑而訟¶
獄者正三禁之而不直則入一束矢以罰之(謂其人自/無所坐而)¶
(被抑屈為獄訟者正當禁之三/日得其不直者則令入束矢也)美金以鑄戈劍矛㦸試¶
諸狗馬惡金以鑄斤斧鉏夷居&KR2049;試諸木土(夷鉏類也/居&KR2049;钁類)¶
<pb:KR3k0013_WYG_239-4a>¶
桓公曰甲兵大足矣吾欲從事於諸侯可乎管仲對曰¶
未可治内者未具也為外者未傋也故使鮑叔牙為大¶
諌(所以諫/正君)王子城父為将弦子旗為理(理獄/官)寗戚為田¶
(教以農事自此已/上理内已下理外)隰朋為行(行謂行人也使/以通使諸侯)曹宿孫處¶
楚商客處宋季勞處魯徐開封處衛匽尚處燕審友處¶
晉(令此諸賢各處諸侯之國/者所以諷勸之令歸齊)又游士八十人奉之以車¶
馬衣裘多其資糧財幣足之使出周游於四方以號召¶
収求天下之賢士飾玩好使出周游於四方鬻之諸侯¶
<pb:KR3k0013_WYG_239-4b>¶
以觀其上下之所貴好擇其沈亂者而先政之(以政/正之)公¶
曰外内定矣可乎管子對曰未可鄰國未吾親也公曰¶
親之奈何管子對曰審吾疆埸反其侵地正其封界毋¶
受其貨財而美為皮幣以極聘頫(頫/見)於諸侯以安鄰國¶
則鄰國親我矣桓公曰甲兵大足矣吾欲南伐何主(謂/以)¶
(何國為征/伐之主)管子對曰以魯為主反其侵地堂潛(堂潛/地名)使¶
海於有弊(或遇水災教令泄/水於海使有弊盡)渠彌於有渚(復教之穿渠/彌亘於河渚)¶
綱山於有牢(教之立國城必依山/以為綱紀而有牢固)桓公曰吾欲西伐何¶
<pb:KR3k0013_WYG_239-5a>¶
主對曰以衛為主反其侵地吉臺原姑與㭍里(皆地/名)使海¶
於有弊渠彌於有渚綱山於有牢桓公曰吾欲北伐何¶
主管子對曰以燕為主反其侵地柴夫吠狗(亦地/名)使海¶
於有弊渠彌於有渚綱山於有牢四鄰大親既反其侵¶
地正其封疆南至於岱隂(謂岱/山北)西至於濟北至於海東¶
至於紀随(紀随/地名)地方三百六十里三嵗治定四嵗教成¶
五歳兵出有教士三萬人革車八百乘諸侯多沉亂不服¶
於天子於是乎桓公東救徐州分吳半(分吳地/之半)存魯蔡¶
<pb:KR3k0013_WYG_239-5b>¶
陵(蔡陵/地名)割越地南據宋鄭(既割越地又據宋/鄭之國以為親援)征伐楚濟¶
汝水(伐楚時/渡汝水)踰方城(謂方城/之地)望汶山(楚/山)使貢絲於周室¶
(使楚貢絲即所謂檿/絲者也堪為琴瑟絃)南成周反胙於絳嶽荆州諸侯莫不¶
來服中救晉公禽狄王敗胡貉破屠何(屠何東胡/之先也)而騎¶
冦始服(北地以/騎為冦)北伐山戎制令支斬孤竹而九夷始聼¶
海濱諸侯莫不來服西征攘白狄之地遂至於西河(謂/龍)¶
(門之/西河)方舟設泭乘桴濟河至於石沉(石沉/地名)縣車束馬踰¶
太行與卑耳之貉拘秦夏(與卑耳之貉共拘/秦夏之不服者)西服流沙¶
<pb:KR3k0013_WYG_239-6a>¶
西虞(西虞/國名)而秦戎始從故兵一出而大功十二(自救徐/州已下)¶
(有十/二)故東夷西戎南蠻北狄中國諸侯莫不賔服與諸¶
侯飾牲為載書(書謂要盟之/辭載之於册)以誓要於上下薦神(謂以/上下)¶
(之神祗為盟誓又/以其牲薦之於神)然後率天下定周室大朝諸侯於陽¶
穀故兵車之㑹六乘車之㑹三九合諸侯一匡天下甲¶
不解壘兵不解翳(翳所以蔽兵謂脅盾之屬不解/甲於壘不解兵於翳言不用也)弢無¶
弓服無矢(弢弓衣也無弓/無矢亦言不用)寝武事行文道以朝天子(又/云)¶
(桓公憂天下諸侯魯有夫人慶父之亂二君弑死國絶/無後公聞之使高子存之男女不淫馬牛選具執玉以)¶
<pb:KR3k0013_WYG_239-6b>¶
(見請為闗内之諸侯而桓公不使也狄人攻邢桓公築/夷儀以封之男女不淫馬牛選具執玉以見請為闗内)¶
(之諸侯而桓公不使也狄人攻衛衛人出旅於曹桓公/城楚丘封之其畜以散亡故桓公予之繫馬三百匹天)¶
(下諸侯稱仁焉於是天下諸侯知桓公之為己勤也桓公/知諸侯之歸己也故使輕其幣而重其禮故使天下諸侯)¶
(以罷馬犬羊為幣齊以良馬報諸侯以縷帛布鹿皮四分/以為幣齊以文錦虎豹皮報諸侯之使垂櫜而入攟載)¶
(而歸故鈞之以愛致之以利結之以信示之以武是故/天下小國諸侯既服桓公莫之敢倍而歸之喜其愛而)¶
(貪其利信其仁而畏其武桓公知天下小國諸侯之多與/己也於是又大施忠焉可為憂者為之憂可為謀者為之)¶
(謀可為動者為之動軍譚遂而不有也諸侯稱仁焉通諸/齊國之魚鹽於東萊使闗市譏而不征廛而不税以為)¶
(侯之利諸/侯稱寛焉)¶
<pb:KR3k0013_WYG_239-7a>¶
衛文公公子頑之子也魯閔公二年狄攻衞懿公㓕衞¶
立文公齊桓公封於楚丘文公大布之衣大帛之冠(大/布)¶
(麄布大帛厚繒葢/用諸侯諒闇之服)務材訓農通商惠工(加惠於百工/賞其利器用)敬¶
教勸學授方任能(方百事/之宜也)元年革車三十乘季年乃三¶
百乘(文公初立輕賦平罪身自勞/與百姓同勞苦以救衞民)文公能以道化其民¶
淫奔之恥國人不齒也(不齒者不/與相長稚)¶
秦穆公十六年為河東置官司¶
齊頃公弛苑囿薄賦歛振孤問疾虗積聚以救民民亦¶
<pb:KR3k0013_WYG_239-7b>¶
大說厚禮諸侯竟頃公卒百姓附諸侯不犯¶
晉文公自始入教其民二年欲用之子犯曰民未知義¶
未安其居(無義則/茍生)於是乎出定襄王(二十五年定襄王/  以示事君之義)入¶
務利民民懐生矣欲用之子犯曰民未知信未宣其用¶
(宣明也未明/於見用之信)於是乎伐原以示之信(伐原在二/十五年)民易資¶
者不求豐焉(不詐以/求多)明徴其辭(重言/信)公曰可矣乎子犯¶
曰民未知禮未生其共於是乎大蒐以示之禮(蒐順少/長明貴)¶
(賤/)作執秩以正其官(執秩主爵/秩之官)民聽不惑而後用之出¶
<pb:KR3k0013_WYG_239-8a>¶
穀戍釋宋圍(楚子使申叔去/穀子玉去宋)一戰而覇文之教也¶
楚共王救齊将起師子重曰君弱(傳曰寡人生十年而/喪先君共王即位至)¶
(是三年盖/年十三矣)羣臣不如先大夫師衆而後可詩曰濟濟多¶
士文王以寧(詩大雅言文/王以衆士安)夫文王猶用衆況吾儕乎(儕/衆)¶
且先君荘王屬之曰無徳以及逺方莫如惠恤其民而¶
善用之乃大户(閲民/户口)已責(棄逋/責)逮鰥(施及/老鰥)救乏赦罪悉¶
師王卒盡行¶
晉景公作六軍(為六軍僣王也萬/二千五百人為軍)韓厥趙括鞏朔韓穿¶
<pb:KR3k0013_WYG_239-8b>¶
荀騅趙旃皆為卿賞鞍之㓛也(韓厥為新中軍趙括佐/之鞏朔為新上軍韓穿)¶
(佐之荀騅為新下軍趙旃佐之晉/舊自有三軍今增此故為六軍)¶
悼公元年二月乙酉朔即位於朝(朝廟五日而即位也/厲公殺子絶故悼公)¶
(不以嗣/子居䘮)始命百官(始為/政)施舍己責(施恩惠舍勞/役止逋責)逮鰥寡¶
(惠及/微)振廢滯(起舊/徳)匡乏困救災患(匡亦/救也)禁淫慝薄賦歛¶
宥罪戾(宥寛/也)節器用(節/省)時用民(使民/以時)欲無犯時(不縱/私欲)使¶
魏相士魴魏頡趙武為卿(相魏錡子魴士㑹子頡魏顆/子武趙朔子此四人其父祖)¶
(皆有勞/於晉國)荀㑹欒黶韓無忌為公族大夫使訓卿之子弟¶
<pb:KR3k0013_WYG_239-9a>¶
共儉孝弟(無忌韓/厥子)使士渥濁為太傅使脩范武子之法(渥/濁)¶
(士貞子武子/為景公太傅)右行辛為司空使脩士蒍之法(辛将右行/因以為氏)¶
(士蒍獻公/司空也)弁糾御戎挍正屬焉(弁糾欒糾也/挍正主馬官)使訓諸御¶
知義(戎士尚/節義)荀賔為右司士屬焉(司士車/右之官)使訓勇力之¶
士時使(勇力皆車右士勇力多/不順命訓之共時之使)卿無共御立軍尉以攝¶
之(省卿戎御令軍/尉攝御而已)祁奚為中軍尉羊舌職佐之魏綘為¶
司馬(魏犨/子也)張老為候奄鐸遏冦為上軍尉籍偃為之司¶
馬(籍偃談父為/上軍司馬)使訓卒乘親以聽命(相親以/聽上命)程鄭為乘¶
<pb:KR3k0013_WYG_239-9b>¶
馬御六騶屬焉使訓羣騶知禮(程鄭荀氏别族乘馬御/乘車之僕也六騶六閑)¶
(之騶周禮諸侯有六閑馬乘/車尚禮容故訓羣騶使知禮)凡六官之長皆民譽也(大/國)¶
(三卿晉時置六卿為軍帥故總/舉六官則知羣官無非其人)舉不失職官不易方(官/守)¶
(其業無/相踰易)爵不踰徳(量徳/授爵)師不陵正旅不偪師(正軍将命/卿也師二)¶
(千五百人之師也旅五百人之/旅也言上下有禮不相陵偪)民無謗言所以復覇也¶
(此以上通言悼公所行/未必皆在即位之年)¶
八年春魯襄公來朝且聴朝聘之數(晉悼復修覇業故/朝而稟其多少)¶
五月甲辰㑹於邢丘以命朝聘之數使諸侯之大夫聽¶
<pb:KR3k0013_WYG_239-10a>¶
命季孫宿齊髙厚宋向戍衛寗殖邾大夫㑹之(晉難重/煩諸侯)¶
(故使大/夫聴命)又蒐於綿上以治兵使趙武将上軍(武自新軍/超四等代)¶
(荀/偃)韓起佐之(位如/故)欒黶将下軍魏綘佐之(黶亦如故綘/自新軍佐超)¶
(一等代/士魴)新軍無帥(将佐/皆遷)晉侯難其人使其什吏率其卒¶
乘官屬以從於下軍禮也(得慎舉/之禮)又悼公歸自伐秦晉¶
侯舍新軍禮也成國不過半天子之軍(成國/大國)周為六軍¶
諸侯之大者三軍可也於是知朔生盈而死(朔知罃之/長子盈朔)¶
(弟也盈生/而朔死)盈生六年而武子卒彘裘亦㓜皆未可立也¶
<pb:KR3k0013_WYG_239-10b>¶
新軍無帥故舍之(裘士魴子也十三年荀罃士魴卒其/子皆㓜未任為卿故新軍無帥遂舍)¶
(之/)初悼公既立悼公曰大父父皆不得立而避難於周¶
客死焉寡人自以疎逺毋㡬為君今大夫不忘文襄之¶
意而惠立桓叔之後頼宗廟大夫之靈得奉晉祀豈敢¶
不戰戰乎大夫其亦佐寡人於是逐不臣者七人脩舊¶
功施徳惠収文公入時功臣後既立定百事立百官育¶
門子選賢良興舊族出滯賞畢故刑赦囚繫宥閒罪薦¶
積德逮鰥寡振廢淹飬老㓜恤孤疾年過七十公親見¶
<pb:KR3k0013_WYG_239-11a>¶
之稱曰王父王父不敢不承(稱曰王父尊而親之所以/盡其心故王父不敢不承)¶
(命/)¶
平公即位(平公悼/公子彪)羊舌肹為傅(肹叔向也/代士渥濁)張君臣為中¶
軍司馬(張老子/代其父)祁奚韓襄欒盈士鞅為公族大夫(祁奚/去中)¶
(軍尉為公族大夫去劇/職就閒官韓襄無忌子)虞丘書為乗馬御(代程/鄭)改服修¶
官烝於曲沃(既葬改䘮服脩官選賢能曲沃晋祖廟烝/冬祭也諸侯五月而葬既葬卒哭作主然)¶
(後烝嘗於廟今晉踰月葬作主而烝/祭傳言晉將有溴梁之㑹故速葬)警守而下㑹於溴¶
梁(順河東行/故曰下)命歸侵田(諸侯相侵/取之田)¶
<pb:KR3k0013_WYG_239-11b>¶
楚成王惲元年初即位布徳施惠結舊好於諸侯使人¶
獻天子天子賜胙曰鎭爾南方夷越之亂無侵中國於¶
是楚地千里平王即位封陳蔡復遷邑(復九年/所遷邑)致羣賂¶
(始舉事時/所貨賂)施舍寛民宥罪舉職(舉職脩/廢官)初平王以詐弑¶
兩王而自立恐國人及諸侯叛之乃施惠百姓復陳蔡¶
之地而立其後如故歸鄭之侵地存䘏國中脩政教及¶
吳㓕州來令尹子旗請伐吳王弗許曰吾未撫民人未¶
事鬼神未脩守偹未定國家而用民力敗不可悔州來¶
<pb:KR3k0013_WYG_239-12a>¶
在吳猶在楚也子姑待之(言平王所/以能有國)二年平王使然丹¶
簡上國之兵於宗丘且撫其民(上國在國都之西西方/居上流故謂之上國宗)¶
(丘楚/地)分貧振窮(分與也/振救也)長孤㓜養老疾収介特(介特单/身民也)¶
(収養不/使流散)救災患宥孤寡(寛其/賦税)赦罪戾詰姦慝(詰責/問也)舉淹¶
滯(有才徳而未/敘者曰淹滯)禮新敘舊(新羇/旅也)禄勲合親(勲功也/親九族)任良¶
物官(物事/也)使屈罷簡東國之兵於召陵(兵在國/都之東)亦如之¶
(如然/丹)好於邊疆(結好/四隣)息民五年而後用師禮也¶
宋元公時華氏之亂諸侯之戌謀請出華氏宋人從之¶
<pb:KR3k0013_WYG_239-12b>¶
宋公使公孫忌為大司馬(代華/費遂)邊卬為大司徒(卬平公曽/孫代華定)¶
樂祁為司城(祁子罕孫/樂祁黎)仲㡬為左師(仲幾江孫/代向寕)樂大心¶
為右師(代華/亥)樂輓為大司冦(輓子/罕孫)以靖國人¶
楚昭王時吳師在陳楚大夫皆懼曰闔廬惟能用其民¶
以敗我於栢舉今聞其嗣又甚焉將若之何子西曰二¶
三子恤不能睦無患吳矣昔闔廬食不二味居不重席¶
室不崇壇(平地作室/不起壇也)器不雕鏤(雕篆也/鏤刻也)宮室不觀(觀臺/榭)舟¶
車不飾衣服財用擇不取費(選取堅厚/不尚細靡)在國天有菑厲¶
<pb:KR3k0013_WYG_239-13a>¶
(厲疾/疫也)親廵孤寡而供其乏困在軍熟食者分而後敢食¶
(必須軍士皆分熟食/不敢先食分猶徧也)其所甞者卒乘與焉(所甞甘珍/非常食)勤¶
恤其民而與之勞逸是以民不罷勞死知不曠(知身死/不見曠)¶
(棄/)吾先大夫子常易之所以敗我也¶
越王勾踐與吳戰敗吳赦之勾踐反國乃苦身焦思置¶
膽於坐坐卧仰飲膽曰女忘㑹稽之恥邪身自耕作夫¶
人自織食不加肉衣不重采折節下賢人厚遇賓客振¶
貧弔死(徐廣曰弔/或作葬)與百姓同其勞¶
<pb:KR3k0013_WYG_239-13b>¶
秦簡公六年初令吏帶劍¶
獻公元年止從死¶
齊威王初即位以來不治委政卿大夫九年之間諸侯¶
竝伐國人不治於是威王召即墨大夫而語之曰自子¶
之居即墨也毁言日至然吾使人視即墨田野闢民人¶
給官無留事東方以寧是子不事吾左右以求譽也封¶
之萬家召阿大夫語之曰自子之守阿譽言日聞然使¶
人視阿田野不闢民貧苦甚趙攻甄子弗能救衛取薛¶
<pb:KR3k0013_WYG_239-14a>¶
陵子弗知是子以幣厚吾左右以求譽也是日烹阿大¶
夫及左右嘗譽者皆竝烹之遂起兵西擊趙衛敗魏於¶
濁澤而圍惠王惠王請獻觀以和解趙人歸我長城於¶
是齊國震懼人人不敢飾非務盡其誠齊國大治諸侯¶
聞之莫敢致兵於齊二十餘年¶
秦孝公元年(庚申/也)河山以東彊國六與齊威楚宣魏惠¶
燕悼韓哀趙成侯竝淮泗之間小國十餘楚魏與秦接¶
界魏築長城自鄭濱雒以北有上郡楚自漢中南有巴¶
<pb:KR3k0013_WYG_239-14b>¶
黔中周室微諸侯力政争相併秦僻在雍州不與中國¶
諸侯之㑹盟夷翟遇之孝公於是布惠振孤寡招戰士¶
明功賞下令國中曰昔我穆公自岐雍之間脩徳行武¶
東平晉亂以河為界西覇戎翟廣地千里天子致伯諸¶
侯畢賀為後世開業甚光美㑹往者厲躁簡公出子之¶
不寧國家内憂未遑外事三晉攻奪我先君河西地諸¶
侯卑秦醜莫大焉獻公即位鎭撫邊境徙治櫟陽且欲¶
東伐復穆公之故地脩穆公之政令寡人思念先君之¶
<pb:KR3k0013_WYG_239-15a>¶
意嘗痛於心賓客羣臣有能出竒計彊秦者吾且尊官¶
與之分土於是乃出兵東圍陜城西斬戎之獂王(地理/志天)¶
(水有獂道縣應邵/曰獂戎邑音桓)衛鞅聞是令下西入秦因景監求見¶
孝公二年天子致胙三年衛鞅説孝公變法脩刑内務¶
耕稼外勸戰死之賞罰孝公善之甘龍杜摰等怫然相¶
與之争卒用鞅法百姓苦之居三年百姓便乃拜鞅為¶
左庻長二年天子致胙十二年并諸小鄉聚集為大縣¶
縣一令(漢書百官表曰縣令長皆秦官萬户以上為令/秩千石至六百減萬户為長秩五百䂖至三百)¶
<pb:KR3k0013_WYG_239-15b>¶
(䂖皆有/丞尉)四十一縣為田開阡陌東地渡雒十三年初為¶
有秩史十九年天子致伯二十年諸侯畢賀初孝¶
公令商鞅為法於秦戰斬一首賜爵一級欲為官者五¶
千䂖其爵名一為公士二上造三簮䮍四不更五大夫¶
六公大夫七官大夫八公乘九五大夫十左庻長十一¶
右庻長十二左更十三中更十四右更十五少上造十¶
六太上造十七駟車庻長十八大庻長十九闗内侯二¶
十徹侯孝公既任商鞅乃令民父子兄弟同室内息者¶
<pb:KR3k0013_WYG_239-16a>¶
為禁集小都鄉邑聚為縣置令丞凡三十一縣為田開¶
阡陌封疆而賦税平平斗桶(今之/斛也)權衡丈尺¶
惠王十二年初臘¶
孝文王元年赦罪人修先王功臣褒厚親戚弛苑囿¶
韓昭侯時申子請仕其從兄官昭侯不許也申子有怨¶
色昭侯曰非所謂學於子者也聽之子之謁而廢子之¶
道乎又亡其行子之術而廢子之請乎子嘗教寡人循¶
功勞視次第今有所求此我将奚聽乎申子乃辟舍請¶
<pb:KR3k0013_WYG_239-16b>¶
罪曰君眞其人也¶
燕昭王立弔死問孤與百姓同甘苦二十八年燕國殷¶
富士卒樂軼輕戰¶
趙武靈王少未能聽政博聞師三人左右司過三人及¶
聽政先問先王貴臣肥義加其秩國三老年八十月致¶
其禮二十五年使周祒胡服傅王子何¶
秦荘襄王元年大赦罪人脩先王功臣施徳厚骨肉¶
而布惠於民¶
<pb:KR3k0013_WYG_239-17a>¶
　　　任賢¶
東周之後諸侯力政大以圖覇業小以保封畧禮樂征¶
伐既繇已而出佐佑輔弼必得士而彊乃能咨求髦俊¶
申之委任極尊禮之數推倚属之重授之以政而一二¶
必循其謀待之以誠而疎戚莫間其寵繇是淪感於骨¶
髓竭智於精明磨勵以須彌縫其闕用能康事典而經¶
邦政輯武經而暢戎畧庇民以成化闢國而矢謀集臣¶
伐以奮庸垂令聞而長世任能之效不其偉歟¶
<pb:KR3k0013_WYG_239-17b>¶
魯閔公即位公及齊侯盟于落姑請復季友(閔公初立/國家多難)¶
(以季友忠賢故/請霸主而復之)齊侯許之使召諸陳公次於郎以待之¶
春秋書曰季子來歸嘉之也¶
齊桓公歸國管子束縳在魯鮑叔曰君若欲覇王則臣¶
不若管夷吾桓公曰夷吾寡人之賊也射我者也不可¶
鮑叔曰夷吾為其君射人君若得之則彼亦将為君射¶
人公不聽鮑叔固讓果聽之於是使人告魯曰管仲寡¶
人讐也願得之親加手焉魯許諾乃使吏鞟其拳膠其¶
<pb:KR3k0013_WYG_239-18a>¶
目盛之以鴟夷置之甲中至齊境桓公使人以朝車迎¶
之祓以爟火釁以犧猳謂之仲父使與鮑叔隰朋髙傒¶
脩齊國政連五家之兵(管子制國五家為軌十軌為里/四里為連十連為鄉以為軍令)¶
設輕重魚鹽之利以贍貧窮禄賢能齊人皆說有司請¶
事於齊桓公公曰以告仲父有司又請桓公公又曰以¶
告仲父若是者三其近習者曰一則仲父二則仲父易¶
哉為君桓公曰吾未得仲父則難已得仲父之後何為¶
而不易也又寗戚見桓公説以合境内明日復見説桓¶
<pb:KR3k0013_WYG_239-18b>¶
公以為天下桓公大恱將任之羣臣争之曰客衛人去¶
齊五百里不逺不若使人問之而固賢者也用之未晚¶
也桓公曰不然問之恐其有小惡以其小惡忘人之大¶
美此人主所以失天下之士也且人固難全權用其長¶
者遂舉大用之而授之以為卿桓公定三革隐五刄(定/奠)¶
(隐藏也三革甲胃盾/五刄刀劍矛㦸矢)朝服以濟河而無怵惕焉(西行渡/河以平)¶
(晉/)是故大國慙媿小國附協唯能用管夷吾寗戚隰朋¶
賓胥無鮑叔牙之屬而伯功立(五子皆齊卿大夫一云齊/桓公得管仲隰朋南靣而)¶
<pb:KR3k0013_WYG_239-19a>¶
(立桓公曰吾得三子也吾目加明吾耳加聰不敢獨擅/進之先祖此聞天下至言而恐不能行者也又晉平公)¶
(問於叔向曰昔者齊桓公九合諸侯一匡天下不識其/君之力乎其臣之力乎叔向對曰管仲善制割隰朋善)¶
(削縫賓胥無善純緣桓公知衣而已以其臣之力也師/曠侍曰臣請譬之以五味管仲善斷割之隰朋善煎熬)¶
(之賓胥無善濟和之羮已熟矣奉而進之而君不食誰/能强之亦君之力也又管仲言於桓公曰夫墾田弗已)¶
(闢土殖穀盡地之利則臣不若寗戚請置以為田官登/降揖譲進退閑習則臣不若隰朋請置以為大行早入)¶
(晏出犯君顔色進諫必忠不重富貴不避死亡則臣不/若東郭牙請置以為諫臣决獄折中不誣無罪不殺無)¶
(辜則臣不若弦寜請置以為大理平原廣囿車不結軌/事不旋踵鼓之而三軍之士視死若歸則臣不若王子)¶
(成甫請置以為大司馬如欲治國强兵/則此五子者足矣如欲覇王則夷吾在)¶
<pb:KR3k0013_WYG_239-19b>¶
威王與魏王㑹田於郊魏王問曰王亦有寳乎威王曰¶
無有梁惠王曰若寡人國小也尚有徑寸之珠炤車前¶
後各十二乘者十枚奈何以萬乘之國而無寳乎威王¶
曰寡人之所以為寳與王異吾臣有檀子者使守南城¶
則楚人不敢冦東取泗上十二諸侯皆来朝吾臣有盼¶
子者使守髙唐則趙人不敢東漁於河吾吏有黔夫者¶
使守徐州則燕人祭北門趙人祭西門(齊之北門西門/也言燕趙之人)¶
(畏見侵伐故/祭以求福)徙而從者七千餘家吾臣有種首者使備¶
<pb:KR3k0013_WYG_239-20a>¶
盜賊則道不拾遺将以炤千乘豈特十二乘哉梁惠王¶
慚不懌而去¶
宣王為太子威王令成侯鄒忌及田忌將以救韓伐魏¶
成侯與田忌争寵成侯責田忌田忌懼襲齊之邉邑不¶
勝亡走㑹威王卒宣王立知成侯責田忌乃復召田忌¶
以為將¶
晉文公蒐于被廬(晉常以春蒐禮改政令/敬其始也被廬晉地)作三軍(晉獻公/作三軍)¶
(今復大/國之禮)謀元帥(中軍/帥)趙衰曰郤縠可臣亟聞其言矣説¶
<pb:KR3k0013_WYG_239-20b>¶
禮樂而敦詩書詩書義之府也禮樂徳之則也徳義利¶
之本也夏書曰敷納以言明試以功車服以庸(尚書虞/夏書也)¶
(敷納以言觀其志也明試以功考其事也/車服以庸報其勞也試猶攷也庸功也)君其試之乃¶
使郤縠将中軍郤溱佐之使狐偃将上軍譲於狐毛而¶
佐之(狐毛偃/之兄)命趙衰為卿讓於欒枝先軫(欒枝貞子也/欒賓之孫)¶
使欒枝將下軍先軫佐之荀林父御戎魏犨為右明年¶
郤縠卒又以原軫將中軍胥臣佐下軍上徳也(先軫以/下軍佐)¶
(超将中軍故曰上/徳胥臣司空季子)¶
<pb:KR3k0013_WYG_239-21a>¶
襄公蒐于夷舍二軍(魯僖公三十一年晉蒐清原作五軍/今舍二軍復三軍之制夷晉地前)¶
(年四卿卒故/蒐以謀軍帥)使狐射姑將中軍(代先/且居)趙盾佐之(代趙衰/也盾趙)¶
(衰/子)陽處父至自温(往年聘衛過/温今始至)改蒐於董易中軍(易以/趙盾)¶
(為帥射姑佐之河/東汾隂縣有董亭)陽子成季之屬也(處父嘗為趙/衰屬大夫)故黨¶
於趙氏且謂趙盾能曰使能國之利也是以上之宣子¶
於是乎始為國政(宣趙/盾諡)制事典(典常/也)正法罪(輕重/當)辟獄¶
刑(辟猶/理也)董逋逃(董督/也)繇質要(繇用也質/要劵也)治舊洿(治理/汚穢)本¶
秩禮(貴賤不/失其本)續常職(脩廢/官)出滯淹(㧞賢/能也)既成以授太傅¶
<pb:KR3k0013_WYG_239-21b>¶
陽子與太師賈佗使行諸晉國以為常法¶
悼公即位於朝使魏相士魴魏頡趙武為卿(相魏錡子/魴士㑹子)¶
(頡魏顆子武趙朔子此四/人其父皆有勞於晉國)荀家荀㑹欒黶韓無忌為公¶
族大夫使訓卿之子弟共儉孝弟(無忌韓/厥子)使士渥濁為¶
太傅使脩范武子之法(渥濁士貞子武/子為景公太傅)右行辛為司空¶
使脩士蒍之法(辛将右行因以為氏/士蒍獻公司空也)弁糾御戎挍正屬¶
焉(弁糾欒糾也/挍正主馬官)使訓諸御知義(戎事/尚義)荀賓為右司士屬¶
焉(司士車/右之官)使訓勇力之士時使(勇力皆車右士勇力多/不順命訓之共時之使)¶
<pb:KR3k0013_WYG_239-22a>¶
卿無共御立軍尉以攝之(省卿戎御令軍/尉攝御而已)祁奚為中軍¶
尉羊舌職佐之魏綘為司馬(魏犨/子也)張老為侯奄鐸遏寇¶
為上軍尉籍偃為之司馬(籍偃談父為/上軍司馬)使訓卒乘親以¶
聽命(相親以/聽上命)程鄭為乘馬御六騶屬焉使訓羣騶知禮¶
(程鄭荀氏别族乘馬御乘車之僕也六閑之騶周/禮諸侯有六閑馬乘車尚禮容故訓羣騶使知禮)凡六¶
官之長皆民譽也(大國三卿晉時置六卿為軍帥故/總舉六官則知羣官無非其人)舉¶
不失職官不易方(官守其職/無相踰易)爵不踰徳(量徳/授爵)師不陵正¶
旅不偪師(正軍將命卿也師二千五百人之師也旅/五百人之旅也言上下有禮不相陵偪)民¶
<pb:KR3k0013_WYG_239-22b>¶
無謗言所以覇也(國語載悼公即位使吕宣子佐下軍曰/邲之役吕錡佐智莊子於上軍獲楚)¶
(公子榖臣與連尹襄老以免子羽鄢之役親射楚王而/敗楚師以定晉國而無後其子孫不可不崇使彘恭子)¶
(将新軍曰武子之季文子之母弟也武子宣法以定晉/國至於今是用文子勤身以定諸侯至於今是頼夫二)¶
(三子之徳其可忘乎故以彘季屛其宗使令狐文子佐/之昔克潞之役秦來圖敗晉魏顆以其身却退秦師於)¶
(輔氏親止杜回其勲銘於景鍾至於今不育其子不可/不興也欒伯請公族大夫公曰荀家惇惠荀㑹文敏黶)¶
(也果敢無忌鎭靖使茲四人者為之夫膏梁之性難正/也故使惇惠者教之則徧而不倦使文敏者道之則婉)¶
(而入使果敢者諗之則過不隐使鎭靖者修之則一使/兹四人者為公族大夫公知祁奚之果而不滛也使為)¶
(元尉知羊舌職之聰敏肅給也使為佐士知魏絳之勇/而不亂也使為元司馬知張老之智而不詐也使爲)¶
<pb:KR3k0013_WYG_239-23a>¶
(元侯知鐸遏寇之恭敬而信彊也使為輿尉知籍偃之且/惇率舊職而共給也使為輿司馬以程鄭為端而不淫)¶
(好諫而不隐使為賛僕始合諸侯於虗朾以救宋使張/老延君譽於四方且觀道逆者公以趙文子為文而能)¶
(恤大事使佐新軍宣子吕錡之子也/彘恭子士魴也荀㑹荀家之族也)悼公方㑹諸侯悼公¶
弟揚干亂行(行陳/也)魏綘為司馬戮其僕(僕御/也)悼公怒或¶
諫公公卒賢綘任之政使和戎戎大親附¶
秦繆公既得百里奚與語國事謝曰臣亡國之臣何足¶
問繆公曰虞君不用子故亡非子罪也固問語三日繆¶
公大悦授之國政號曰五羖大夫百里奚譲曰臣不及¶
<pb:KR3k0013_WYG_239-23b>¶
臣友蹇叔賢而世莫知臣嘗游困於齊而乞食䬹人(䬹/一)¶
(作/至)蹇叔収臣臣因而欲事齊君無知蹇叔止臣臣得脱¶
齊難遂之周周王子頽好牛臣以飬牛干之及頽欲用¶
臣蹇叔止臣臣去得不誅事虞君蹇叔止臣臣知虞君¶
不用臣臣誠私利禄爵且畱再用其言得脱一不用及¶
虞公難是以知其賢於是繆公使人厚幣迎蹇叔以為¶
上大夫繆公使孟明襲鄭師敗於殽晉人歸秦師秦大¶
夫及左右皆曰是敗也孟明之罪也必殺之繆公曰是¶
<pb:KR3k0013_WYG_239-24a>¶
孤之罪也周芮良夫之詩曰大風有隧貪人敗類(詩大/雅隧)¶
(蹊徑也周大夫芮伯刺厲王言貪人之敗/善類若大風之行毁壊衆物所在成蹊徑)聽言則對誦¶
言如醉(言昏亂之君不好典誦之言聞之若/醉得道聽塗説之言則喜而答對)匪用其良¶
覆俾我悖(覆反也俾使也不用良/臣之言反使我為悖亂)是貪故也孤之謂矣¶
孤實貪以禍夫子夫子何罪復使為政又使帥師伐晉¶
敗於彭衙秦伯猶用孟明孟明増修國政重施於民又¶
伐晉濟河焚舟(示必/死也)取王官及郊(王官郊/晉地)晉人不出遂¶
自茅津濟封殽尸而還(茅津在河東大陽/縣西封埋蔵之)遂覇西戎用¶
<pb:KR3k0013_WYG_239-24b>¶
孟明也¶
楚荘王好周遊田獵馳騁弋射觀樂無遺(遺廢/也)盡付其¶
境内之勞與諸侯之憂於孫叔敖(事㓛曰勞盡付/孫叔敖使憂之)孫叔¶
敖日夜不休不得以便主為故(休息也不以欲得便利/為主故日夜不休息也)¶
故莊王功迹著乎竹帛傳乎後世(莊王之覇功傳聞於/後世乃孫叔敖日夜)¶
(不休以廣其君/徳之所成也)¶
康王時公子午為令尹(代子/囊)公子罷戎為右尹蒍子馮¶
為大司馬(子馮叔/敖從子)公子橐師為右司馬公子成為左司¶
<pb:KR3k0013_WYG_239-25a>¶
馬屈到為莫敖(屈到屈/蕩子)公子追舒為箴尹(追舒莊王/子子南)屈蕩¶
為連尹飬繇基為廐尹以靖國人君子謂楚於是乎能¶
官人是時齊崔氏之亂申鮮虞來奔僕賃於野以䘮莊¶
公(為齊荘/公服䘮)康王又召之為右尹(傳言楚/能用賢)昭王聞秦欲伐¶
楚使使者往觀楚之寳器王召令尹子西而問焉曰秦¶
欲觀楚之寳器吾和氏之璧隋侯之珠可以示諸令尹¶
子西對曰不知也召昭奚恤而問焉昭奚恤對曰此欲¶
觀國得失而圖之不在寳器在賢臣珠玉玩好之物非¶
<pb:KR3k0013_WYG_239-25b>¶
寳重者王遂使昭奚恤應之昭奚恤發精兵三百人陳¶
於西門之内為東靣之壇二為南靣之壇四為西靣之¶
壇一秦使者至昭奚恤曰君客也請就上位東靣令尹¶
子西南靣大宗子敖次之葉公子高次之司馬子反次¶
之昭奚恤自居西靣之壇稱曰客欲觀楚之寳器楚國¶
之所寳者賢臣理百姓實倉廪使民各得其所令尹子¶
西在此奉珪璧使諸侯解忿狷之難交兩國之歡使無¶
兵革之憂大宗子敖在此守封疆謹境界不侵鄰國鄰¶
<pb:KR3k0013_WYG_239-26a>¶
國亦不見侵葉公子高在此理師旅整兵戎以當彊敵¶
提枹鼔以動百萬之衆使皆趨湯火蹈白刄出萬死不¶
顧一生之難司馬子反在此懐覇王之餘議酌治亂之¶
遺風昭奚恤在此唯大國之觀秦使者戄然無以對昭¶
奚恤遂揖而去秦使者反言於秦君曰楚多賢臣未可¶
謀遂不伐楚¶
惠王初卜右司馬子國觀瞻曰如志(子國未為令尹時/卜為右司馬得吉)¶
(兆如其志觀瞻/楚開卜大夫)故命之(命以為/右司馬)及巴師伐楚圍鄾(鄾楚/邑)¶
<pb:KR3k0013_WYG_239-26b>¶
將卜帥王曰寧如志何卜焉(寧子/國也)使帥師而行請承(承/佐)¶
王曰寢尹工尹勤先君者也(柏舉之役寢尹吳由于以/背受戈工尹固執燧象奔)¶
(吳皆為先/君勤勞)敗巴師於鄾故封子國於析君子曰惠王知¶
志(知用/其志)夏書曰官占唯先蔽志昆命於元龜(官占卜/筮之官)¶
(蔽斷也昆後也言當/先斷意後用龜也)其是之謂乎志曰聖人不煩卜筮¶
惠王其有焉(不疑故/不卜)又白公之亂陳人恃其衆而侵楚¶
(衆多/也)楚既寧將取陳麥楚子問帥於大師子穀與葉公¶
諸梁子穀曰右領差車與左史老皆相令尹司馬以伐¶
<pb:KR3k0013_WYG_239-27a>¶
陳其可使也(言此二人皆嘗輔相子/西子期伐陳今復可使)子髙曰率賤民慢¶
之懼不可命焉(右領左史/皆楚賤官)子穀曰觀丁父鄀俘也武王¶
以為軍帥(楚武/王)是以克州蓼服隨唐大啓羣蠻彭仲爽¶
申俘也文王以為令尹實縣申息(楚文王㓕申/息以為縣)朝陳蔡¶
封畛於汝(封畛北/至汝水)惟其任也何賤之有子高曰天命不¶
謟(謟疑/也)令尹有憾於陳(十五年子西伐吳陳使/貞子弔吳以此為恨)天若亡¶
之其必令尹之子是與君盍舍焉(謂舍右領/與左史)臣懼右領¶
與左史有二俘之賤而無其令徳也王卜之武城尹吉¶
<pb:KR3k0013_WYG_239-27b>¶
(武城尹子西/子公孫朝)使帥師取陳麥陳人禦之敗遂圍陳㓕之¶
悼王素聞吳起賢及起為魏西河守武侯疑之吳起懼¶
罪遂去即之楚至則相楚明法審令捐不急之官廢公¶
族疏遠者以撫飬戰鬪之士要在强兵破馳說之言縱¶
横者於是南平百越北并陳蔡却三晉西伐秦¶
宋襄公即位以公子目夷為仁使為左師以聽政於是¶
宋治故魚氏世為左師¶
衛懿公與狄戰公與石祁子玦與甯莊子矢使守(莊子/寗速)¶
<pb:KR3k0013_WYG_239-28a>¶
(也玦/玉玦)曰以此賛國擇利而為之(賛助也玦示以當/决斷矢示以禦難)與夫¶
人繡衣曰聽於二子¶
靈公無道季康子問於孔子曰夫如是奚而不䘮孔子¶
曰仲叔圉治賓客祝鮀治宗廟王孫賈治軍旅夫如是¶
奚其䘮(言雖無道所任者各/當其才何為䘮亡)¶
鄭簡公為命禆諶草創之(禆諶鄭大夫名氏也謀於野/則獲於國則否鄭國將有諸)¶
(侯之事使乘車以適/野而謀作㑹盟之辭)世叔討論之行人子羽脩飾之東¶
里子産潤色之(世叔鄭大夫游吉也討治也禆諶既造/謀世叔復因而論之詳而審之行人掌)¶
<pb:KR3k0013_WYG_239-28b>¶
(使之官子羽公孫揮子産居東里因/以為號更此四賢而成故鮮有敗事)¶
吳王闔廬時孫武以兵法見吳王吳人出宮中美人令¶
武試之武斬其二寵姫吳王不説武曰王徒好其言不¶
能用其實於是闔廬知武能用兵法卒以為將西破强¶
楚入郢北威齊晉顯名諸侯孫子有力焉¶
越王勾踐棲於㑹稽之上乃號令三軍曰凡我父兄昆¶
弟及國子姓有能助寡人謀而退吳者吾與之共知越¶
國之政大夫種進對曰臣聞之賈人夏則資皮冬則資¶
<pb:KR3k0013_WYG_239-29a>¶
絺旱則資舟水則資車以待乏也雖無四方之憂然謀臣¶
與爪牙之士不可不飬而擇之也譬如簔笠時雨至必¶
求之今者君既棲於㑹稽之上然後乃求謀臣無乃後¶
乎勾踐曰茍得聞子大夫之言何後之有執其手而與¶
之謀遂使之行成於吳勾踐自㑹稽歸欲使范蠡治國¶
政蠡對曰兵甲之事種不如蠡鎭撫國家親附百姓蠡¶
不如種於是舉國政屬大夫種而使范蠡與大夫拓稽¶
行成為質於吳二嵗而吳歸¶
<pb:KR3k0013_WYG_239-29b>¶
趙烈侯籍好音謂相國公仲連曰寡人有愛可以貴之¶
乎公仲曰富之可貴之則否烈侯曰然夫鄭歌者槍石¶
二人吾賜之田人萬畝公仲曰諾不與居一月烈侯從¶
代來問歌者田公仲曰求未有可者有頃烈侯復問公¶
仲終不與乃稱疾不朝畨吾君(徐廣曰畨音盤/常山有畨吾縣)自代來¶
謂公仲曰君實知好善而未知所持今公仲相趙於今¶
四年亦有進士乎公仲曰未也畨吾君曰牛畜荀欣徐¶
越皆可公仲乃進三人及朝烈侯復問歌者田何如公¶
<pb:KR3k0013_WYG_239-30a>¶
仲曰方使擇其善者牛畜侍烈侯以仁義約以王道烈¶
侯逌然明日荀欣侍以選練舉賢任官使能明日徐越¶
侍以節財儉用察度功徳所與無不充君説烈侯使使¶
謂相國曰歌者之田且止官牛畜為師荀欣為中尉徐¶
越為内史賜相國衣二襲(单復具/為一襲)¶
孝成王時趙奢者趙之田部吏也平原君以為賢言之¶
於王王用之治國賦國賦大平民富而府庫實¶
魏文侯聞吳起賢而欲事之文侯問李克曰吳起何如¶
<pb:KR3k0013_WYG_239-30b>¶
人哉李克曰起貪而好色然用兵司馬穰苴不能過也¶
於是以為將文侯又使西門豹守鄴而河内稱治又使¶
樂羊將而攻中山三年而㧞之樂羊返而論功文侯示¶
之謗書一篋樂羊再拜稽首曰此非臣之功也主君之¶
力也文侯謂李克曰先生常教寡人曰家貧則思良妻¶
國亂則思良臣今所置非成則璜(文侯弟/名成)二子何如李¶
克對曰臣聞之卑不謀尊疎不謀戚臣在闕門之外不¶
敢當命文侯曰先生臨事勿讓李克曰君不察故也居¶
<pb:KR3k0013_WYG_239-31a>¶
視其所親富視其所與逹視其所舉窮視其所不為貧¶
視其所不取五者足以定之矣何待克哉文侯曰先生¶
就舍寡人之相定矣李克趨而出過翟璜之家翟璜曰¶
今者聞君召先生而卜相果誰為之李克曰魏成子為¶
相翟璜忿然作色曰以耳目之所覩記臣何負於魏成¶
子西河守臣之所進也君内以鄴為憂臣進西門豹君¶
謀伐中山臣進樂羊中山已拔無使守之臣進先生君¶
之子無傅臣進屈侯鮒臣何負於魏成子李克曰且子¶
<pb:KR3k0013_WYG_239-31b>¶
之言克於子之君也豈將比周以求大官哉君問而置¶
相非成則璜二子何如克對曰君不察故也居視其所¶
親富視其所與逹視其所舉窮視其所不為貧視其所¶
不取五者足以定之矣何待克哉是以知君之相魏成¶
者成食祿千鍾什九在外什一在内是以東得卜子夏¶
田子方段干木此三人者君皆師之子之所進五人者¶
君皆臣之子惡得與魏成子比也翟璜逡廵再拜曰璜¶
鄙人也失對願卒為弟子(又云魏文侯弟曰季成友曰/翟璜文侯欲相之而未能决)¶
<pb:KR3k0013_WYG_239-32a>¶
(問李克李克對曰君欲卜相則問樂商與王孫圉荀端/孰賢文侯曰善以王孫圉荀端為賢翟璜進之以樂商)¶
(為賢季成進之故相季成故知人則哲進賢受王賞季/成以為知賢故文侯以為相季成翟璜皆近臣親屬也)¶
(以所進者賢别之之/故李克之言是也)¶
安釐王見公子無忌自趙而歸相與泣而以上將軍印¶
授公子公子遂将公子使使遍告諸侯諸侯聞公子將¶
各遣將將兵救魏公子率五國之兵破秦軍於河外走¶
蒙驁遂乘勝逐秦軍至函谷闗抑秦兵秦兵不敢出當¶
是時公子威振天下¶
<pb:KR3k0013_WYG_239-32b>¶
　　　有禮¶
夫禮者國之經也故曰有禮則安無禮則危若乃受裂¶
地之封膺析珪之位有人民焉有社稷焉所以班朝治¶
軍講信脩睦和邦國統百官莫大於禮者也至於重王¶
者之命恤鄰國之災唁其奔亡安其降附雖軍旅之際¶
郊野之間造次不違進退有度使其隄防不失手足有¶
措勤於斯者皆幾於覇焉¶
魯隐公六年冬京師來告饑公為之請糴於宋衛齊鄭¶
<pb:KR3k0013_WYG_239-33a>¶
禮也(告饑不以王命故言京師公以己國不/足旁請鄰國故曰禮也傳見隐公之賢)¶
八年齊人平宋衛於鄭㑹盟於瓦屋使來告成三國(齊/侯)¶
(来告和/三國)魯隐公使衆仲對曰君釋三國之圍以鳩其民¶
君之惠也寡君聞命矣敢不承受君之明徳¶
鄭莊公與魯隐公㑹齊侯伐許許荘公奔衛齊侯以許¶
讓魯魯弗取乃與鄭鄭使許大夫百里奉許叔以居許¶
東偏君子謂鄭荘公於是乎有禮¶
宋閔公九年大水魯荘公使弔焉曰天作淫雨害於粢¶
<pb:KR3k0013_WYG_239-33b>¶
盛若之何不弔(不為天/所愍弔)對曰孤實不恭天降之災又以¶
為君憂拜命之辱(謝辱/厚命)臧文仲曰宋其興乎(臧文仲/魯大夫)禹¶
湯罪己其興也浡焉(浡盛/貌)桀紂罪人其亡也忽焉(忽速/貌)¶
且列國有凶稱孤禮也言懼而名禮其庻乎既而聞之¶
公子御説之辭也(宋荘/公子)¶
楚成王十八年秋圍許以救鄭(魯僖公/六年)諸侯救許乃還¶
冬蔡穆侯将許僖公以見楚子於武城(楚子退舍武城/猶有忿志而諸)¶
(侯各罷故蔡将許君歸楚/武城地在南陽宛縣北)許男靣縳䘖璧大夫衰絰士¶
<pb:KR3k0013_WYG_239-34a>¶
輿櫬(縳手於後唯見其靣以璧為贄手/縳故䘖之櫬棺也受死故衰絰)楚子問諸逢伯¶
(逢伯楚/大夫)對曰昔武王克殷微子啓如是(微子啓封宋/紂之庻兄也)武¶
王親釋其縳受其璧而祓之(祓除凶/之禮)焚其櫬禮而命之使¶
復其所楚子從之¶
齊桓公二十三年山戎伐燕燕告急於齊桓公救燕遂¶
伐山戎至於孤竹而還燕莊公遂送桓公入齊境桓公¶
曰非天子諸侯相送不出境吾不可以無禮於燕於是¶
分溝割燕君所至與燕君復修召公之政納貢於周如¶
<pb:KR3k0013_WYG_239-34b>¶
成康之時諸侯聞之皆從齊¶
三十五年桓公㑹諸侯於葵丘王使宰孔賜齊侯胙曰¶
天子有事於文武(有祭/事也)使孔賜伯舅胙(天子謂異姓/諸侯曰伯舅)齊¶
侯將下拜孔曰且有後命天子使孔曰以伯舅耋老加¶
勞賜一級無下拜(七十曰耋/級等也)對曰天威不違顔咫尺(言/天)¶
(鍳察不逺威嚴嘗在/顔靣之前八寸曰咫)小白余敢貪天子之命無下拜(小/白)¶
(齊侯名/余身也)恐殞越於下(殞越顛墜也天王居/上故言恐顛墜於下)以遺天子羞¶
敢不下拜下拜登受(拜堂下受/胙於堂上)¶
<pb:KR3k0013_WYG_239-35a>¶
晉文公重耳獻公子也獻公之䘮秦穆公使人弔公子¶
重耳(獻公殺其世子申生重耳辟/難出奔是時在翟就弔之)且曰寡人聞之亡國¶
恒於斯得國恒於斯(言在䘮/代之際)雖吾子儼然在憂服之中¶
䘮亦不可久也時亦不可失也孺子其圖之(勸其反國/意欲納之)¶
(䘮謂亡失/位孺稚也)以告舅犯(舅犯重耳之舅/狐偃也字子犯)舅犯曰孺子其辭¶
焉䘮人無寳仁親以為寳(寳謂善道可守者/仁親親行仁義)父死之謂¶
何又因以為利(欲反國求為/後是利父死)而天下其孰能說之孺子¶
其辭焉(說猶/觧也)公子重耳對客曰君惠弔亡臣重耳身䘮¶
<pb:KR3k0013_WYG_239-35b>¶
父亡不得與於哭泣之哀以為君憂(謝/之)父死之謂何或¶
敢有他志以辱君義稽顙而不拜哭而起起而不私(他/志)¶
(謂私/心)子顯以致命於穆公(使者文子縶也盧氏云古/者名字相配顯當作韅)穆公¶
曰仁夫公子重耳夫稽顙而不拜則未為後也故不成¶
拜哭而起則愛父也起而不私則遠利也¶
魯僖公二十七年齊孝公卒魯有齊怨(前年齊/伐魯也)不廢䘮¶
紀禮也¶
秦穆公三十七年楚人㓕江(魯文公/四年)秦伯為之降服出¶
<pb:KR3k0013_WYG_239-36a>¶
次不舉過數(降服素服也出次辟正寢不舉去/成饌鄰國之禮有數今秦伯過之)大夫諫¶
公曰同盟㓕雖不能救敢不矜乎吾自懼也¶
楚莊王伐鄭克之(魯宣公/十二年)鄭伯肉袒左執旄旌右執鸞¶
刀以逆荘王曰寡人無良邊垂之臣以干天禍是以使¶
君王沛焉辱到敝邑君如憐此䘮人錫之不毛之地唯¶
君王之命莊王曰君之不令臣交易為言是以使寡人¶
得見君之玉靣也而微至乎此莊王親自手旌左右麾¶
軍退舍七里將軍子重進諫曰夫南郢之與鄭伯相去¶
<pb:KR3k0013_WYG_239-36b>¶
數千里諸大夫死者數人厮役死者數百人今尅而不¶
有無乃失民力乎莊王曰吾聞古者杅不穿皮不蠧不¶
出四方以是見君子之重禮而賤利也要其人不要其¶
土人告從而不赦不祥也吾以不祥立乎天下災之及¶
吾身何日之有矣既而晉之救鄭者至日請戰荘王許¶
之將軍子重進諫曰晉彊國也道近力新楚師勞罷君¶
請勿許荘王曰不可彊者我避之弱者我威之是寡人¶
無以立乎天下也遂還師以迎晉冦荘王援枹而鼓之¶
<pb:KR3k0013_WYG_239-37a>¶
晉師大敗晉人来渡河而南及敗奔走欲渡而北士卒争¶
舟舟重以刃擊引舟中之指可掬也莊王曰嘻吾兩君¶
之不相能也百姓何罪乃退師以軼晉冦¶
晉悼公即位魯成公朝晉公至自晉晉范宣子来聘且¶
拜朝也(拜謝/公朝)君子謂晉於是乎有禮(有卑讓/之禮)¶
楚共王二十二年陳成公卒(魯襄/四年)楚人將伐陳聞䘮乃¶
止(軍禮不/伐䘮)陳人不聽命臧武仲聞之曰陳不服於楚必¶
亡大國行禮焉而不服在大猶有咎而况小乎夏楚彭¶
<pb:KR3k0013_WYG_239-37b>¶
名侵陳陳無禮故也¶
魯襄公十二年吳子夀夢卒公臨於周廟禮也(周廟文/王廟也)¶
(周公出文王故魯立/其廟吳始通故曰禮)¶
衛獻公出奔齊魯襄公使厚成叔弔於衛曰寡君使瘠¶
聞君不撫社稷而越在他境(越逺也瘠/厚成叔名)若之何不弔以¶
同盟之故使瘠敢私於執事(執事謂/諸大夫)曰有君不弔(弔恤/也)¶
有臣不敏(敏逹/也)君不赦宥臣亦不帥職増淫發洩其若¶
之何衛人使大叔儀對曰(大叔儀/衛大夫)羣臣不佞得罪於寡¶
<pb:KR3k0013_WYG_239-38a>¶
君寡君不以即刑而悼棄之以為君憂君不忘先君之¶
好辱弔羣臣又重恤之(重恤謂愍/其不逹也)敢拜君命之辱重拜¶
大貺(謝重恤/之賜)厚孫歸復命語臧武仲曰衛君其必歸乎¶
有大叔儀以守(守於/國)有母弟鱄以出或撫其内或營其¶
外能無歸乎¶
魯昭公六年杞文公卒弔如同盟禮也(魯怨杞因晉取/其田而今不廢)¶
(䘮紀故/禮之)十五年正月有事於武宮叔弓涖事籥入而卒¶
去樂卒事禮也(大臣卒故為之去樂穀梁云有事武宮/籥入叔弓卒去樂卒事君在祭樂之中)¶
<pb:KR3k0013_WYG_239-38b>¶
(聞大夫之䘮事則/去樂卒事禮也)¶
二十五年公孫於齊次於陽州齊侯唁公於野井曰奈¶
何君去魯國之社稷昭公曰䘮人(自謂/亡人)不佞(不/善)失守魯¶
國之社稷執事以羞(謙自比齊下執/事言以羞及君)再拜顙(顙猶今叩/頭矣謝見)¶
(唁/也)慶子家駒(慶/賀)曰慶子免君於大難矣子家駒曰臣不¶
佞䧟君於大難君不忍加之以鈇鑕賜之以死(鈇鑕腰/斬之罪)¶
(即所賜/之以死)再拜顙(謝為齊/侯所慶)髙子執簞食(簞竹器圓曰簞方/曰笥食即所致粮)¶
(也/)與四脡脯(屈曰朐/伸曰脡)國子執壺漿(壺禮器腹方口圓曰/壺反之曰方壺有爵)¶
<pb:KR3k0013_WYG_239-39a>¶
(飾/)曰吾寡君聞君在外餕饔未就(餕饔熟食未就未成/者解所以致糗意)¶
敢致糗於從者(糗糒也謙不敢斥/魯侯故言從者)昭公曰君不忘吾先¶
君延及䘮人錫之以大禮再拜稽首以袵受(袵衣下裳/當前者乏)¶
(器謙不敢/求索也)高子曰有夫不祥(猶云人皆有/夫不善者)君無所辱大¶
禮(禮臣受君賜答拜謂之拜命之辱高子/見昭公拜辱太卑故曰君無所辱大禮)昭公盖祭而¶
不嘗(食必祭者謙不敢便嘗示/有所先不嘗者待禮譲也)景公曰寡人有不腆先¶
君之服未之敢服(腆厚也服謂齊侯所著衣服也言未/敢服者見魯侯乃敢服之謙辭也禮)¶
(天子朝皮弁夕𤣥端朝服以聽朝𤣥端以燕皮弁以征/不義取禽獸行射諸侯朝朝服夕深衣𤣥端以燕禆)¶
<pb:KR3k0013_WYG_239-39b>¶
(冕以朝天子以祭其祖禰卿大夫冕服而助君祭朝服/祭其祖禰士爵弁黻衣裳以助君祭𤣥端以祭其祖禰)¶
有不腆先君之器(器謂上所/執簞壺)未之敢用敢以請(請行/禮)昭¶
公曰䘮人不佞失守魯國之社稷執事以羞敢辱大禮¶
敢辭(不敢當大/禮故敢辭)景公曰寡人有不腆先君之服未之敢服¶
有不腆先君之器未之敢用固以請昭公曰以吾宗廟¶
之在魯也(以守我宗/廟在魯時)有先君之服未之能以服有先君¶
之器未之能以出敢固辭(己有時未能以事人今己/無有義不可以受人之禮)景¶
公曰寡人有不腆先君之服未之敢服有不腆先君之¶
<pb:KR3k0013_WYG_239-40a>¶
器未之敢用請以饗於從者(欲令受之故/益謙言從者)昭公曰䘮人¶
其何稱(行禮賓主當各有所稱時齊侯以諸侯遇禮接/昭公昭公自嫌失國不敢以故稱自稱故執謙)¶
(問/之)公於是乎噭然而哭(噭然哭聲貌感/景公言而自傷)諸大夫皆哭(魯/諸)¶
(大夫從/昭公者)既哭以人為菑(菑周埓垣也所以分别内外/衛威儀今大學辟雍作側字)以¶
幦為席(幦車/覆笭)以鞌為几以遇禮相見(以諸侯出相/遇之禮相見)孔子¶
曰禮與其辭足觀矣(言昭公素能若此禍不至是/主書者喜為大國所唁也)¶
吳王夫差伐齊南鄙師于鄎(鄎齊地邾郯不書兵/并屬吳不列於諸侯)齊人¶
殺悼公赴於師(以説/吳)吳子三日哭於軍門之外¶
<pb:KR3k0013_WYG_239-40b>¶
　¶
　¶
　¶
　¶
　¶
　¶
　¶
　册府元龜卷二百三十九¶
