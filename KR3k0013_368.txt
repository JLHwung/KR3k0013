# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:14.464635
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百六十八
<pb:KR3k0013_WYG_368-1a>¶
欽定四庫全書¶
　册府元龜卷三百六十八　宋　王欽若等　撰¶
　　將帥部¶
　　　攻取¶
夫用師伐叛有攻取之道所以摧堅壘而克敵成竒功¶
而定霸者也葢夫梯衝之僃鉤援之設竭機械之智冐¶
矢石之難先登以勵勇氣長圍以縱兵力皆所以振威¶
武而寧禍亂焉三代而下本兵柄者或奉亂致討誓衆¶
<pb:KR3k0013_WYG_368-1b>¶
以進葢以乘墉傅堞以恣其攻擊樹梯鳴角以奮其勢¶
固乃麾城有振槁之易畧地成益國之美茂功舉集威¶
名震赫圖鍾石而兼著誓河山而不朽者曷嘗不繇是¶
哉¶
楚鬬廉帥師及巴師圍鄾(鬬廉楚/大夫)鄧養甥聃甥帥師救¶
鄾三逐巴師不克(二甥皆/鄧大夫)鬬廉衡陳其師於巴師之中¶
以戰而北(衡横也分巴師為二部鬬廉横陳於/其間以與鄧師戰而偽北北走也)鄧人逐¶
之背巴師而夾攻之(楚師偽走鄧師逐之/背巴師巴師攻之)鄧師大敗鄾¶
<pb:KR3k0013_WYG_368-2a>¶
人宵潰¶
郄叔虎晉大夫也晉獻公田見翟柤之氛(翟柤國名氛/祲氣象也㐫)¶
(曰氛吉/曰祥)歸寢不寐(欲伐翟/柤也)郄叔虎朝公語之(語以寢/不寐)出¶
遇士蒍曰今夕君寢不寐必為翟柤君若伐之可尅也¶
子必言之士蒍以告公説乃伐翟柤郄叔虎將乘城(乗/升)¶
其徒曰棄政而役非其任也(政職也/役戌役)郄叔虎曰旣無老¶
謀而又無壮事何以事君(壯事力役也言已/無謀又恥無功)被羽先升遂¶
尅之(羽鳥羽繫於背/若今軍將負眊)¶
<pb:KR3k0013_WYG_368-2b>¶
公子嬰齊字子重為楚令尹魯成公九年十一月帥師¶
伐莒圍渠丘渠丘城惡衆潰奔莒戊申楚入渠丘(月六/日)¶
莒人囚楚公子平楚人曰勿殺吾歸而俘莒人殺之楚¶
師圍莒莒城亦惡庚申莒潰(月十/八日)楚遂入鄆莒無備故¶
也¶
荀罃晉大夫將中軍士匄佐中軍荀偃將上軍魯襄公¶
十年夏四月戊午㑹于柤(經書春書始行/也戊午月一日)荀偃士匄請¶
伐偪陽而封宋向戌焉(以宋常事晉向戌有賢/行故欲封之為附庸)荀罃曰¶
<pb:KR3k0013_WYG_368-3a>¶
城小而固勝之不武弗勝為笑固請丙寅圍之弗克諸侯¶
之師久於偪陽荀偃士匄請於荀罃曰水潦將降懼不¶
能歸(向夏恐有久雨從丙寅至/庚寅二十五日故曰久)請班師(班還/也)知伯怒(知/伯)¶
(荀/罃)投之以機出於其間(出偃匄/之間)曰女成二事而後告余¶
(二事伐偪/陽封向戌)余恐亂命以不女違(既成改之/為亂命)女既勤君而¶
興諸侯牽帥老夫以至于此既無武守(無武功/可執守)而又欲¶
易余罪曰是實班師不然克矣(謂偃匄/將言耳)余羸老也可重¶
任乎(不任受/女此責)七日不克必爾乎取之(言當取女以/謝不克之罪)五月¶
<pb:KR3k0013_WYG_368-3b>¶
庚寅(月四/日)荀偃士匄帥卒攻偪陽親受矢石(躬在矢/石間)甲¶
午滅之¶
荀吳晉大夫帥師伐鮮虞圍鼓(鼔白狄之别種下/曲陽縣有鼔亭)甚急¶
鼓人或請以城叛荀吳弗許使敵殺叛人増守僃圍鼓¶
三月鼓人告食竭力盡而取之滅鼓而返不戮一人¶
髙發齊大夫帥師伐莒初莒有婦人莒子亡其夫已為¶
&KR0276;婦及老託於紀鄣紡焉以度而去之(田紡纑連所紡/以度城而藏之)¶
及師至則投諸外(投繩/城外)或獻之子占子占使師夜縋而¶
<pb:KR3k0013_WYG_368-4a>¶
登(縋繩/登城)登者六十人懸絶師鼓譟城上之人亦譟莒共¶
公懼啓西門出齊師入紀¶
秦白起為將攻韓拔九城斬首五萬¶
田單為齊上將興師十餘萬將以攻翟往見魯仲連子¶
仲連子曰將軍之攻翟必不能下矣田將軍曰單以五¶
里之城十里之郭復振齊國何為攻翟不能下也及攻¶
翟三月不下齊之童兒謡曰大冠如箕長劔拄頥攻翟¶
不能下累於吾兵於是田單恐駭往見仲連子曰先生¶
<pb:KR3k0013_WYG_368-4b>¶
何以知單攻翟不能下也仲連子曰夫將軍即墨之時¶
坐則織蕢立則杖鍤為士卒唱日恐宗廟亡失故將軍¶
有死之心士卒無生之氣今將軍東有掖邑之封西有¶
淄上之寶黄金横帶馳乎淄澠之間有以樂生而惡死¶
也田單明日結髪袒于矢石之間乃援桴而鼓之翟人¶
下之¶
趙襄子晉大夫簡子子也簡子死未葬中牟入齊(中牟/自入)¶
(臣於/齊也)已葬五日襄子起兵攻之圍未合而城自壊者十¶
<pb:KR3k0013_WYG_368-5a>¶
丈襄子擊金而退之(軍法皷以進/衆鉦以退之)軍吏諌曰君誅中牟¶
之罪而城自壞是天助我何故去之襄子曰吾聞之叔¶
向曰君子不乘人於利不迫人於險使之治城城成而¶
後攻之中牟聞其義乃請降¶
漢周勃以中㳙從沛公下胡陵方與(音房/豫)攻豐復攻碭¶
破之下下邑先登賜爵五大夫攻蘭虞取之畧定魏地¶
攻轅戚東緍以徃至栗取之攻齧桑先登下蘄城攻都¶
闗定陶攻開封先至城下為多(多謂/功多)又攻東郡尉於成¶
<pb:KR3k0013_WYG_368-5b>¶
武破之攻長社先登攻潁陽緱氏南攻南陽守齮破武¶
闗攻秦軍於藍田¶
樊噲以舍人從沛公攻胡陵方與擊泗水監豐下破之¶
(泗水郡名監謂監/郡破之豐縣下)嘗從沛公軍濮陽攻城先登斬首二¶
十三級從攻陽城先登下戸牖後攻圉都尉(陳留/圍縣)東郡¶
守尉於成武又從攻秦軍出亳南(今河南偃/師湯亭是)河間守軍¶
於杠里破之(杠音/江)從攻破楊熊於曲遇攻宛陵先登斬¶
首八級捕虜四十四人從攻長社轘轅絶河津東攻秦軍¶
<pb:KR3k0013_WYG_368-6a>¶
尸鄉南攻秦軍於犨攻宛城先登攻武闗至霸上從入¶
漢中還從攻雍斄城先登擊章平軍好畤攻城先登遷¶
為將軍攻趙賁下郿槐里栁中咸陽(栁中即/細栁地)灌廢丘最¶
(以水灌/廢丘也)從攻項羽屠煑棗攻鄒魯瑕丘薛¶
彭越為魏相國項王與漢王相距滎陽越攻下睢陽外¶
黄十七城¶
酈商以所將四千人屬沛公於岐從攻長社先登從攻¶
緱氏絶河津從下宛穰定十七縣别將攻旬闗(漢中旬/水上之)¶
<pb:KR3k0013_WYG_368-6b>¶
(闗/)受梁相國印從擊項羽攻胡陵¶
夏侯嬰為太僕常奉車從攻胡陵降賜爵五大夫東攻濟¶
陽下戸牖從攻南陽¶
灌嬰為中謁者攻下外黄西收軍於滎陽韓信已定齊¶
地使嬰别將攻博陽前至下相以東南僮取慮徐(僮慮徐/三縣名)¶
度淮盡降其城邑又攻苦譙(二縣/名)追項籍至東城斬籍¶
下東城歴陽度江破吳郡長吳下得吳守遂定吳豫章¶
㑹稽還定淮北五十二縣¶
<pb:KR3k0013_WYG_368-7a>¶
靳歙以中㳙從沛公攻濟陽别西擊章平軍定隴西六¶
縣¶
後漢鄧禹從光武自薊至信都王郎起兵使禹發奔命¶
得數千人令自將之别攻拔櫟陽禹為前將軍持節西¶
入闗建武元年正月禹自箕闗將入河東(箕關在今/王屋縣東)河¶
東都尉守闗不開禹攻十日破之¶
蓋延為虎牙將軍建武二年夏督駙馬都尉馬武等伐¶
劉永先攻拔襄邑進取麻鄉遂圍永於睢陽數月盡收¶
<pb:KR3k0013_WYG_368-7b>¶
野麥夜梯其城入永驚懼引兵走出東門延追擊大破¶
之¶
岑彭為廷尉行大將軍事建武八年彭與蓋延耿弇圍¶
隗囂於西城彭遂壅谷水灌西城城未没丈餘(時以縑/囊盛土)¶
(為隄灌西城谷水從地/中數丈涌出故城不拔)囂將行巡周宗將蜀救兵到囂¶
得出還冀漢軍退¶
吳漢為大司馬從征董憲憲與龎萌走保胊漢進圍胊¶
城明年城中穀盡憲萌潛出襲取贛(音/貢)榆(贛榆縣名今/海州東海縣)¶
<pb:KR3k0013_WYG_368-8a>¶
瑯琊太守陳俊攻之憲萌走澤中㑹漢下胊城盡獲其妻子¶
祭遵為征虜將軍建武中新城蠻中山賊張滿屯結險¶
隘為人害詔遵攻之遵絶其糧道滿數挑戰遵堅壁不¶
出而厭新柏華餘賊復與滿合遂攻得霍陽聚遵乃分兵¶
擊破降之明年春張滿饑困城拔生獲之¶
耿弇為大將軍時張步據齊地弇總兵討之步使其大¶
將費邑軍歴下又分守祝阿鍾城弇先擊祝阿自晨攻¶
城未中而拔之故開圍一角令其衆得奔歸鍾城之人¶
<pb:KR3k0013_WYG_368-8b>¶
聞祝阿已潰大恐懼遂空壁亡去後弇軍臨淄西安之¶
間張步都臨淄使弟𤣥武將軍藍將兵守西安弇視西¶
安城小而堅藍兵又精未易攻也臨淄諸郡太守相與¶
雜居人不專一其勢雖大而虚易攻弇内欲攻之告令¶
軍中治取攻具後五日攻西安復縱生口令歸藍聞之¶
晨夜守城至期夜半令軍皆蓐食會明咸請攻西安弇¶
曰吾揚言欲攻西安令方自憂治城具而吾攻臨淄一¶
日必拔吾得臨淄即西安孤必復亡矣且西安城堅精¶
<pb:KR3k0013_WYG_368-9a>¶
兵二萬人攻之未可卒下士卒必多死傷正使得其城¶
張藍引兵入臨淄臨淄更彊吾深入敵境後無轉輸旬¶
月間不戰而困諸君不見耳弇遂擊臨淄至日中破之¶
藍聞臨淄拔果將其衆亡歸¶
朱雋為鎮賊中郎將與荆州刺史徐璆共討黄巾擊賊¶
帥趙𢎞斬之賊餘帥韓忠復據宛乞降雋不許因急攻¶
連戰不克雋登土山觀之顧謂張超曰吾知之矣賊今¶
外圍周固内營逼急乞降不受欲出不得所以死戰也¶
<pb:KR3k0013_WYG_368-9b>¶
萬人一心尤不可當况十萬乎其害甚矣不如徹圍并¶
兵入城忠見圍解勢必自出則意散易破之道也既而¶
圍解忠果出戰大擊破之¶
郭典為鉅鹿太守與中郎將董卓攻黄巾賊張寶於下¶
曲陽作圍塹而卓不肯典曰受詔攻賊有賊而已使諸¶
將引兵屯東典獨於西當賊之衝晝夜進攻寶繇是守¶
城不敢出時謂之語曰郭君圍塹董將不許幾令狐狸¶
化為豺虎賴我郭君不畏彊禦轉機之間敵為窮虜猗¶
<pb:KR3k0013_WYG_368-10a>¶
猗惠君實完疆土¶
袁紹為冀州牧時公孫瓚破擒劉虞盡有幽州之地乃¶
盛修營壘樓觀數十臨易河通遼海獻帝建安三年紹¶
大攻瓚遣子續請救於黒山諸帥而欲自將突騎直出¶
傍西山以斷紹後長史闗靖諌曰今將軍將士莫不懷¶
瓦解之心所以猶能相守者顧戀其老小而恃將軍為¶
主故耳堅守曠日或可使紹自退若舍之而出後無鎮¶
重易京之危可立待也瓚乃止紹漸相攻逼瓚衆日䠞¶
<pb:KR3k0013_WYG_368-10b>¶
乃却築三重營以自固四年春黒山賊帥張燕與續率¶
兵十萬三道來救瓚未及至瓚乃宻使行人齎書告續¶
曰昔周末喪亂僵屍蔽地以意而推猶為否也不圖今¶
日親當其鋒袁氏之攻狀若鬼神梯衝舞於樓上皷角¶
鳴於地中日窮月急不遑啓處鳥戹歸人滀水陵高(滀/水)¶
(丑六切/喻急也)汝當碎首於張燕馳驟以告急父子天性不言¶
而動(言相/感也)且厲五千鐵騎於北隰之中(下溼/曰隰)起火為應¶
吾當自内出奮揚威武決命於斯不然吾亡之後天下¶
<pb:KR3k0013_WYG_368-11a>¶
雖廣不容汝足矣紹候得其書(魏氏春秋候者得書/紹與陳琳易其詞)如¶
期舉火瓚以為救至遂便出戰紹設伏瓚遂大敗復還¶
保中小城自計必不全乃悉縊其姊妹妻子然後引火¶
自焚紹兵趣登臺斬之闗靖見瓚敗歎恨曰前若不止¶
將軍自行未必不濟吾聞君子陷人於危死同其難豈¶
可以獨生乎乃䇿馬赴紹軍而死¶
魏陳泰為征西將軍時蜀將姜維率衆侵魏依麴山築¶
二城使牙門將句安李歆等守之聚羌胡質任等冦逼¶
<pb:KR3k0013_WYG_368-11b>¶
諸郡泰禦之謂諸將曰二城雖固去蜀險逺當須運糧¶
羌夷患維勞苦必未肯附今圍而取之可不血刄而拔¶
其城雖其救之山道險阻非行兵之地乃使鄧艾等進¶
兵圍之斷其運道及城外流水安等挑戰不許將士窘¶
困分糧聚雪以稽日月維果來救出自牛頭與㤗相對¶
泰曰兵法貴在不戰而屈人今絶牛頭維無返道則我¶
之禽也諸將各堅壘勿與戰自南度白水循水而東使¶
諸將截其還路維懼遁走安等孤懸遂皆降¶
<pb:KR3k0013_WYG_368-12a>¶
吳董襲為偏將軍大帝討黄祖祖横兩蒙衝挾守沔口¶
以栟閭大紲繫石為矴上有千人以弩交射飛矢雨下¶
軍不得前襲與凌統俱為前部各將敢死百人人被兩¶
鎧乘大舸船突入蒙衝襲身以刀斷兩紲蒙衝乃横流¶
大兵遂進祖開門走兵進斬之¶
吕蒙為偏將軍曹公遣朱光為廬江太守屯皖大開稻¶
田又令間人招誘鄱陽賊帥使作内應蒙曰皖田肥美¶
若一收熟彼衆必増如是數歲操態見矣宜早除之乃¶
<pb:KR3k0013_WYG_368-12b>¶
具陳其狀於是大帝親征皖引見諸將問以計䇿(諸將/皆勸)¶
(作土山添攻具蒙趨進曰治攻具及土山必歴日乃成/城僃既修外救必至不可圖也且乗雨水以入若留經)¶
(日水必向盡還道艱難蒙竊危之今觀此城不能甚固/以三軍鋭&KR0148;四面並攻不移時可拔及水以歸全勝之)¶
(道也大/帝從之)蒙乃薦甘寧為升城都督督攻在前蒙以精鋭¶
繼之侵晨進攻蒙手執枹鼔士卒皆騰踴自升食時破¶
之既而張遼至夾石聞城已拔乃退¶
程普與周瑜為左右督破曹公於烏林進攻南郡走曹¶
仁(又云周泰與瑜程/普攻曹仁於南郡)¶
<pb:KR3k0013_WYG_368-13a>¶
晉陶璜初仕吳歴顯位孫皓時交阯郡吏以郡内附武¶
帝遣巴西馬融為交阯太守融病卒南中監軍霍弋又¶
遣犍為楊穆代融與將軍毛炤等自蜀出交阯衆遣璜¶
等距穆初霍弋之遣穆毛炤等與之誓曰若賊圍城未¶
百日而降者家屬誅若過百日救不至吾受其罪穆等¶
守未百日糧盡乞降璜不許給其糧使守諸將並諌璜¶
曰霍弋已死不能救穆等必矣可須其日滿然後受降¶
使彼得無罪我受有義内訓百姓外懷隣國不亦可乎¶
<pb:KR3k0013_WYG_368-13b>¶
穆等期訖糧盡救兵不至乃納之¶
朱伺為威逺將軍討陳聲聲保董城伺率諸軍圍之遂¶
重柴繞城作高櫓以勁弩下射之乃斷其水道城中無¶
水殺牛飲血閻晉聲婦弟也乃斬聲首出降¶
前燕慕容恪為侍中率兵討段龕於廣固恪圍之諸將¶
勸恪宜急攻之恪曰兵法十圍五攻段龕恩結賊黨衆¶
未離心今憑固天險上下同心若其促攻不過數旬雖¶
能尅之但恐傷吾士衆當持久以取耳乃築室返耕嚴¶
<pb:KR3k0013_WYG_368-14a>¶
固圍壘終尅廣固又燕將吕護據野王隂通晉事覺恪¶
率衆討之將軍傅顔言於恪曰前以廣固無險易守難¶
攻故為長乆之䇿今賊形便不與往同宜急攻之以省¶
千金之費恪曰護老賊經變多矣觀其為僃未易卒圖¶
今圖之窮城樵採路絶内無蓄積外無強援不過十旬¶
其斃必矣何必遽殘士卒之命而趣一時之利吾嚴濬¶
圍壘休養士卒兵不血刄坐以制勝遂長圍守之凢經¶
六月而野王潰¶
<pb:KR3k0013_WYG_368-14b>¶
宋劉勔為輔國將軍晉安王子勛反以殷琰為豫州假¶
節督南豫數郡太宗遣勔率衆西討勔於是乃豎長圍治¶
攻道於東南角并填塹東南角有高樓隊主趙法進計¶
曰外若進攻必先攻樓樓若頺落旣傷將士又使人情¶
沮壞不如先自毁之從其言勔用草茅苞土擲以塞塹¶
擲者如雲城内以火箭射之草未及然後土續至一二¶
日塹便欲滿趙法進復獻計以鐵珠子灌之珠子流滑¶
悉緣隙得入草於是火然二日間草盡塹中土不過二¶
<pb:KR3k0013_WYG_368-15a>¶
三寸勔乃作大蝦蟇車載土牛皮蒙之三百人推以塞¶
塹琰戸曹參軍虞挹之造礟車繫之以石車悉破壞後¶
乃降¶
梁韋叡為輔國將軍既破魏小峴城遂進討合肥先是¶
右軍司馬胡畧等至合肥久未能下叡按行山川曰吾¶
聞汾水可以灌平陽絳水可以灌安邑即此是也乃堰¶
肥水親自夜率頃之堰成水通舟艦繼至魏初分築東西小¶
城夾合肥叡先攻二城既而魏援將楊靈𦙍帥軍五萬¶
<pb:KR3k0013_WYG_368-15b>¶
奄至衆懼不敵請表益兵叡笑曰賊已至城下方復求¶
軍臨難鑄兵豈及馬腹且吾求濟師彼亦徴衆猶如吳¶
益巴丘蜀増白帝耳師克在和不在衆古之義也因與¶
戰破之軍人少安初肥水堰立使軍主王懷靜築城於¶
岸守之魏攻陷懷靜城千餘人皆没魏人乗勝至叡堤¶
下其勢甚盛軍監潘靈祐勸叡退還巢湖諸將又請走¶
保三义叡怒曰寧有此耶將軍死綏有前無却又令取¶
繖扉麾幢樹之堤下示無動志叡素羸每戰不常騎馬以¶
<pb:KR3k0013_WYG_368-16a>¶
板輿自載督厲衆軍魏兵來鑿堤叡親與爭之魏軍却¶
因築壘於堤以自固叡起鬬艦髙與合肥城等四面臨¶
之魏人計窮相與悲哭叡攻具既成堰水又滿魏救兵¶
無所用魏守將杜元倫登城督戰中弩死城遂潰俘獲¶
萬餘級牛馬萬數絹滿十間屋悉充軍賞合肥平¶
陳慶之為文德主帥率軍二千送豫章王綜入鎮徐州¶
魏遣安豐王元明臨淮王元彧率衆二萬來拒元明先¶
遣其别將丘大千築壘潯梁觀兵近境慶之進薄其壘¶
<pb:KR3k0013_WYG_368-16b>¶
一皷便潰後安西將軍元栁出征夀春除慶之假節總¶
知軍事魏豫州刺史李憲遣其子長鈞别築兩城相拒慶之¶
攻之憲力屈遂降慶之入據其城轉東宫直閣賜爵闗¶
中侯¶
鄧元起天監初為左將軍益州刺史時前益州刺史劉¶
季連持兩端聞元起將至發兵拒守元起至巴西先遣¶
將王元宗等破季連將李奉伯於新巴齊晩盛於赤水¶
衆進屯西平季連始嬰城自守晩盛又破元起將魯方¶
<pb:KR3k0013_WYG_368-17a>¶
逹於斛石卒死者千餘人師咸懼元起乃自率兵稍進¶
至蔣橋去成都二十里畱輜重於郫季連復遣奉伯晩¶
盛二千人間道襲郫陷之軍僃盡没元起遣魯方逹之¶
衆敗而反遂不能克元起捨郫逕圍州城柵其三面塹焉¶
元起出巡視圍柵季連使精勇掩之將至麾下元起下¶
輿持楯叱之衆辟易不敢進時益部亂日久民廢耕農¶
内外苦饑人多相食道路斷絶季連計窮㑹明年髙祖¶
使赦季連罪許之降季連即日開城納元起元起送季¶
<pb:KR3k0013_WYG_368-17b>¶
連於京城開郫乃降斬奉伯晩盛髙祖論平蜀勲復元¶
起號平西將軍增封八百戸并前二千戸¶
王僧辨為鎮衛將軍時湘州賊陸納等攻破衡州世祖¶
命僧辨南討納等下據車輪夾岸為陣前斷水勢士卒¶
驍猛皆百戰之餘僧辨憚之不敢輕進於是稍作連城¶
以逼賊賊見不敢交鋒益懷懈怠僧辨因其無僃命諸¶
軍水歩攻之親執旗皷以誡進止於是諸軍競出大戰¶
於車輪與驃騎宜春侯循并力苦攻陷其二城賊大敗¶
<pb:KR3k0013_WYG_368-18a>¶
陳程文季為安逺將軍随都督吳明徹北討秦郡前江¶
浦通塗水齊人並下大柱為杙柵水中明徹乃前遣文¶
季領驍勇拔開其柵明徹率大軍自後而攻秦郡克之¶
又别遣文季圍涇州屠其城進攻盱眙拔之¶
吳明徹為征北大將軍北伐進逼夀陽齊遣王琳將兵¶
拒守琳至與刺史王貴顯保其外郭明徹以琳初入衆¶
心未附乗夜攻之中宵而潰齊兵退據相國城及金城¶
明徹令軍中益修攻具又堰肥水以灌城城中苦濕多¶
<pb:KR3k0013_WYG_368-18b>¶
腹疾手足皆腫死者十六七㑹齊遣大將軍皮景和率¶
衆數十萬來援去夀春三十里頓軍不進諸將咸曰堅¶
城未拔大援在近不審明公計將安出明徹曰兵貴在¶
速而彼結營不進自挫其鋒吾知其不敢出戰矣於是¶
躬擐甲胄四面疾攻城中震恐一皷而克生擒王㑹王¶
琳王貴顯扶風王可朱渾孝裕尚書盧潛左丞李騊駼¶
送京師景和惶懼遁走¶
黄法[((木-(企-止)+皕)/大)*毛](音/俱)為使持節散騎常侍都督南豫州諸軍事征¶
<pb:KR3k0013_WYG_368-19a>¶
南大將軍南豫州刺史大興北伐都督吳明徹出秦郡¶
以法[((木-(企-止)+皕)/大)*毛]為都督出歴陽齊遣其歴陽王歩騎五萬來援¶
於小峴築城法[((木-(企-止)+皕)/大)*毛]遣左衛軍樊毅分兵於大峴禦之大¶
破齊軍盡獲人馬器械於是乃為拍車及歩艦豎拍以¶
攻歴陽歴陽窘急就乞降法[((木-(企-止)+皕)/大)*毛]緩之則又拒守法[((木-(企-止)+皕)/大)*毛]親¶
率士卒攻城施拍加其樓楪時又大雨城壞克之盡誅¶
戍卒進兵合肥望旗降欵法[((木-(企-止)+皕)/大)*毛]止軍不令侵掠躬親自¶
撫勞而與之盟並放還北以功加侍中¶
<pb:KR3k0013_WYG_368-19b>¶
後魏慕容白曜為征南大將軍督平東將軍長孫陵等¶
討青州白曜攻歴城宋將崔道固不降白曜築圍以攻¶
之長孫陵等既至青州沈文秀遣使請降軍人入其西¶
郭頗有採掠文秀悔之遂嬰城拒守二年崔道固及兖¶
州刺史梁鄒守將劉休賓並面縳而降白曜白曜皆釋¶
而禮之送道固休賓及其寮屬于京師後乃徙二縣以¶
居之自餘悉為奴婢分賜百官乃進討東陽入其西郭¶
克之擒沈文秀凡獲倉粟八十五萬斛米三千斛弓九¶
<pb:KR3k0013_WYG_368-20a>¶
千張箭十八萬八千刀二萬二千四百甲胄各三千三¶
百銅五千斤錢五十萬城内户八千六百口四萬一千¶
吳蠻户二百始末三年築圍攻擊日日交兵雖士卒死¶
傷無多怨叛督上土人租絹以為軍資不至侵苦三齊¶
欣然安堵樂業克城之日以沈文秀抗倨不為之拜忿¶
而撾撻唯以此見譏以功拜都督青齊東徐州諸軍事¶
開府青州刺史¶
淳于誕以孝明正光中秦隴反叛詔誕為西南道軍司¶
<pb:KR3k0013_WYG_368-20b>¶
馬假冠軍將軍别將從子午南出斜谷趣建安與行臺¶
魏子建共叅經畧時梁益州刺史蕭猷遣將樊文熾蕭¶
世澄等率衆數萬圍小劔戍益州刺史邴虬令魏子建¶
拒之因轉營為文熾所掩統軍胡小虎崔珍寳並見¶
俘執子建遣誕助討之誕勒兵馳赴相對月餘未能摧¶
殄文熾軍行之谷東峯名龍鬚山置柵其上以為歸路¶
誕以賊衆難可角力乃宻募壯士二百餘人令夜登山¶
攻焚其柵及時火起烟焰漲天賊以還途不守連營震¶
<pb:KR3k0013_WYG_368-21a>¶
怖誕率諸軍鳴皷攻擊文熾大敗俘斬萬計擒世澄等¶
十一人熾為元帥先走獲免¶
源子雍為中軍將軍孝明以葛榮久逼信都詔假子雍¶
征北將軍為北討都督時相州刺史安樂王鑒據鄴反¶
勅子雍與都督李神軌先討之子雍行逹湯隂鑒遣弟¶
斌之夜襲子雍軍不克奔敗而返子雍乘機繼進徑圍¶
鄴城與裴衍神軌等攻鑒平之¶
安頡為將軍宋朱循之城滑臺頡攻圍之糧盡將士熏¶
<pb:KR3k0013_WYG_368-21b>¶
鼠食之循之被圍既久母嘗悲憂忽一日乳汁驚出母¶
號泣告家人曰我年老非復有乳汁時今如此兒必没¶
矣果以其日克滑臺囚循之¶
賀拔勝為荆州刺史將圍襄陽攻梁下迮戍克之擒其¶
戍主尹道元俄又使人誘動蠻王問道期道期率衆起¶
義梁雍州刺史蕭續遣軍擊道期為道期所敗漢南大¶
駭勝又遣軍攻均口擒梁將莊思延又攻馮翊安定沔¶
陽酇城並平之續遣將栁仲禮於穀城拒守勝攻之多¶
<pb:KR3k0013_WYG_368-22a>¶
所克捷河北盪為丘墟矣¶
　¶
　¶
　¶
　¶
　¶
　¶
　¶
<pb:KR3k0013_WYG_368-22b>¶
　¶
　¶
　¶
　¶
　¶
　¶
　¶
　册府元龜卷三百六十八¶
