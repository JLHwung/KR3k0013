# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:12.939522
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百二十二
<pb:KR3k0013_WYG_322-1a>¶
欽定四庫全書¶
　册府元龜卷三百二十二　宋　王欽若等　撰¶
　　宰輔部¶
　　　出鎮¶
昔陸賈有言曰天下安注意相天下危注意將漢宣亦¶
云邊境有事左右之臣皆將相也蓋夫天子之宰弼諧¶
庻績居乎内則鎮國家撫百姓使卿大夫各任其職處¶
乎外則握兵要司民政俾郡國縣道承其風雖分任迭¶
<pb:KR3k0013_WYG_322-1b>¶
處而周旋委賴其義均矣自旦奭以降斯可槩舉施及¶
唐室並建戎鎮繇台衡而領旌纛者或以式遏㓂亂或¶
以均被勞逸出入更踐悉得而數焉¶
周周公旦召公奭成王時為三公自陜以西召公主之¶
自陜以東周公主之(陜者蓋今𢎞/農陜縣是也)¶
畢公髙康王時分居理成周郊(分别民之居里異其善/惡成定東周郊境使有)¶
(䕶/)作畢命(言畢公見/命之書)曰惟十有二年六月庚午朏(康王/即位)¶
(十二年六月/三日庚午)越三日壬申王朝歩自宗周至於豐(朏至/三日)¶
<pb:KR3k0013_WYG_322-2a>¶
(壬申王朝行自宗周至于/豐宗周鎬京豐文王所都)以成周之衆命畢公保釐東¶
郊(用成周之民衆命畢公使/安理治正東郊令得所)王若曰嗚呼父師惟文王¶
武王敷大徳於天下用克受殷命(王述其事告畢公代/周公為太師為東伯)¶
(命之言文武布大徳於天下/故天祐之用能受殷之王命)惟周公左右先王綏定厥¶
家(言周公助先/王安定其家)毖殷頑民遷於雒邑宻邇王室式化厥¶
訓(慎殷頑民恐其叛亂故使于/雒邑宻近王室用化其教)既歴三紀世變風移四¶
方無虞予一人以寧(言殷民遷周已經三紀世代民易/頑者漸化四方無可虞之事我天)¶
(子用安矣十二年/曰紀父子曰世)道有升降政繇俗革不臧厥臧民罔¶
<pb:KR3k0013_WYG_322-2b>¶
攸勸(天道有上下交接之義政教有因俗改更之理民/之俗善以善養之俗有不善厥法御之若不善其)¶
(善則民/無所勸)惟公懋徳克勤小物弼亮四世正色率下罔不¶
祗師言(言公勉徳能勤小物輔佐文武成康四世/為公卿正色率下下人無不敬仰師法)嘉績¶
多于先王予小子垂拱仰成(公之善功多大先人之美/我小子為王垂拱仰公于)¶
(理言其上顯父/兄下施孫子)王曰嗚呼父師今予祗命公以周公之¶
事徃哉(今我敬命公以周公所為之事/言非周公所為不敢任公徃治)旌别淑慝表厥¶
宅里彰善癉惡樹之風聲(言當識别頑民之善惡表異/其居里眀其為善病其為惡)¶
(立其善風/揚其善聲)弗率訓典殊厥井疆俾克畏慕(其不循教道/之常則殊其)¶
<pb:KR3k0013_WYG_322-3a>¶
(井居田界使知畏為惡之/禍慕為善之福所以宣勸)申畫郊圻慎固封守以康四¶
海(郊圻雖舊所規畫當重分明之又當謹慎堅固/封疆之守備以安四海京圻安則四海安矣)政貴¶
有常辭尚體要不惟好異(政以仁義為常辭以理實為/要故貴尚之若異于先王君)¶
(上所/不好)商俗靡靡利口惟賢餘風未殄公其念哉(紂以靡/靡利口)¶
(惟賢覆邦家今殷民利/口餘風未絶公其念之)我聞曰世禄之家鮮克由禮以¶
蕩陵徳實悖天道(特言我聞自古有之世有禄位而無/禮教少不以放蕩陵邈有徳者如此)¶
(寔亂/天道)敝化奢麗萬世同流(言敝俗相化車服奢麗/雖相去萬世若同一流)兹殷¶
庻士席寵惟舊怙侈滅義服美於人(此殷衆士居寵日/久怙悖奢侈以滅)¶
<pb:KR3k0013_WYG_322-3b>¶
(徳義服飾過制美/於其民者言僭上)驕淫矜侉將由惡終雖收放心閑之¶
惟艱(言殷衆士驕恣過制務其所能以自侉大如此不/變將用惡自終雖今順從周制未必厭服以禮閑)¶
(禦其心/惟艱)資富能訓惟以永年惟徳惟義時乃大訓不由¶
古訓于何其訓(以富資而能順義則惟可以常年命矣/惟有徳義是乃大順若不用古訓典籍)¶
(于何其/能順乎)王曰嗚呼父師邦之安危惟兹殷士不剛不柔¶
厥徳允修(言邦國所以安危惟在和此殷士而已治/之不剛不柔寛猛相濟則其徳政信修治)惟¶
周公克慎厥始惟君陳克和厥中惟公克成厥終(周公/遷殷)¶
(頑民以消亂階能慎其始君陳𢎞周公/之訓和其中畢公闡二公之烈成其終)三后恊心同底¶
<pb:KR3k0013_WYG_322-4a>¶
于道道洽政治澤潤生民(三君合心為一終始相成同/致于道道至普洽政化治理)¶
(其徳澤恩施乃浸潤生民/言三君之功不可不尚)四夷左袵罔不咸賴予小子¶
永膺多福(言東夷西戎南蠻北狄被髮左袵人無/不皆恃賴三君之徳我小子常受多福)公其¶
惟時成周建無窮之基亦有無窮之聞(公其惟以是成/周之治為國家)¶
(立無窮之基業于公亦/有無窮之名聞于后世)子孫訓其成式惟乂(言後世子/孫順公之)¶
(成法惟/以治)嗚呼罔曰弗克惟既厥心(人之為政無曰不能/惟在盡其心而已)¶
罔曰民寡惟慎厥事(無曰人少不足治也惟/在慎政事無敢輕之)欽若先王¶
成烈以休于前政(敬順文武成業以美于/前人之政所以勉畢公)¶
<pb:KR3k0013_WYG_322-4b>¶
後漢劉虞為幽州牧靈帝遣使就拜太尉封容丘侯¶
晉石苞為驃騎將軍都督揚州諸軍事武帝踐祚遷大¶
司馬加侍中自諸葛誕破滅苞便鎮撫淮南士馬强盛¶
以威惠服物¶
陳騫為太尉都督揚州諸軍事轉大司馬咸寧三年求¶
入朝詔聽留京城¶
賈充武帝時為侍中尚書令氐𦍑叛帝深以為慮侍中¶
任愷因進說請充鎮關中乃下詔曰秦凉二境比年屢¶
<pb:KR3k0013_WYG_322-5a>¶
敗胡虜縱暴百姓荼毒遂使暴類扇動害及中州雖復¶
吳蜀之冦未嘗至此誠繇所任不足以内撫夷夏外鎮¶
醜逆輕用其衆而不能盡其力非得腹心之重推轂委¶
成大救其弊恐為患未已每慮斯難忘寢與食侍中尚¶
書令車騎將軍賈充雅量𢎞高逹見眀逺武有折衝之¶
威文懐經國之慮信結人心名震域外使權統方任綏¶
静西夏則吾無西顧之憂而逺近獲安其以充為使持¶
節都督秦凉二州諸軍事侍中車騎將軍如故假羽葆¶
<pb:KR3k0013_WYG_322-5b>¶
皷吹給第一駙馬(㑹荀朂侍宴論太子婚姻事因言充/女才質令淑宜配儲宫及京師大雪)¶
(軍不得發既而皇/儲當婚遂不行)¶
劉琨為并州刺史愍帝遣兼大鴻臚趙廉拜琨司空都¶
督并冀幽三州諸軍事元帝轉琨為侍中太尉餘如故¶
陶侃為侍中太尉荆州刺史後都督江州領刺史移鎮¶
武昌¶
郄鑒成帝時為司空侍中賊帥劉徵聚衆千數浮海抄¶
東南諸縣鑒遂如京口加都督揚州之晉陵吳郡諸軍¶
<pb:KR3k0013_WYG_322-6a>¶
事¶
庾氷成帝時為中書監揚州刺史都督揚豫兖三州軍¶
事征虜將軍假節康帝即位又進車騎將軍氷懼權盛¶
乃求外出㑹弟翼當伐石季龍於是以本號除都督江¶
荆寧益梁交廣七州豫州之四郡軍事領江州刺史假¶
節鎮武昌以為翼援¶
桓温為侍中大司馬都督中外諸軍事又加揚州牧録¶
尚書事鎮姑孰又領徐兖二州刺史温北伐還發州人¶
<pb:KR3k0013_WYG_322-6b>¶
築廣陵城移鎮之後還鎮姑孰¶
王坦之孝武帝時為中書令與謝安共輔少主尋遷丹¶
陽尹俄授都督徐兖青三州諸軍事北中郎將徐兖二¶
州刺史鎮廣陵¶
謝安孝武帝時為中書監驃騎將軍加侍中都督揚豫¶
徐兖青五州幽州之燕國諸軍事假節後為征討大都¶
督以摠統功進拜太保安方欲混一文軌上疏求自北¶
征乃進都督揚江荆司豫徐兖青冀幽并寧益雍梁十五¶
<pb:KR3k0013_WYG_322-7a>¶
州諸軍事加黄鉞(後㑹稽王導子専權而姦諂頗相扇/搆安出鎮廣陵之歩丘築壘曰新城)¶
(以避/之)¶
王恭孝武帝時自中書令為都督青兖幽并冀五州諸¶
軍事前將軍兖青二州刺史¶
宋謝晦少帝時為中書令與徐羡之傅亮等共輔朝政¶
帝既廢晦乃行都督荆湘雍益寧南北秦七州諸軍事¶
撫軍將軍領䕶南蠻校尉荆州刺史¶
袁粲前廢帝時為司空順帝初即位粲鎮石頭¶
<pb:KR3k0013_WYG_322-7b>¶
梁王茂為司空髙祖天監十三年九月以茂為驃騎將¶
軍開府儀同三司都督江州諸軍事江州刺史¶
陳侯瑱為太尉文帝天嘉元年二月出鎮湓城以拒周¶
軍¶
唐陸象先景雲初為中書侍郎平章事先天三年出為¶
益州大都督長史仍為劒南道按察使¶
王晙開元十一年為兵部尚書同中書門下三品出鎮¶
朔方制曰周建司馬以申元法漢用丞相兼撫四夷伐¶
<pb:KR3k0013_WYG_322-8a>¶
叛柔服於是乎在朔方古郡寔曰新邦雖夷狄已平河¶
縣無事境鄰戎馬地雜坰牧瞻言備豫深仗威謀王晙¶
學綜九流才苞七徳武稱敵國文乃時宗憂邊之誠所¶
懷必盡奉上之道知無不為出則守于四方入則式是¶
百辟辨兹旗物制我封疆賞不失勞舉無遺徳俾慿廟¶
堂之策克平邦國之事可持節兼朔方軍節度大使其¶
河西隴右河東河北諸軍征馬並委晙檢察置之¶
杜暹開元四年為黄門侍郎平章事十七年出為荆州¶
<pb:KR3k0013_WYG_322-8b>¶
大都督府長史¶
崔渙天寶十五載為黄門侍郎平章事至徳二載出為¶
餘杭太守江東採訪禦等使¶
張鎬至徳元載為中書侍郎平章事二載出為河南節¶
度使¶
王縉廣徳二年正月為黄門侍郎同平章事八月加侍¶
中持節都統河南淮西山南東道諸節度行營事兼東¶
都留守縉讓侍中從之¶
<pb:KR3k0013_WYG_322-9a>¶
杜鴻漸廣徳二年為黄門侍郎平章事永泰二年兼成¶
都尹持節充山南西道劍南東川等道副元帥充劒南¶
西川節度等使平郭英乂之難也¶
裴冕永泰四年自左僕射平章事充南都留守河南淮¶
西山南東道副元帥(代王/縉)¶
張鎰建中二年七月為中書侍郎平章事二年四月出¶
為鳯翔尹隴右節度使¶
杜佑貞元十九年為檢校司空平章事元和二年出為¶
<pb:KR3k0013_WYG_322-9b>¶
河中尹河中晉絳等州節度使平章事如故¶
袁滋永貞元年七月為中書侍郎平章事八月以西川¶
劉闢擁兵自擅出為東西兩川山南西道安撫大使十¶
月加檢校吏部尚書平章事成都尹劍南西川節度觀¶
察等使(滋懼而不進/貶吉州刺史)¶
杜黄裳永貞元年為門下侍郎平章事元和二年正月¶
制曰昔周之周召出為二伯是以宗公而領方面也鄭¶
之桓武入作三事是以諸侯而宰邦政也然則荷中外¶
<pb:KR3k0013_WYG_322-10a>¶
之寵享崇髙之名不有盛徳孰膺寵命門下侍郎同中¶
書門下平章事杜黄裳道惟無方才則不器陋齷齪之¶
廉謹本誠眀而坦夷澄波納寛瑞玉凝素夙以令望更¶
厯達官論議必通於大經損益咸酌於中制代所凖的¶
朝之羽儀爰授樞衡俾居左右所緝者墜典所陳者格¶
言色無面從志不枉撓𢎞兹冒逺之化啓彼夷兇之征¶
將眀則然忠利斯在惟股肱之郡有節制之師兵威外¶
接於太平地形内錯於左輔是用謀帥僉歸碩人藉台¶
<pb:KR3k0013_WYG_322-10b>¶
陛之素風執戎鉞以莅衆示以嚴重廣其封疆罷平陽¶
之十連復元侯之四履超鼎列足仍參廟謨増二象之¶
光輝霈一方之膏雨大邦雄屏羣后所瞻爾其敬哉無¶
替舊績可檢校司空依前同中書門下平章事兼河中¶
尹充河中晉絳慈隰等州節度等使¶
武元衡元和二年二月為門下侍郎平章事十月詔曰¶
地有西蜀國之奥區百濮羣蠻外匝于封域䨇流重阻¶
内固於襟帶形勝所属統綏惟艱近者剪其兇魁鎮以¶
<pb:KR3k0013_WYG_322-11a>¶
元勲實有威惠至于和寧而匪遑啓居累布丹懇激戀¶
闕之深志將執珪而展儀誰其代之尤在能者乃聽僉¶
議輟兹台臣大中大夫守門下侍郎同中書門下平章¶
事兼判户部侍郎事蕭縣開國伯武元衡器惟𢎞深行¶
本端敬珪玉不琢雷風有常夙彰嘉聞亟歴華貫乃司¶
邦憲有遂物之誠乃踐地官有阜財之積益振公望克¶
諧朕心擢於鼎司授以大柄謨繇外而不伐懼繇衷而¶
自彰展代工之勤𢎞冒物之化以道則直以心則和丙¶
<pb:KR3k0013_WYG_322-11b>¶
吉雅通於國體山甫誠補於衮職朝夕有恪毗予一人¶
眷兹西南憂寄方切非寛大無以莅衆非慈惠無以厚¶
生非誠信無以撫夷蠻非忠賢無以奠邦國故我心膂¶
膺兹重任外分兵符以副於俞徃中佩相印不離於具¶
瞻峻秩爰首於六官崇階更登於七命且示加等仍疏¶
大封勉承寵光無替朕命可銀青光禄大夫檢校吏部¶
尚書兼門下侍郎同中書門下平章事成都尹劍南西¶
川節度等使仍封臨淮郡開國公¶
<pb:KR3k0013_WYG_322-12a>¶
李吉甫元和二年二月為中書侍郎平章事二年九月¶
出為檢校兵部尚書兼中書侍郎平章事充揚州大都¶
督府長史淮南等節度觀察使是月吉甫赴鎮揚州故事¶
宰臣出鎮帝御通化門樓餞送百僚序班¶
張𢎞靖元和元年為中書侍郎平章事十一年正月出¶
為檢校吏部尚書兼太原尹北都留守河東節度觀察¶
等使¶
李逢吉元和十一年為門下侍郎平章事十二年九月¶
<pb:KR3k0013_WYG_322-12b>¶
制曰蜀門南次梁部東分地束江南境緜賨濮非志懐¶
端重不可委以察廉非識度𢎞深不可付以節制聿求¶
公望爰自輔臣門下侍郎同中書門下平章事李逢吉¶
文以發華行惟居厚忠懇每形於造膝直方斯見於匪¶
躬自處台席載移星琯温然徳器休有素風觀其勤本¶
於仁足以敷王澤考其守歸於正足以奉師貞乃眷梓¶
潼兹惟奥壤用去將眀之任俾効藩宣之功予欲頒正¶
典於一隅故兼以夏卿之位予欲布憲章於列郡故假¶
<pb:KR3k0013_WYG_322-13a>¶
以副相之權爾其儉節以訓俗澄清以檢吏因土風之¶
剛悍使勇且知方就物産之殷充俾既富而教茍能積¶
實期有遐聞於戲朕於大臣進退示全其恩禮爾之報¶
國始終宜竭其肺肝身雖逺出於山川心豈近忘於夙夜¶
服兹休命俞徃戒哉可檢校兵部尚書兼御史大夫充¶
劍南東川節度副大使知節度事静戎軍等使(時朝廷/方討淮)¶
(西宰相裴度身請自督戰憲宗乃下制以度為淮西節/度逢吉與度不叶乃罷逢吉知政事出為東川御史)¶
寶歴二年十二月又自右僕射平章事出為檢校司空¶
<pb:KR3k0013_WYG_322-13b>¶
平章事充山南東道節度使¶
李夷簡為門下侍郎平章事元和十三年七月出為檢¶
校尚書左僕射平章事充淮南節度等使¶
裴度元和十三年為門下侍郎平章事十四年四月制¶
曰忠利於國者效積而事章器用於物者志逺而任重¶
况入調鼎鼐出鎮藩垣荷中外之寵榮膺文武之重寄¶
將允僉望命兹輔臣門下侍郎同中書門下平章事晉¶
國公裴度量惟𢎞深道在兼濟大璞藴連城之價長材¶
<pb:KR3k0013_WYG_322-14a>¶
負構厦之姿言必公忠義本誠罄自居鈞軸叶賛機謀¶
匪躬以務其將眀憂國不忘於造次當夷兇淮蔡仗節¶
於師旅之間及殄冦青齊運籌於帷幄之内勤勞靡替¶
𢎞益居多績用是嘉撝冲逾懇東夏雄屏寔惟晉陽控¶
大鹵之山川司北門之管鑰横制獯虜逺清疆陲是以¶
輟獻納於沃心撫方隅於注意倚屬攸切勲庸可宣舟¶
楫嘗賴其弼予鈇鉞願觀其莅衆勵山甫之恪徳成方¶
叔之壯猷式副具瞻勉揚休問務既兼於左揆秩仍踐¶
<pb:KR3k0013_WYG_322-14b>¶
於中台爾其戒哉以服嘉命可檢校尚書左僕射兼門¶
下平章事太原尹北都留守充河東節度等使文宗大¶
和四年九月又自司徒平章軍國重事加侍中出為山¶
南東道節度使¶
崔羣元和十四年十二月自中書侍郎平章事出為湖¶
南都團練觀察使¶
韓𢎞元和十四年八月自宣武軍節度使入為司徒兼¶
中書令十五年六月出為河中尹充河中晉絳慈隰等¶
<pb:KR3k0013_WYG_322-15a>¶
州節度使¶
叚文昌穆宗即位初為中書侍郎平章事長慶元年二¶
月出為檢校刑部尚書同平章事成都尹劍南西川節¶
度等使¶
杜元穎長慶元年為户部侍郎平章事三年十月帶平¶
章事除成都尹劍南西川節度使穆宗御安福門臨餞¶
元頴之鎮¶
牛僧孺為中書侍郎平章事寶歴元年正月出為檢校¶
<pb:KR3k0013_WYG_322-15b>¶
禮部尚書平章事充武昌軍節度使僧孺居相位三年¶
嘗以寵過為懼自前年十月抗疏乞罷帝以先朝舊相¶
園寢未終不許及穆宗祔廟畢又如前拜章帝以郊禮¶
在近職當輔導不許至是又固陳乞帝乃嘉其退讓特¶
建武昌軍額而命之太和四年復為兵部尚書平章事¶
六年十一月制為檢校左僕射揚州大都督府長史淮¶
南節度使¶
李程敬宗即位初為吏部侍郎平章事加中書侍郎寳¶
<pb:KR3k0013_WYG_322-16a>¶
歴二年九月出為檢校兵部尚書同中書門下平章事¶
兼太原尹北都留守充河東節度觀察使¶
竇易直敬宗即位初為户部侍郎平章事累加左僕射¶
太和四年十月出為檢校左僕射同平章事充山南東¶
道節度等使¶
路隨太和二年為中書侍郎平章事加門下侍郎九年¶
四月以檢校尚書左僕射同平章事充鎮海軍節度等¶
使¶
<pb:KR3k0013_WYG_322-16b>¶
李宗閔太和三年為吏部侍郎平章事加中書侍郎七¶
年六月出為檢校禮部尚書平章事興元尹山南西道¶
節度使¶
李徳裕太和七年為兵部尚書平章事八年十月以檢¶
校兵部尚書同平章事兼興元尹山南西道節度管内¶
觀察處置等使武宗即位初授門下侍郎同平章事累¶
加太尉㑹昌元年宣宗即位出為檢校太尉同平章事¶
江陵尹充荆南節度使¶
<pb:KR3k0013_WYG_322-17a>¶
李固言太和九年為門下侍郎平章事九月以檢校兵¶
部尚書兼興元尹充山南西道節度等使開成元年四¶
月復入為門下侍郎平章事判户部二年十月出為劍¶
南西川節度依前守門下侍郎平章事¶
李石太和九年為中書侍郎平章事開成三年正月制¶
曰翼亮之臣寄任攸重九功未叙則宜立於廟堂百度¶
既貞則兼制於方嶽中外迭處式寵才賢中書侍郎同¶
中書門下平章事李石元精降祥河嶽鍾秀文含大雅¶
<pb:KR3k0013_WYG_322-17b>¶
學茂全經叡智通理亂之源達識究古今之變望鬱人¶
傑居為國楨頃者嘉其多能俾調鼎實動必隨道知無¶
不為每竭慮於謀猷思致予於堯舜嘗司轉漕仍摠財¶
役盤錯之難鋩刄不滯増台輝之光彩揚鳯沼之波瀾¶
墜典咸修逺方畢服夙夜匪懈光我樞垣近者情在進¶
賢願辭衮職誠不易奪朕所難違乃眷荆門東南巨鎮¶
山川重險舟車要衝比罷節符是遵權便台臣徃莅宜¶
復前規俾登大將之壇仍持上相之印尹正望府兼視¶
<pb:KR3k0013_WYG_322-18a>¶
雄藩增榮峻階無忝朕命可中書侍郎同中書門下平¶
章事兼江陵尹充荆南節度管内觀察等使¶
陳夷行武宗即位初為中書侍郎平章事累加右僕射¶
㑹昌三年八月出為檢校司空兼河中尹充河中節度¶
使¶
李紳㑹昌元年為中書侍郎平章事累加左僕射兼門¶
下侍郎四年七月出為檢校司空同平章事揚州大都¶
督府長史充淮南節度副大使知節度事¶
<pb:KR3k0013_WYG_322-18b>¶
李回㑹昌五年為兵部侍郎平章事累加門下侍郎六¶
年出為成都尹劍南西川節度使¶
鄭肅㑹昌五年為兵部尚書平章事累遷門下侍郎宣¶
宗即位初為河中尹節度使¶
白敏中宣宗即位初為兵部侍郎平章事累加司空門¶
下侍郎大中五年四月檢校司徒同平章事出鎮邠寧¶
招討南山平夏時新復河湟故遣重臣撫之¶
盧商宣宗即位初為兵部侍郎平章事加工部尚書大¶
<pb:KR3k0013_WYG_322-19a>¶
中元年八月出為武昌軍節度使¶
夏侯孜大中十二年五月為兵部侍郎平章事累加右僕¶
射門下侍郎咸通五年以檢校司空平章事成都尹劍¶
南西川節度副大使知節度事¶
周墀大中二年為兵部侍郎平章事加中書侍郎三年¶
三月出為檢校刑部尚書劍南東川節度使¶
崔龜從大中二年為户部侍郎平章事加中書侍郎兼¶
吏部尚書五年十一月出為檢校左僕射充宣武軍節¶
<pb:KR3k0013_WYG_322-19b>¶
度使¶
令狐綯大中五年為兵部侍郎平章事累加右僕射咸¶
通元年二月以檢校司空平章事河中尹充河中節度¶
使¶
魏謩大中五年為户部侍郎平章事累加門下侍郎兼¶
户部尚書十年以檢校户部尚書平章事出為成都尹¶
劍南西川節度副大使知節度事¶
裴休大中六年為兵部侍郎平章事加中書侍郎兼禮¶
<pb:KR3k0013_WYG_322-20a>¶
部尚書十年為檢校户部尚書宣武軍節度使¶
崔慎繇大中十年為中書侍郎平章事十二年二月出¶
為檢校禮部尚書充劍南東川節度副大使知節度事¶
杜審權咸通元年為兵部侍郎平章事累加右僕射兼¶
門下侍郎尋出為檢校司空鎮海軍節度使¶
畢諴咸通二年為兵部尚書平章事加工部尚書四年¶
十一月以疾辭位除檢校吏部尚書河中尹充晉絳慈¶
隰節度使¶
<pb:KR3k0013_WYG_322-20b>¶
楊收咸通四年三月為兵部侍郎平章事累加門下侍¶
郎兼户部尚書八年三月以檢校兵部尚書充浙江西¶
道觀察使¶
曹確咸通四年十一月以兵部侍郎平章事加門下侍¶
郎兼户部尚書十一年以病求免除檢校司空平章事¶
充鎮海軍節度等使¶
徐商咸通六年二月為兵部侍郎平章事累加門下侍¶
郎兼刑部尚書十年正月以檢校兵部尚書出為江陵¶
<pb:KR3k0013_WYG_322-21a>¶
尹荆南節度等使¶
路巖咸通七年為兵部侍郎平章事累加左僕射兼門¶
下侍郎十二年四月以檢校司徒為成都尹充劍南西¶
川節度使¶
于琮咸通八年三月為兵部侍郎平章事累加右僕射¶
兼門下侍郎十三年二月以檢校司空充山南東道節¶
度等使¶
劉瞻咸通十年為戸部侍郎平章事加中書門下兼刑¶
<pb:KR3k0013_WYG_322-21b>¶
部尚書十一年九月以檢校刑部尚書同平章事兼江¶
陵尹充荆南節度等使¶
王鐸咸通十一年為禮部尚書平章事加吏部尚書乾¶
符元年正月以檢校左僕射同平章事充宣武軍節度¶
使二年復為右僕射平章事五年以鐸守司徒平章事¶
兼江陵尹荆南節度使充諸道兵馬都統¶
劉鄴咸通十三年為戸部侍郎平章事累加吏部尚書¶
兼門下侍郎僖宗即位初以檢校左僕射同平章事兼¶
<pb:KR3k0013_WYG_322-22a>¶
揚州大都督府長史充淮南節度副大使知節度事¶
趙隠咸通十三年為戸部侍郎平章事加中書侍郎兼¶
刑部尚書乾符三年三月以檢校吏部尚書出為浙江¶
西道都圑練觀察等使¶
李蔚乾符三年為太常卿平章事加門下侍郎兼吏部¶
尚書五年九月以檢校右僕射出為東都留守¶
鄭從讜乾符五年為吏部尚書平章事加門下侍郎廣¶
眀元年二月以檢校司空平章事兼太原尹北都留守¶
<pb:KR3k0013_WYG_322-22b>¶
充河東節度使¶
韋昭度中和三年為吏部尚書平章事加司空門下侍¶
郎昭宗即位以昭度檢校司徒平章事兼成都尹劍南¶
西川節度副大使知節度事¶
劉崇望龍紀元年為兵部侍郎平章事加吏部尚書平¶
章事大順二年汴州朱全忠與徐帥時溥争衡全忠謀¶
兼徐泗表請重臣鎮徐乃以崇望為武寧軍節度使¶
崔𦙍乾寧元年為兵部侍郎平章事加中書侍郎乾寧¶
<pb:KR3k0013_WYG_322-23a>¶
二年三月以檢校尚書左僕射同平章事河中尹充河¶
中節度等使再入朝三年七月復以左僕射兼廣州刺¶
史充清海軍節度領南東道觀察處置等使¶
徐彦若大順元年為戸部侍郎平章事加中書侍郎二¶
年七月以檢校右僕射同平章事兼鳯翔尹隴州節度¶
使(時李茂貞求兼領山南昭宗將加/兵問罪故以彦若代之終不赴鎮)光化三年九月自¶
守太保兼門下侍郎除檢校太尉同平章事充清海軍¶
節度嶺南東道管内觀察等使¶
<pb:KR3k0013_WYG_322-23b>¶
王溥景福二年為户部侍郎平章事加中書侍郎乾寧¶
元年十月為湖南節度使二年六月復平章事三年五¶
月自門下侍郎兼户部尚書出為檢校尚書左僕射同¶
平章事充鎮東軍節度等使八月復入相¶
裴樞光化三年為中書侍郎平章事加吏部尚書天復¶
三年十月以檢校右僕射同平章事充清海軍節度等¶
使是月復入相¶
獨孤損天復三年為兵部侍郎平章事累加門下侍郎¶
<pb:KR3k0013_WYG_322-24a>¶
兼户部尚書天祐二年三月檢校尚書左僕射同平章¶
事兼安南都䕶充静海軍節度等使¶
梁韓建開平元年為司徒平章事累加侍中太保四年¶
三月除陳許節度使仍令中書不議除替¶
後唐趙鳯眀宗時為門下侍郎兼吏部尚書平章事長¶
興三年出為檢校太傅同中書門下平章事充安國軍¶
節度等使¶
安重誨眀宗時為太尉中書令充樞宻使長興中以檢¶
<pb:KR3k0013_WYG_322-24b>¶
校太師兼中書令充河中節度使¶
晉王建立初仕後唐眀宗使為右僕射中書侍郎平章¶
事天成四年出為青州節度使¶
桑維翰髙祖時為中書侍郎平章事天福四年七月出¶
為檢校司空兼侍中相州節度使¶
周馮道初仕後唐天成中為中書侍郎平章事累加門¶
下侍郎左僕射末帝即位出為同州節度使未幾入為¶
司空晉髙祖入雒為首相累加司徒兼侍中少帝即位¶
<pb:KR3k0013_WYG_322-25a>¶
加太尉復出為同州節度使¶
　¶
　¶
　¶
　¶
　¶
　¶
　¶
<pb:KR3k0013_WYG_322-25b>¶
　¶
　¶
　¶
　¶
　¶
　¶
　¶
　册府元龜卷三百二十二¶
