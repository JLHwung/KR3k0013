# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:04.862705
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三十
<pb:KR3k0013_WYG_030-1a>¶
欽定四庫全書卷¶
　册府元龜卷三十　　　宋　王欽若等　撰¶
　　帝王部¶
　　　奉先第三¶
唐髙祖以隋恭帝義寕元年封唐王二年三月己巳立¶
四親廟武徳元年五月甲子即位六月己邜追尊皇髙¶
祖瀛州府君曰宣簡公皇曾祖司空曰懿王皇祖景王¶
曰景皇帝廟曰太祖陵曰永康皇祖妣曰景烈皇后皇¶
<pb:KR3k0013_WYG_030-1b>¶
考元王曰元帝廟曰世祖陵曰興陵皇妣曰元真皇后¶
(臣欽若等按唐史隋恭帝義寕元年十二月追贈髙祖/太祖唐襄公為景王考唐仁公為元王二年三月並髙)¶
(祖立四親至是追尊為/元帝以上事見帝系門)迎神主祔於太廟¶
六年四月己未幸故宅改名通義宫祭元皇帝于舊寝¶
以元真皇后配享髙祖哽咽悲不自勝侍衛莫不歔欷¶
太宗貞觀三年正月戊午有事於太廟¶
九年五月上太上皇諡曰太武皇帝廟號髙祖陵曰獻¶
陵¶
<pb:KR3k0013_WYG_030-2a>¶
七月甲寅増修太廟崇祔𢎞農府君及髙祖神主并舊¶
四室為六室(臣欽若等按𢎞農府君太宗之六代祖名/重耳仕後魏為𢎞農太守是歲太宗命有)¶
(司詳議廟制八座等奏議依/晉宋故事立親廟六從之)¶
十二月庚戌詔曰昔周監二代崇文武之典禮漢紹三¶
王尊髙光之功烈斯固有國之彛訓不刋之令範髙祖¶
太武皇帝聰明神武叡聖狥齊應天順民撥亂反正徳¶
侔造化道濟區夏靖率土之沸騰拯黔首之塗炭一戎¶
大定四海宅心制治定之禮作功成之樂天地交泰品¶
<pb:KR3k0013_WYG_030-2b>¶
物咸寕聲教遐洎休徵雜沓蠻夷戎狄之長輻輳藁街¶
麟鳳龜龍之祥光映圖史然猶日慎一日推而弗居邁¶
&KR0201;古之鴻名踰前王之至治朕以寡昧丕承景業緬惟¶
永徃攀慕終天思𢎞尊親之道庶展罔極之志竊惟太¶
原之地肇基王迹事均豐沛義等宛譙理宜别建寢廟¶
以彰聖徳詳觀漢典抑有成規但先皇遺㫖務存儉約¶
䖍奉訓誡無忘啟處宜令禮官與公卿等詳議以聞¶
十三年正月乙巳朔謁獻陵先日宿衛黄麾仗周衛陵¶
<pb:KR3k0013_WYG_030-3a>¶
寢至是質明七廟子孫及諸侯百僚蕃夷君長皆陪列¶
於司馬門内帝至小次降輿號哭入闕門西面再拜慟¶
絶不能興禮畢改服入於寝躬親執饌閱髙祖及先后¶
服御之物匍匐床前悲慟左右侍御者莫不歔欷¶
十六年四月辛亥制每薦新於太廟令太常卿及少卿¶
一人行事十二月令左監門中郎將齊士員將兵衛獻¶
陵乙酉帝召士員至望見而降殿自迎悲咽不已謂從¶
官曰頃屬歲隂道暮情深罔極所備新衣珍饌欲以正¶
<pb:KR3k0013_WYG_030-3b>¶
旦奉薦園陵朕若親行便勞扈從三元告始家有吉凶¶
慶慰之禮咸重兹日朕不欲煩勞乃自抑止因命江夏¶
王道宗代行所獻之物並跪授道宗焉¶
十七年四月十一日帝親謁太廟謝承乾之過¶
髙宗以貞觀二十三年六月即位上文皇帝尊諡廟號¶
太宗陵曰昭陵八月庚子奉太宗神主祔于太廟¶
永徽元年五月吐火羅國獻大鳥髙七尺帝以太宗懐¶
逺所致獻于昭陵仍刻像于陵之内¶
<pb:KR3k0013_WYG_030-4a>¶
　一年正月丙子親祠太廟及布幣祼獻至太宗仰視¶
六年正月壬申朔親謁昭陵文武百寮及宗室子孫並¶
陪位帝降輦易服行哭就位再拜擗踊禮畢又改服奉¶
謁寢宫其崇聖宫妃嬪大長公主已下及越趙二國太¶
妃等先於神座左右侍列如平生帝入寢哭踊絶於地¶
進至東階西面再拜號慟久之乃進太牢之饌加珍饈¶
具品引太尉無忌司空勣越王福曹王明左屯衛大將¶
軍程知節並入執爵進爼帝至神座前拜哭奠饌閱先¶
<pb:KR3k0013_WYG_030-4b>¶
帝先后衣服拜辭訖行哭出寝北門乃御小輦還行宫¶
五月辛未以髙祖太武皇帝既開基業不可限以常禮¶
忌日特宜廢務¶
顯慶元年十月幸鄭州次汜水以先帝於汜水擒竇建¶
徳因平王世充於是刻石立頌以紀功烈帝自為頌文¶
五年二月乙未帝以每年二月太常卿少卿分行二陵¶
事重人輕又不備鹵簿威儀有闕乃令三公行事太常¶
卿少卿為副太常别造鹵簿事訖則納於本司仍著於¶
<pb:KR3k0013_WYG_030-5a>¶
令¶
龍朔二年六月辛酉詔奉常寺每五月六月停教樂以¶
太宗文皇帝文徳皇太后忌月故也¶
乾封元年六月戊午詔曰朕以寡徳嗣守宗祧雖明發¶
載懐肅恭禋祀踐霜露而興感奉盥洗以増哀毎惟宗¶
廟至敬䖍誠祼享而二尊一奠情有未安思革舊章用¶
崇嚴配管子曰禮者因人之情縁禮而為之節也故三¶
王五帝禮制不同捐益隨時期於適便况罔極之恩既¶
<pb:KR3k0013_WYG_030-5b>¶
展於茲辰終身之慕情深于是日豈可以因循經理乖¶
違誠敬自今已後宗廟薦享爵及簠簋登鈃各宜别奠¶
其餘牢饌並依常典¶
咸亨四年令劉仁軌郝處俊修撰國史帝以許敬宗所¶
紀多不實處俊曰先聖仁恩觸類皆是臣處俊徃年宿¶
衛之日被差腰&KR1221;供奉見有三衛誤拂御衣此人怕懼¶
五情無主先聖謂之曰此間無御史我不為汝作罪過¶
不須怕懼帝謂處俊曰此亦須入史¶
<pb:KR3k0013_WYG_030-6a>¶
五年八月壬辰追尊太祖武皇帝為髙祖神堯皇帝太¶
宗文皇帝為太宗文武聖皇帝太穆皇后為太穆神皇¶
后文徳皇后為文徳聖皇后皇帝稱天皇皇后稱天后¶
以避先帝先后之稱¶
儀鳳二年五月壬戌詔尊宣皇帝陵為建昌陵先皇帝¶
陵為延陵(臣欽若等曰宣皇帝即髙宗六代祖也武徳/初進諡宣簡公先皇帝五代祖也武徳初尊)¶
(諡懿王至是/俱尊為帝)¶
中宗以𢎞道元年十二月即位上天皇大帝尊諡廟號¶
<pb:KR3k0013_WYG_030-6b>¶
髙宗𦵏乾陵¶
神龍元年正月復位改享徳廟依舊為京太廟(臣欽若/等曰初)¶
(武后革命改京太廟/為享徳廟至是復焉)五月壬午遷武氏七廟主于西京¶
崇尊廟(崇尊武/氏太廟)東都創置太廟¶
八月乙亥崇祔太祖景皇帝獻祖光皇帝代祖元皇帝¶
髙祖神堯皇帝太宗文武聖皇帝皇考髙宗天皇大帝¶
皇兄義宗孝敬皇帝於東都太廟禮畢即日還宫¶
十二月上則天皇后諡曰則天大聖后¶
<pb:KR3k0013_WYG_030-7a>¶
睿宗唐隆元年六月即位七月庚辰追尊則天大聖皇¶
后依舊為天后¶
景雲元年十月復追尊天后為大聖天后¶
十一月己酉𦵏中宗孝和皇帝於定陵帝思中宗之徳¶
乃為紀聖頌以揚其徽範命有司刻之于石初中宗以¶
皇兄義宗孝敬皇帝祔太廟第七室至是中書令姚元¶
之等奏於東都别立義宗廟祔中宗孝和皇帝和思皇¶
后趙氏神主於太廟¶
<pb:KR3k0013_WYG_030-7b>¶
太極元年正月辛未朔有事於太廟¶
延和元年六月乙邜追尊大聖天后為聖帝天后¶
𤣥宗先天元年八月即位十月丁酉太上皇詔曰昔重¶
華嗣徳格於文祖髙宻陟后至於神宗盖所以敬履端¶
之元申孝享之道皇帝初嗣大寳允膺休命歡洽人靈¶
慶溢宗社宜躬祗祀典用展肅雍可以今月四日謁享¶
太廟所司准式庚子帝謁太廟壬寅祔昭成皇后肅明¶
皇后神主於儀坤廟(臣欽若等按唐書昭成皇后竇氏/𤣥宗所生母也陵曰靖陵肅明皇)¶
<pb:KR3k0013_WYG_030-8a>¶
(后劉氏𤣥宗嫡/母也陵曰恵陵)¶
開元二年四月辛未詔曰園陵之地衣冠所逰凡厥有¶
司罔不祗事禮存則先王是訓禮失則后代何觀欽若¶
永圖敢忘舊典頃者别致鷹狗供奉山陵至於料度極¶
多費損况昔誡禽荒既非㝷常所用逺惟龍馭每以仁¶
愛為心彼耕象與耘鳥且増哀慕豈飛蒼而走黄更備¶
畋獵有&KR0446;儀式無益崇嚴載懐虧紊良深悚惕諸陵所¶
有供奉鷹狗等並宜即停¶
<pb:KR3k0013_WYG_030-8b>¶
四年七月己亥上太上皇尊諡曰大聖貞皇帝廟號睿¶
宗𦵏橋陵八月壬子勅宜於太廟西街西少府監空園¶
内别造中宗廟依前𨽻入太廟署(臣欽若等按唐志禮/官議曰孝和皇帝有)¶
(中興之功而無後嗣請因殷之/陽甲漢之成帝出為别廟從之)肅明皇后神主於儀坤¶
廟安置(臣欽若等按唐志禮官議曰昭成皇后有大姒/之徳已配于睿宗肅明皇后無啟母之尊自應)¶
(别廟/從之)乙巳勑中宗孝和皇帝合别立廟宜修理儀坤廟¶
𨽻入太廟署不煩别署官屬¶
十一月丁亥徙中宗神主於西廟¶
<pb:KR3k0013_WYG_030-9a>¶
五年正月癸卯太廟四室壊帝素服避正殿迎神主於¶
太極殿輟朝五日視事於别殿己酉親享太極殿十月¶
丙子京師修太廟成戊寅祔神主於太廟¶
六年十一月辛卯至自東都丙申親謁太廟時有司撰¶
儀注以祔祭之日車駕發宫中帝謂宰臣宋璟蘇頲曰¶
祭必先齊必也據儀注祭之日發大明宫又以質明行¶
事朕便侵星而發猶是移辰方到質明之禮其可及乎¶
又朕不宿齋宫即安正殿情所不敢宜於廟所設齋宫¶
<pb:KR3k0013_WYG_030-9b>¶
五日赴行宫宿齋六日質明行事庶合於禮璟等稱聖¶
情深至請即奉行詔有司改定儀其日帝自齋宫步詣¶
太廟入自東門就立位樂奏九成升自阼階行祼奠之¶
禮至睿宗室俯伏嗚咽侍臣莫不流涕乃下制曰朕聞¶
禮莫大於孝惟孝所以通神明事莫大于祀惟祀所以¶
謁宗廟顧此薄徳獲承丕緒恭䖍夙夜弗敢遑寕去歲¶
爰命司空増崇太室尋以匠者功就饔人禮奉雖是効¶
是則率繇典章而不躬不親曷盡誠敬粤自河雒旋於¶
<pb:KR3k0013_WYG_030-10a>¶
京師聿修齋祭致用蠲潔屬羣方駿奔庶位咸列祼奠¶
式受咸懐載殷聖靈在天若享精意伊爾王公卿士下¶
逮黎蒸道存念兹恵乃錫類¶
七年五月勑曰五月是齋舊有常式六月縁忌特令斷¶
屠宜令所司進蔬食府縣捉搦勿令屠宰¶
十年六月己巳増置京師太廟為九室移孝和皇帝神¶
主以就正廟下詔曰朕聞王者乗時以設教因事以制¶
禮㳂革以從宜為本取捨以適㑹為先故捐益之道有¶
<pb:KR3k0013_WYG_030-10b>¶
殊質文之用甚異且夫至徳之謂孝所以通於神明大¶
事之謂祭所以䖍於宗廟國家握紀命歴重光累盛四¶
方繇其繼明七代可以觀徳朕嗣守丕業祗奉睿圖聿¶
懐昭事罔不恤祀嘗覧古典爰詢廟制逺則殷周事異¶
近則漢晉道殊雖禮文之不一固嚴敬之無二朕以為¶
立愛自親始教人睦立敬自長始教人順是知政以道¶
存禮從時變特因宜以創制豈法古而限今况恩以降¶
殺而踈廟以遷毁而廢雖式瞻古訓禮則不違而永言¶
<pb:KR3k0013_WYG_030-11a>¶
孝思情所未足享嘗則止豈愛崇而禮備有禱而祭非¶
徳盛而流永其祧室宜列為正室將使親而不盡逺而¶
不祧廟以貌在宗由尊立俾四時式薦不間於毁主百¶
代靡遷匪惟於始廟所謂變以合禮動而得中嚴配之¶
典克崇肅雍之羙兹在又兄弟繼及古有明文今中宗¶
神主猶居别處詳求故實當守不安移就正廟用彰大¶
典仍創置九室宜令所司擇日啟告移造¶
十一年正月行幸北都帝親製起義堂頌刻石紀功于¶
<pb:KR3k0013_WYG_030-11b>¶
太原府之南街五月乙丑遷祔中宗神主於太廟(一作/四月)¶
(丙/辰)制曰崇建宗廟禮之大者聿追孝饗徳莫至焉今宗¶
以立尊親無遷序永惟嚴配致用蠲潔棟宇式崇祼奠¶
斯受顧兹薄徳獲承禋祀不躬不親曷展誠敬宜用八¶
月十九日祗見九室¶
是月戊申尊八代祖宣皇帝號懿祖始祔於太廟之九¶
室¶
十七年十一月庚寅親享九廟辛邜發京師丙申謁橋¶
<pb:KR3k0013_WYG_030-12a>¶
陵帝望陵涕泣哀感左右奉先縣以所管萬三百户供¶
奉陵寝曲赦縣内大辟罪已下戊戌謁定陵己亥謁獻¶
陵乙巳謁乾陵戊申還宫¶
二十一年正月乙巳遷肅明皇后神主于太廟祔睿宗¶
室殿儀坤廟¶
二十五年七月己卯詔諸陵廟並𨽻宗正寺其官員悉¶
以宗子為之¶
二十七年二月己巳詔曰宗廟致敬必先於如在神人¶
<pb:KR3k0013_WYG_030-12b>¶
所依無取於非族深惟至理用切因心其應縁太廟五¶
享於宗子及嗣郡王中揀擇有徳望者令攝三公行事¶
其異姓官吏不須令攝¶
二十八年七月壬寅尊宣皇帝陵為建初陵先皇帝陵¶
為啟運陵仍置官員¶
天寳元年二月甲午親享太廟(以加尊/號故也)¶
二年三月制曰凉武昭王朕十一代祖也積徳右地炳¶
靈中葉&KR0853;有舊國兆先帝功敬追尊為興聖皇帝其陵¶
<pb:KR3k0013_WYG_030-13a>¶
側左近仍並禁樵牧春秋二時備致祭¶
八月制曰禋祀者所以展誠敬之心薦新者所以申霜¶
露之思是知先王制禮盖縁情而感時朕承丕業肅恭¶
祀事至於諸節嘗修薦享自流火届期商風改律載深¶
追逺感物増懐且詩著授衣令存休澣在于臣子猶及¶
恩私恭事園陵未標典式自今以後毎至九月一日薦¶
衣於陵寢貽範千載庶展孝思且仲夏端午事無典實¶
傳之淺俗遂乃移風况乎以孝道人因親設教感㳺衣¶
<pb:KR3k0013_WYG_030-13b>¶
於漢紀成獻報於禮文宣示庶寮令知朕意¶
六載正月丁亥親祠太廟(以戊子祀/圓丘故也)¶
八載閠六月丙寅上髙祖神堯皇帝尊諡曰髙祖神堯¶
大聖皇帝太穆皇后竇氏尊諡曰太穆順聖皇后太宗¶
文武聖皇帝尊諡曰太宗文武大聖皇帝文徳聖皇后¶
長孫氏尊諡曰文徳順聖皇后髙宗天皇大帝尊諡曰¶
髙宗天皇大聖皇帝大聖則天皇后武氏尊諡曰則天¶
順聖皇后中宗孝和皇帝尊諡曰中宗孝和大聖皇帝¶
<pb:KR3k0013_WYG_030-14a>¶
和思皇后趙氏尊諡曰和思順聖皇后睿宗大聖真皇¶
帝尊諡曰睿宗𤣥真大聖皇帝昭成皇后竇氏尊諡曰¶
昭成順聖皇后肅明皇后劉氏尊諡曰肅明順聖皇后¶
以来月五日於太清宫聖祖前恭申册禮宜令所司即¶
詳定儀注聞奏丁邜詔曰禘祫之禮以存序位質文之¶
變盖取隨時國家系本仙家業承聖祖重熙累盛既錫¶
無疆之休合享登神思𢎞不易之典自今以後每神並¶
於太清宫聖神前設位序正上以明陟配之禮欽若𤣥¶
<pb:KR3k0013_WYG_030-14b>¶
穹下以盡䖍恭之誠無違至道比来每縁禘祫時享則¶
停事雖適於從宜禮或虧於必備已後毎縁禘祫其常¶
享無廢又奉先追逺禮惟昭徳崇福展敬義在因心自¶
今已後獻祖宣皇帝宣荘皇后懿祖光皇帝光懿皇后¶
忌日宜令京城寺觀一日設齋太祖景皇帝烈皇后代¶
祖元皇帝元貞皇后忌日京城三日行道¶
九載十一月己丑制曰春秋致享用存昭敬祝史陳信¶
必在正辭苟名位之或&KR0446;於上下而非便故經稱崇事¶
<pb:KR3k0013_WYG_030-15a>¶
易載顒若所以展祗肅明等威朕欽崇道本嗣守丕業¶
每懐如在之誠敢忘奉先之㫖禮或未逹情寔匪寕承¶
前有事宗廟皆稱告享兹乃臨下之辭頗虧尊上之義¶
静言斯稱殊未為允自今以後毎親告獻太清宫太㣲¶
宫改為朝獻有司行事為薦獻親告享宗廟為朝享有¶
司行事為薦享親廵陵為朝拜有司行事為拜陵應縁¶
諸事告宗廟者改為奏其郊天后土及祀祝云敢昭告¶
於者並改為敢昭薦于式崇寕禮庶表因心宣示中外¶
<pb:KR3k0013_WYG_030-15b>¶
令知朕意¶
十載正月癸巳朝享太廟(以甲午有事/於南郊故也)¶
十一載三月丙午制今後每月朔望宜令薦食於太廟¶
每室一牙盤乃五日一開室門灑掃¶
十三載二月癸酉親享太廟以兩漢諸帝廟號皆有孝¶
字帝王徽號莫大於孝是以上髙祖神堯大聖皇帝諡¶
曰髙祖神堯大聖大光孝皇帝太宗文武大聖皇帝曰¶
太宗文武大聖大廣孝皇帝髙宗天皇大聖皇帝曰髙¶
<pb:KR3k0013_WYG_030-16a>¶
宗天皇大聖大𢎞孝皇帝中宗大和大聖皇帝曰中宗¶
大和大聖大昭孝皇帝睿宗𤣥真大聖皇帝曰睿宗𤣥¶
真大聖大興孝皇帝(是歲改獻昭乾定橋五陵署為/臺其署令改為臺令加舊一階)¶
肅宗至徳二年十月丁夘入長安先是九廟為賊所焚¶
帝素服哭於廟三日入大明宫¶
十二月新作九廟神主於長安殿安置帝親告享流涕¶
嗚咽感動左右初帝在彭原使人於鳳翔郡採栗木以¶
作神主備之及是奉迎告享用之¶
<pb:KR3k0013_WYG_030-16b>¶
乾元元年四月辛亥九廟神主自長安殿遷入太廟帝¶
備法駕鹵薄警蹕王公百寮從甲寅帝親行享禮¶
代宗以寳應元年四月即位上文明武徳大聖大宣孝¶
皇帝尊諡廟號肅宗陵曰建陵¶
五月庚寅進册先妃吳氏為皇太后¶
三年四月己丑祧獻祖懿祖二室遷太祖已下七室祔¶
𤣥宗二室五月辛亥以醴泉縣奉建陵昇固赤縣¶
廣徳二年正月丙辰勅以来月七日饗太廟二月甲戌¶
<pb:KR3k0013_WYG_030-17a>¶
親享太廟九室¶
大歴二年四月癸未詔有司陵廟祠祭并三長齋月依¶
舊薦酒肉¶
七年五月徙忻州七聖廟尊容置於太原之紫極宫¶
八年五月庚子是日太宗諱日命有司備四千僧齋於¶
昭成寺十月己酉命有司大祫於廟是日冬享因展禮也¶
徳宗以大歴十四年五月即位八月庚申上睿文孝武¶
皇帝尊諡廟號代宗𦵏元陵¶
<pb:KR3k0013_WYG_030-17b>¶
十二月己酉祔代宗神主於太廟禮儀使顔真卿奏議¶
祧元皇帝於西夾堂¶
建中元年正月庚午謁太廟(以辛未有事/於南郊也)¶
三月丙寅禮儀使奏東都太廟闕木主請造詔下議之¶
(初武后於東都立髙祖太宗髙宗三廟至中宗已後兩/京太廟四時並祭至徳之亂木主多亡缺未祔於是議)¶
(者紛然而大㫖有三一日必存其廟遍立羣主時享之日/以他官攝行二曰建廟立主存而不祭若皇輿時廵則)¶
(就享之三曰存其廟座或東幸則飾齋車/奉京師羣廟之主以徃議皆不决而罷)¶
二年二月復肅宗神座于寝宫先是寳應二年西戎犯¶
<pb:KR3k0013_WYG_030-18a>¶
京師焚建陵之寝室至是始創復焉¶
十月癸卯祫饗太廟始奉獻祖神主出行祫禮初寳應¶
二年𤣥宗肅宗神主祔廟始遷獻祖懿祖神主於西夾¶
室是時禮儀使于休烈以國喪畢將行祫享以太祖既¶
位當東面獻祖懿祖屬尊於太祖若同祫享即太祖不¶
得居正位於是永閟二神主於西夾室至是有司亦以¶
國喪既畢當行祫禮於是大常&KR0054;士陳京建議請准魏¶
晉以来祫禮奉二主出同祫享與太祖並列昭穆而虛¶
<pb:KR3k0013_WYG_030-18b>¶
東向之位又云若以二祖同享謂太祖失尊位即請奉¶
二祖神主於徳明皇帝廟祫享詔下尚書省雜議禮儀¶
使顔真卿請依蔡謨等議至祫享之日奉獻祖神主居¶
東面之位自懿祖太祖洎諸祖宗遵左昭右穆之列時¶
宰臣百寮並同真卿之議奏留中不出将及祫享真卿¶
又奏請從蔡謨議為定從之¶
興元元年十二月甲午詔曰朕一經播遷久曠禮儀不¶
惟霜露之感實貽失墜之憂頼先澤在人上帝臨我克¶
<pb:KR3k0013_WYG_030-19a>¶
平大難載復舊京方欲展禮郊丘請罪宗廟而乃股肱¶
卿士詢謀異同明孝敬之大端陳古今之正義三省章¶
表深體乃誠以義制心允從衆請予之不徳愧歎良深¶
其来年告謝郊廟百寮請俟後期者可之其元日御含¶
元殿准式時李懐光李希烈並叛逆不賓京師将士賞¶
賚未徧人情尚擾不安李晟自鎮上表請權停郊廟之¶
禮百寮議與晟恊故有是詔¶
貞元五年八月詔天下諸上州並宜國忌日准式行香¶
<pb:KR3k0013_WYG_030-19b>¶
九年六月癸亥詔定國忌日寺觀齋僧道人數有差十¶
一月甲寅朝享太廟前一日有勅至廟行禮不得施褥¶
至敬之所自合履地而行¶
十二年十月辛亥祫祭於太廟¶
十四年正月詔曰八陵宫寝(臣欽若等曰自髙/祖至代宗凡八陵)乆要修¶
葺此縁日月非便未及興工宜令宗正寺與所司即計¶
料依所擇日速修理初宗正寺奏諸陵宫寝屋宇摧壊及¶
要科㓢松栢等勅詔隂陽人楊季炎擇日起修¶
<pb:KR3k0013_WYG_030-20a>¶
三月詔曰八陵舊寝宫在山上置来多年曽經野火燒¶
焚摧毁畧盡其宫尋移在瑶臺寺側左今屬通年欲議¶
修置縁供水稍逺百姓非常勞弊今欲於見住行宫處¶
修造兾乆逺便人又為改移舊制恐所見未周宜令中¶
書門下及百寮同商量可否聞奏丁丑令昭陵宜修舊¶
宫先有五間殿依舊基創造寝殿五間餘舍屋准圖起¶
造初正月中令有司修葺陵寝以昭陵舊宫先因火焚¶
毁百官詳議而議者多云修舊宫帝意欲遷移繇是以¶
<pb:KR3k0013_WYG_030-20b>¶
山下為定於是遣右諫議大夫平章事崔&KR0008;充修八陵¶
使及所司計料獻昭乾定泰五陵各造屋三百七十八¶
間橋陵一百四十間元陵三十間惟建陵不復創造但¶
修葺而已所縁陵寝中惟牀褥一事已上並令創造帝¶
親加閱視然後遣送赴陵所八月以修八陵畢廢朝一¶
日羣臣於宣政殿前横行稱賀中尉第五守亮宣詔曰¶
朕獲主宗祀以奉園陵歲月滋深是有崇飾今修奉既¶
畢感慕増懐所賀知¶
<pb:KR3k0013_WYG_030-21a>¶
十五年二月丁亥不視事以公卿等朝拜諸陵循親規¶
制也(初是月七日拜陵官發其日本不視事適㑹董晉/卒廢朝至十六年二月公卿拜陵發已遂不視事)¶
(迄今便因循行此禮/時謂不經無據也)五月壬戌不視事以逼先帝忌故¶
也¶
十六年二月辛未不視朝以拜陵公卿辭故也¶
十九年四月壬辰修徳明興聖獻祖廟甲午詔曰奉遷¶
獻袓懿祖神主太祖景皇帝正東向之位䖍告之禮當¶
在重臣宜令檢校司空平章事杜佑攝太尉告於太清¶
<pb:KR3k0013_WYG_030-21b>¶
宫門下侍郎平章事崔&KR0008;攝太尉告太廟詔曰國之大事¶
式在於明禋王者孝享莫重於殷祭所以尊祖而正昭¶
穆也朕承列聖之休徳荷上天之睠命䖍奉牲帛二十¶
有五年永惟宗廟之位禘嘗之序夙夜祗慄不敢自専¶
是用延訪公卿稽叅典禮&KR0054;考羣議至于再三敬以令¶
辰奉遷獻祖宣皇帝神主懿祖光皇帝神主祔于明徳¶
興聖皇帝廟太祖景皇帝正東向之位宜令有司備禮¶
務極嚴重祗肅祀典載深感惕咨爾中外宜悉朕懐丙¶
<pb:KR3k0013_WYG_030-22a>¶
申奉遷獻祖懿祖神主祔於明徳興聖廟文武三品已¶
上官序位於廟廷宗子諸親咸陪列焉門下侍郎平章¶
事崔&KR0008;攝司徒從金輅至行廟升座畢奠用脯酒稱官¶
跪奏安神退戊戌帝不視事宰臣及百官以祔廟禮畢¶
蹈舞賀於宣政殿前¶
憲宗永貞元年九月丁卯上神武孝文皇帝尊諡廟號¶
徳宗𦵏崇陵十一月册諡徳宗母沈氏曰睿貞皇后奉¶
神主祔於代宗之室¶
<pb:KR3k0013_WYG_030-22b>¶
元和元年七月上至徳大安孝皇帝尊諡廟號順宗𦵏¶
豐陵以奉先縣神泉鄉櫟陽縣大澤鄉羙原縣義林鄉¶
並𨽻富平縣以奉豐陵¶
二年正月庚寅朝享于太廟初次諸室帝皆盡於敬誠¶
至徳宗順宗室帝流涕嗚咽若不自勝侍臣及奉冊讀¶
册官皆相顧感泣¶
穆宗以元和十五年正月即位五月上聖神章武孝皇¶
帝尊諡廟曰憲宗𦵏景陵以羙原縣龍原鄉櫟陽縣萬¶
<pb:KR3k0013_WYG_030-23a>¶
年鄉並移𨽻奉先縣以奉陵寝七月歙州奏當州有𤣥¶
宗皇帝真容在開元寺去城十里今請移於郭内龍興¶
寺仍交換寺額制可之¶
長慶元年正月己亥朔備法駕親薦獻於太清宫遂齋¶
於太廟庚子享太廟至順宗憲宗二室上歔欷流涕侍¶
臣從官皆感動禮畢復齋於郊壇行宫¶
敬宗以長慶四年正月即位上睿聖文恵孝皇帝尊諡¶
廟號穆宗𦵏光陵勑富平縣宜割豐水鄉華州下邽縣¶
<pb:KR3k0013_WYG_030-23b>¶
割翟公鄉同州澄城縣割撫道鄉白水縣割㑹賓鄉以¶
奉陵寝¶
寳歴元年正月庚戌謁太廟(以辛亥有事/於南郊故也)¶
七月辛亥勑奉先一縣獨奉八陵供辦支持實為繁併¶
眷言物力須議優矜宜委京兆府減一半租并雜色役¶
等令諸縣均出¶
文宗以寳應二年十二月即位上睿武昭愍孝皇帝廟¶
號敬宗𦵏荘陵¶
<pb:KR3k0013_WYG_030-24a>¶
太和元年四月禮儀使奏拆修太廟西夾室遷移神主五¶
位得大卜署令状擇用四月二十四日吉其日光出室¶
内先祧遷神主五位入幕殿便起首拆修至五月五日¶
畢功六日却移神主入室詔依¶
五月京兆府奏荘陵准穆宗陵例割鄰近縣鄉奉陵供¶
應今髙陵縣萬福鄉富陵縣從化鄉雲陽縣善化鄉涇¶
陽縣嘗樂鄉其界並不隔越伏准穆宗陵例合割前件¶
四鄉屬三原縣添奉陵寝從之¶
<pb:KR3k0013_WYG_030-24b>¶
三年十一月癸巳謁太廟(以甲午有事/於南郊故也)¶
五年五月戊戌朔辛丑宗正寺奏太廟第四室第六室¶
破漏四月九日已具聞奏訖有司不時興工至今稽滯¶
勑太廟或要修葺有司合星夜興工以渉稽滯須有懲¶
責將作監王堪宜罰兩月俸料度支判官罰一月俸料¶
宗正卿李銑奏報稍晚量罰一月俸帝遽命中人令領¶
工徒以禁中即日修營材木修葺左補闕韋温上䟽極¶
諫䟽奏帝甚嘉納繇是追止中人命有司嚴加修奉甲¶
<pb:KR3k0013_WYG_030-25a>¶
寅宗正等請修獻陵乾陵定陵橋陵泰陵建陵元陵崇¶
陵豐陵景陵光陵荘陵恵陵昭陵詔曰所修陵寝事至¶
嚴重簡計崇飾須得精實宜令度支郎中盧商将作少¶
監韋長同徃諸陵子細簡計具合修與不合處聞奏¶
八年正月丙寅修太廟以太常卿庾承宣攝太尉徧告¶
九室遷神主於便殿¶
五月甲寅詔曰忌辰修齋雖出近制斟酌捐益貴於得¶
中况在不遷之宗允資異數之禮五月六日二十六日¶
<pb:KR3k0013_WYG_030-25b>¶
兩忌設齋人數宜各加至二千人太穆文徳皇后忌日¶
亦宜各加倍數其寺觀仍舊十二月八日忌宜於五所¶
寺觀共設四千人宜令所司准式己巳修太廟畢以吏¶
部尚書令狐椘攝太尉遍告神主却復正殿¶
開成元年七月丙戌監察御史請修太廟祭噐初帝言¶
於宰臣曰宗廟之事朕合自行千乗萬騎動資國用每¶
至有事之日朕被冠冕危坐待旦比聞有司發饌不精¶
酒醴酸濁卿當宣諭監察御史俾之臨祭勿有不䖍御¶
<pb:KR3k0013_WYG_030-26a>¶
史崔黯監察受宣遂有此奏¶
四年三月己邜帝御紫宸殿宰臣楊嗣復奏曰太廟准¶
禮三年一祫五年一禘今是禘祭時譲皇帝廟亦合禘¶
祭臣案譲帝本封寕王𤣥宗親兄𤣥宗既定内難寕王¶
能讓帝位𤣥宗感之贈以鴻名其復置廟享獻禘祫與¶
九廟同至上元二年杜鴻漸奏停時享而禘祫存今𤣥¶
宗肅宗神主已歸夾室譲皇帝猶禘祫不闕於禮未安¶
李班曰宗廟事重比者臣不敢輕議帝王至今禘祫實¶
<pb:KR3k0013_WYG_030-26b>¶
不當禮嗣復所論至當今請下禮官議帝曰俞四月壬¶
戌帝御紫宸殿問宰臣曰皇城使上言太廟中有麞走¶
出安有宗廟之中得此野獸宰臣請宣示宗正寺使令¶
廵簡帝曰可召宗正卿来朕自戒勵之遂召宗正卿李¶
踐方至帝曰宗廟至重卿宜恪勤官業勿俾太廟有所¶
壊隳勿拘隂陽不旋修葺漢有昭陽未央尚猶崇飾潔¶
况宗廟乎無長蒿莱以藏野獸言訖泫然踐方叩頭請¶
罪乆之帝自即位宗廟祀事未嘗不戒勵有司俾其嚴¶
<pb:KR3k0013_WYG_030-27a>¶
潔詩云祀事孔明其此之謂乎¶
　¶
　¶
　¶
　¶
　¶
　¶
　¶
<pb:KR3k0013_WYG_030-27b>¶
　¶
　¶
　¶
　¶
　¶
　¶
　¶
　册府元龜卷三十¶
