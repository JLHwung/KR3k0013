# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:35.156848
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百四十二
<pb:KR3k0013_WYG_842-1a>¶
欽定泗庫全書¶
　册府元龜卷八百四十二　宋　王欽若等　撰¶
　　總錄部¶
　　　知人¶
書曰知人則哲惟帝其難之傳云舉爾所知蓋夫士之¶
抱道秉哲訥言敏行純粹中積而靡耀流俗不偶而安¶
卑盛徳若愚懐寶自若亦有服讒蒐慝深中厚貌順非¶
而澤象恭淊天自非精識邁倫風鑒絶出孰能洞分之¶
<pb:KR3k0013_WYG_842-1b>¶
哉此其為歎能哲而惠放勲垂何憂哉言三代而下斯¶
不乏其人矣若夫審器知量以識其遠大察辭觀行以¶
辨其淑慝舉才任職以彰其能否率是三者而濟之以¶
道亦人焉廋哉¶
顔回魯人也孔子弟子也孔子曰回也如愚(於孔子之/言黙而識)¶
(之如/愚也)退而省其私亦足以發回也不愚(察其退還與二/三子説繹道義)¶
(發明大體/知其不愚)用之則行舎之則藏惟我與爾有是夫(言可/行則)¶
(行可止則止惟我與顔淵同也欒肇曰用巳而後行不/假隠以自髙不屈道以要名時人無知其實者惟我與)¶
<pb:KR3k0013_WYG_842-2a>¶
(爾有/是行)孔子窮於陳蔡之間藜羮不斟七日不嘗粒晝寢¶
顔回索米得而来爨之㡬熟孔子望見顔回攫其甑中¶
而飯之間食熟謁孔子而進食孔子起曰今者夢見先¶
君食潔欲饋回曰不可嚮者炱煤甑中回以為棄之不¶
祥因攫而食之孔子歎曰人所信者目也而目猶不可¶
信所恃者心也而心猶不足恃弟子記之知人不易¶
宓不齊字子賤魯人為單父令孔子謂子賤君子哉若¶
人魯無君子者斯焉取斯(若人者此人也如魯無君子/子賤安得此行而學行之)¶
<pb:KR3k0013_WYG_842-2b>¶
冉雍字仲弓魯人仲弓父賤人孔子曰犂牛之子騂且¶
角雖欲勿用山川其舎諸(犂雜文騂赤色角周正中犧/牲雖欲以其所生犂而不用)¶
(山川寧能舎之乎言父/雖不善不害於子之美)¶
子路孔子弟子為衛大夫嘗侍於孔子行行如也孔子¶
曰由也不得其死及聞衛亂曰嗟乎由死矣已而由果¶
死¶
管仲字夷吾齊大夫少時嘗與鮑叔牙㳺鮑叔知其賢¶
管仲貧困嘗欺鮑叔鮑叔終善遇之不以為言已而鮑¶
<pb:KR3k0013_WYG_842-3a>¶
叔事公子小白管仲事公子糾及小白立為桓公而公¶
子糾死管仲囚焉鮑叔遂進管仲於桓公管仲既用任¶
政於齊齊桓公以霸九合諸侯一匡天下管仲之謀也¶
管仲曰吾始困時嘗與鮑叔賈分財利多自與鮑叔不¶
以我為貪知我貧也吾嘗為鮑叔謀事而更窮困鮑叔¶
不以我為愚知我時有利不利也吾嘗三仕三見逐於¶
君鮑叔不以我為不肖知我不遭時也吾嘗三戰三走¶
鮑叔不以我為怯知我有老母也公子糾敗召忽死之¶
<pb:KR3k0013_WYG_842-3b>¶
吾幽囚受辱鮑叔不以我為無恥知我不羞小節而恥¶
功名不顯於天下也生我者父母知我者鮑子也鮑叔¶
既進管仲以身下之子孫世禄於齊有封邑者十餘世¶
嘗為名大夫天下不多管仲之賢而多鮑叔能知人也¶
又管仲病桓公問曰羣臣誰可相者管仲曰知臣莫如¶
君公曰易牙何如對曰殺子以適君非人情不可公曰¶
開方何如對曰倍親以適君非人情難近(管子曰衞公/子開方去其)¶
(千乗之太子/而臣事君也)公曰豎刁何如對曰自宫以適君非人情¶
<pb:KR3k0013_WYG_842-4a>¶
難親管仲死而桓公不用管仲言卒近用三子三子專¶
權(一云管仲病桓公往問之曰仲父之病亟矣若不諱/何以詔寡人管仲對曰㣲君之命臣也臣固且請之)¶
(雖然君猶不能行也公曰仲父令寡人東寡人東令寡/人西寡人西仲父之命於寡人寡人敢不從乎管仲攝)¶
(衣冠起對曰臣願君之逺易牙豎刁堂巫公子開方夫/易牙以調和事公公惟蒸嬰兒之味牙於是蒸其首子)¶
(而獻之公人之情非不愛其子也於子之不愛将何有/於公公喜宫而治豎刁自刑而為公治内人之情非不)¶
(愛其身也於身之不愛将何有於公公子開方事公十/五年不歸視其親愛齊衛之間不容数日之行臣聞之)¶
(務為不久蓋虚不長其生不長者其死必不終公曰善/管仲死已𦵏公憎四子者廢之官逐堂巫而疴病起兵)¶
(逐易牙而味不至逐豎刁而宫中亂逐公子開方而朝/不治桓公曰嗟聖人固有悖乎乃復四子官處期年四)¶
<pb:KR3k0013_WYG_842-4b>¶
(子作難圍公一室不得出有一婦人從竇而入得至公/所公曰吾飢而欲食渴而欲飲不可得其故何也婦人)¶
(對曰易牙豎刁堂巫公子開方四人四分齊國塗十日/不通矣公子開方以書社七百下衛矣食将不可得矣)¶
(公曰嗟乎兹聖人之言長乎哉死者無知/則已若有知吾何面目以見仲父於地下)¶
公孫固為宋司馬晉公子重耳(文公/也)過宋固言於襄公¶
曰晉公子亡長幼矣而好善不厭父事狐偃師事趙衰¶
長事賈它狐偃其舅也而惠以有謀趙衰其先君之戎¶
御趙夙之弟也而文以忠貞賈它公族也多識以恭敬¶
此三人者實左右之公子居則下之動則咨焉君其圗¶
<pb:KR3k0013_WYG_842-5a>¶
之襄公從之贈以馬二十乗¶
叔向晉大夫欒盈出奔楚范宣子殺箕遺黃淵嘉父司¶
空靖邴豫董叔邴師申書羊舌虎叔熊(十子皆盈之黨/羊舌虎叔向弟)¶
囚伯華叔向籍偃人謂叔向曰子離於罪其為不知乎¶
(譏其受囚/而不能去)叔向曰與其死亡若何(言雖囚何/若於死亡)詩曰優哉¶
游哉聊以卒嵗知也(詩小雅言君子優㳺於衰世/所以避害卒其夀是亦知也)樂王¶
鮒見叔向曰吾為子請叔向弗應出不拜(樂王鮒晉大/夫樂桓子)¶
其人皆咎叔向叔向曰必祁大夫(祁大夫祁奚也食邑/於祁因以為氏祁縣)¶
<pb:KR3k0013_WYG_842-5b>¶
(今屬/太原)室老聞之曰樂王鮒言於君無不行(其言皆/得行)求赦¶
吾子吾子不許(謂不/拜)祁大夫所不能也(不能/動君)而曰必繇¶
之何也叔向曰樂王鮒從君者也何能行祁大夫外舉¶
不棄讐内舉不失親其獨遺我乎詩曰有覺徳行四國¶
順之(詩大雅言徳行/直則天下順之)夫子覺者也(覺較然/正直)晉侯問叔向¶
之罪於樂王鮒對曰不棄其親其有焉(言叔向篤親親/必與叔虎同謀)¶
於是祁奚老矣聞之乗馹而見宣子曰詩曰惠我無疆¶
子孫保之(詩周頌也言文武有惠訓之/徳加於百姓故子孫保頼之)書曰聖有謨勲¶
<pb:KR3k0013_WYG_842-6a>¶
明徵定保(逸書謨謀也勲功也言聖哲/有功謀者當明信以安之)夫謀而鮮過惠¶
訓不倦者叔向有焉(謀而鮮過有謨勲也惠/訓不倦惠我無疆也)社稷之固¶
也猶將十世宥之以勸能者今一不免其身(一以/弟故)以棄¶
社稷不亦惑乎鯀殛而禹興(言不以父/罪廢其子)伊尹放太甲而¶
相之卒無怨色(太甲湯孫也荒滛失度伊尹放之桐宫/三年改悔而復之而無憾心言不以一)¶
(怨妨/大徳)管蔡為戮周公右王(言兄弟罪/不相及)若之何其以虎也¶
棄社稷子為善誰敢不勉多殺何為宣子説與之乗以¶
言諸公而免之(共載入/見公)不見叔向而歸(言為國非/私叔向也)叔向¶
<pb:KR3k0013_WYG_842-6b>¶
亦不告免焉而朝(不告謝之/明不為己)又叔向適鄭鬷蔑惡(惡貌/醜)¶
欲觀叔向從使之物器者(從隨也隨使人/應歛俎豆者)而使立於堂¶
下一言而善叔向将飲酒聞之曰必鬷明也(素聞其賢/故聞其言)¶
(而知/之)下執其手以上曰昔賈大夫惡(賈國之大/夫惡醜也)娶妻而¶
美三年不言不笑御以如臯(為妻御/之臯澤)射雉獲之其妻始¶
笑而言賈大夫曰才之不可以已我不能射女遂不言¶
不笑夫今子少不颺(顔貌不/揚顯)子若無言吾㡬失子矣¶
趙文子晉大夫初齊烏餘以廩丘奔晉(烏餘齊大夫廩/丘今東郡廩丘)¶
<pb:KR3k0013_WYG_842-7a>¶
(縣故/城是)襲衛羊角取之(今廩邱縣所/治羊角城是)遂襲魯髙魚(髙魚城/在廩邱)¶
(縣東/北)有大雨自其竇入(雨故水/竇開)介於其庫(入髙魚庫/而介其甲)以¶
登其城克而取之又取邑於宋於是范宣子卒(宣子/范匄)諸¶
侯弗能治也及趙文子為政乃卒治之文子言於晉侯¶
曰晉為盟主諸侯或相侵也則討而使歸其地今烏餘¶
之邑皆討類也(言於此類/宜見討)而貪之是無以為盟主也請¶
歸之公曰諾孰可使也對曰胥梁帶能無用師晉侯使¶
往(胥梁帶晉大夫能/無用師言有權謀)胥梁帶使諸䘮邑者具車徒以受¶
<pb:KR3k0013_WYG_842-7b>¶
地必周(諸䘮邑謂齊魯宋也周宻/也必宻来勿以受地為名)使烏餘具車徒以受¶
封(烏餘以地来/故詐許封之)烏餘以其衆出(出受/封也)使諸侯偽效烏餘¶
之封者(效致也使齊魯米偽/若致邑封烏餘者)而遂執之盡獲之(皆獲其/徒衆)¶
皆取其邑而歸諸侯是以睦於晉¶
韓宣子晉大夫也聘魯遂如齊納幣(為平公/聘少姜)見子雅子¶
雅召子旗(子旗子/雅之子)使見宣子宣子曰非保家之子也不¶
臣見子尾子尾見彊(彊子尾/之子)宣子謂之如子旗(亦不/臣)大¶
夫多笑之惟晏子信之曰夫子君子也(夫子/韓起)君子有信¶
<pb:KR3k0013_WYG_842-8a>¶
其有以知之矣(後欒施髙/彊奔魯)¶
孟僖子魯大夫病且死誡其嗣懿子曰孔丘聖人之後¶
(聖人謂/商湯)滅於宋(孔子六世祖孔父嘉為宋/華督所殺其子奔魯也)其祖弗父何¶
始有米而嗣厲公(弗父何孔父嘉之髙祖宋愍公之長/子厲公之兄也何嫡嗣當立而讓厲)¶
(公/也)及正考父佐戴武宣公(正考父弗父/何之曾孫)三命兹益恭故¶
鼎銘云(三命上卿也/考父廟之鼎)一命而僂再命而傴三命而俯(僂/傴)¶
(俯皆恭敬/之貌也)循牆而走(言不敢/安行)亦莫敢余侮(其恭如是人/亦不敢侮慢)¶
饘於是粥於是以糊余口(於是鼎中為饘粥饘/粥糊屬言至儉也)其恭如¶
<pb:KR3k0013_WYG_842-8b>¶
是吾聞聖人之後雖不當世必有達者(謂若弗父何殷/湯之後而不繼)¶
(世為宋君杜預曰聖人之後有/明徳而不當大位謂正考父也)今孔丘年少(時年/十七)好禮¶
其達者歟吾即沒若必師之及僖子卒懿子與南官敬¶
叔往學禮焉¶
吳公子札聘於魯見叔孫穆子説之謂穆子曰子其不¶
得死乎好善而不能擇人吾聞君子務在擇人吾子為¶
魯宗卿而任其大政不愼所舉何以堪之禍必及子聘¶
於齊説晏平仲謂之曰子速納邑與政無邑無政乃免¶
<pb:KR3k0013_WYG_842-9a>¶
於難齊國之政将有所歸未獲所歸難未歇也故晏子¶
因陳桓子以納政與邑是以免於欒髙之難(難在昭/公八年)聘¶
於鄭見子産如舊相識與之縞帶子産獻紵衣焉(大帶/也吳)¶
(地貴縞鄭地貴紵故各獻已/所貴示積已而不為彼貨利)謂子産曰鄭之執政侈難¶
将至矣政必及子子為政愼之以禮不然鄭國将敗(侈/謂)¶
(伯/有)適衛説蘧瑗(蘧伯/玉)史狗(史朝之/子文子)史鰌(史/魚)公子荆公叔¶
發(公叔/文子)公子朝曰衛多君子未有患也適晉説趙文子¶
韓宣子魏獻子曰晉國其萃於三族乎(言晉國之政/將集於三家)説¶
<pb:KR3k0013_WYG_842-9b>¶
叔向将行謂叔向曰吾子勉之君侈而多良大夫皆富¶
政将在家(富必厚施/故政在家)吾子好直必思自免於難¶
子濯孺子鄭大夫也鄭人使子濯孺子侵衛衛使庾公¶
之斯追之子濯孺子曰今日我疾作不可以執弓吾死¶
矣(庾公衛大夫/疾作瘧疾)問其僕曰追我者誰也其僕曰庾公之¶
斯也曰吾生也(僕御也孺子/曰吾必生)其僕曰庾公之斯衛之善¶
射者也夫子曰吾生何謂也曰庾公之斯學射於尹公¶
之他尹公之他學射於我夫尹公之他端人也其取友¶
<pb:KR3k0013_WYG_842-10a>¶
必端矣(端人用心不邪辟知我是/其道本所必不害我也)庾公之斯至曰夫子¶
何為不執弓曰今日我疾作不可以執弓曰小人學射¶
於尹公之他尹公之他學射於夫子我不忍以夫子之¶
道反害於夫子雖然今日之事君事也我不敢廢抽矢¶
扣輪去其金發乗矢而後反¶
晏嬰字平仲齊大夫之晉見披髪負芻息於途牧者以¶
為君子也使人問焉曰曷為而至此對曰齊人縲之吾¶
名曰越石父晏子曰嘻遽解左驂以贖之載而與歸至¶
<pb:KR3k0013_WYG_842-10b>¶
舍不辭而入越石父怒而請絶晏子使人應之曰嬰未¶
嘗得交也今免子於患吾於子猶未可耶越石父曰吾¶
聞君子詘乎不知己而信乎知己者吾是以請絶也晏¶
子乃出見之曰向也見客之容而今也見客之意嬰聞¶
察實者不留聲觀行者不㡬辭嬰可以辭而無棄乎越¶
石父曰夫子禮之敢不敬從晏子遂以為上客俗人有¶
功則徳徳則驕晏子功免人於戹而反詘下之其去俗¶
亦逺矣此全功之道也夫¶
<pb:KR3k0013_WYG_842-11a>¶
趙簡子晉大夫使尹鐸為晉陽請曰以為繭絲乎抑為¶
保障乎簡子曰保障哉尹鐸損其戸数簡子誡襄子曰¶
晉國有難而無以尹鐸為少無以晉陽為逺必以為歸¶
孫叔敖為楚相嘗善待優孟及病且死屬其子曰我死¶
汝必貧困若往見優孟言我叔敖之子也居数年其子¶
窮困負薪逢優孟與言曰我孫叔敖子也父且死時屬¶
我貧困往見優孟孟曰若無逺有所之即為孫叔敖衣¶
冠抵掌談語(一云蘇秦説趙王華屋之下抵/掌而言張載曰談説之容則然)嵗餘像孫¶
<pb:KR3k0013_WYG_842-11b>¶
叔敖楚王及左右不能别也荘王置酒優孟前為夀荘¶
王大驚以為孫叔敖復生也欲以為相優孟曰請歸與¶
婦計之三日而為相荘王許之三日後優孟復来王曰¶
婦言謂何孟曰婦言愼無為楚相不足為也如孫叔敖¶
之為楚相盡忠為亷以治楚王得以霸今死其子無立¶
錐之地貧困負薪以自飲食必如孫叔敖不如自殺因¶
歌曰山居耕田苦難以得食起而為吏身貪鄙者餘財¶
不顧恥辱身死家室富又恐受財枉法為姦觸人罪身¶
<pb:KR3k0013_WYG_842-12a>¶
死而家滅貪吏安可為也念為亷吏奉法守職者死不¶
敢為非亷吏安可為也楚相孫叔敖持亷至死方今妻¶
子窮困負薪而食不足為也於是莊王謝優孟乃召孫¶
叔敖子封寢丘四百戸以奉其祀後十世不絶¶
漢王陵初從髙祖起沛中時張蒼為秦御史有罪亡歸¶
及沛公畧地過陽武蒼以客從攻南陽蒼有罪當斬解¶
衣伏鑕身長大肥白如瓠時陵見而怪其美士乃言沛¶
公赦勿斬後為漢相¶
<pb:KR3k0013_WYG_842-12b>¶
滕公初從髙祖平闗中時韓信歸漢坐法當斬其儔十¶
三人皆已斬至信信乃仰視適見滕公曰上不欲就天¶
下乎而斬壯士滕公竒其言壯其貌釋弗斬與語大説¶
之言於漢王漢王以為治粟都尉¶
趙禹為少府時詔擇衛将軍舍人以為郎将軍取舍人¶
中富給者令具鞍馬絳衣玉具劍欲入奏之㑹禹来過¶
衛将軍将軍呼所舉舍人以示禹禹以次問之十餘人¶
無一人習事有智略者禹曰吾聞之将門之下必有将¶
<pb:KR3k0013_WYG_842-13a>¶
類傳曰不知其君視其所使不知其子視其所友今有¶
詔舉将軍舍人者欲以觀将軍能得賢者文武之士也¶
今徒取富人子上之又無智略如木偶人衣之綺繡耳¶
将奈之何於是趙禹悉召衛将軍舍人百餘人以次問¶
之得田仁任安曰獨此兩人可耳餘無可用者衛将軍¶
見此兩人貧意不平趙禹去謂兩人曰各自具鞍馬新¶
絳衣兩人對曰家貧無用具也将軍怒曰今兩君家自¶
為貧何為出此言鞅鞅如有移徳於我者何也(移猶/施也)将¶
<pb:KR3k0013_WYG_842-13b>¶
軍不得已上籍以聞有詔召見衛将軍舍人此二人前¶
見詔問能畧相推第也田仁對曰提桴鼓立軍門使士¶
大夫樂死戰闘仁不及任安任安對曰夫决嫌疑定是¶
非辨治官使百姓無怨心安不及仁也武帝大笑曰善¶
使任安䕶北軍使田仁䕶邊田穀於河上此兩人立名¶
天下¶
袁盎為吳相病免雒陽劇孟嘗過盎善待之安陵富人¶
有謂盎曰吾聞劇孟博徒(博戲之/徒也)将軍何自通之盎曰¶
<pb:KR3k0013_WYG_842-14a>¶
劇孟雖博徒然母死客送喪車千餘乗此亦有過人者¶
且緩急人所有(凡人在世不能/無緩急之事)夫一旦叩門不以親為¶
解(凡人之於赴難濟危多以有父母為/解而孟兼行之解者若今分䟽也)不以在亡為辭¶
(或實在家而/辭云不在)天下所望者獨季心劇孟(心季布/弟也)今公陽¶
從数騎一旦有緩急寧足恃乎遂罵富人弗與通諸公¶
聞之皆多盎¶
于定國為廷尉時尹翁歸拜東海太守過辭定國定國¶
家在東海欲屬託邑子兩人令坐後堂待見定國與翁¶
<pb:KR3k0013_WYG_842-14b>¶
歸語終日不敢見其邑子既去定國乃謂邑子曰此賢¶
将汝不任事也不可干以私¶
張禹經學精習有師法成就子弟尤著者淮陽彭宣至¶
大司空沛郡戴崇至少府宣為人恭儉有法度而崇愷¶
弟多智二人異行禹心親愛崇敬宣而䟽之崇每候禹¶
嘗責師宜置酒設樂與弟子相娱禹将崇入後堂飲食¶
婦女相對優人筦絃鏗鏘極樂昏夜乃罷而宣之来也¶
禹見之於便坐講論經義日晏賜食不過一肉巵酒相¶
<pb:KR3k0013_WYG_842-15a>¶
對宣未嘗得至後堂及兩人聞知各自得也禹位至特¶
進終¶
焦延夀字贛善易為小黄令京房事贛贛嘗曰得我¶
道以亡身者京生也後坐言災異棄市¶
張勃嗣富平侯為散騎諫大夫元帝初即位詔列侯¶
舉茂才勃舉太官獻丞陳湯湯有罪勃坐削戸二百會¶
薨故賜諡曰繆侯後湯立功西域世以勃為知人¶
揚雄字子雲李彊素善雄久之彊為益州牧喜謂雄曰¶
<pb:KR3k0013_WYG_842-15b>¶
吾眞得嚴君平矣雄曰君備禮以待之彼人可見而不¶
可得詘也彊心以為不然及至蜀致禮與相見卒不敢¶
言以為從事乃歎曰揚子雲誠知人雄官至侍郎¶
嚴尤為王莽納言将軍光武微時為舂陵侯家訟逋租¶
於嚴尤尤見而竒之(舂陵侯敞即光武季父也東觀記/曰光武為季父故㫪陵侯詣大司)¶
(馬府訟地皇元年十二月壬寅前租二萬六千斛芻藁/錢若干萬時犯人朱福亦為舅訟租於尤尤止車獨與)¶
(光武語不視福光武後/戲福曰嚴公寧視卿耶)及尤圍昆陽城中出降尤者言¶
光武不取財物但㑹兵計䇿尤笑曰是美鬚眉者耶何¶
<pb:KR3k0013_WYG_842-16a>¶
乃如是¶
後漢安城侯賜初與更始俱到雒陽欲令親近大将徇¶
河北未知所使賜言諸家子獨有文叔可用大司馬朱¶
鮪等以為不可更始狐疑賜深勸之乃拜光武行大司¶
馬持節過河¶
李生舞陰人賈復少好學習尚書事李生李生竒之謂¶
門人曰賈君之容貌志氣如此而勤於學将相之器也¶
虞延為南陽太守永平初有新野功曹鄧衍以外戚小¶
<pb:KR3k0013_WYG_842-16b>¶
侯每豫朝㑹而容姿趨步有出於衆明帝目之顧左右¶
曰朕之儀貌豈若此人特賜輿馬衣服延以衍雖有容¶
儀而無實行未嘗加禮帝既異之乃詔衍令自稱南陽¶
功曹詣闕(謝承書曰帝賜輿馬衣服劍珮刀餞二萬南/陽計吏歸具以啟延延知衍華不副實行不)¶
(配容積三年不用於是帝乃/自勅衍稱南陽功曹詣闕)既到拜郎中遷元武司馬¶
衍在職不服父喪帝聞之乃歎曰知人則哲惟帝難之¶
信哉斯言衍慙而退繇是以延為明¶
第五倫為宕渠令顯拔鄉佐𤣥賀後為九江沛二郡守¶
<pb:KR3k0013_WYG_842-17a>¶
以清潔稱所在化行終於大司農倫後為蜀郡太守所¶
舉吏多至九卿二千石時以為知人倫後位至司空¶
張堪南陽宛人也素有名稱嘗於太學見朱暉甚重之¶
接以友道乃把暉臂曰欲以妻子託朱生暉以堪先達¶
舉手未敢對自後不復相見堪後為漢陽太守卒暉聞¶
其妻子貧困乃自往候視厚賑贍之暉少子頡怪而問¶
曰大人不與堪為友平生未曾相聞子孫竊怪之暉曰¶
堪嘗有知己之言吾以信於心也(以其先托妻子心已/許之故言信於心也)¶
<pb:KR3k0013_WYG_842-17b>¶
朱穆為冀州刺史所辟用皆清徳長者多至公卿州郡¶
(州郡謂刺/史太守)¶
王充字仲任㑹稽上虞人也為郡功曹諫諍不合自免¶
居家初班固年十三充見之拊其背謂父彪曰此兒必¶
記漢事¶
馮敷為吳郡督郵郡人施延家貧母老周流傭賃嘗避¶
地於廬江臨湖縣種𤓰後復到吴郡取卒月直賃作半¶
路亭以飬其母是時吳㑹未分敷到縣延持帚往敷知¶
<pb:KR3k0013_WYG_842-18a>¶
其賢者下車謝使入亭請與飲食脱衣與之餉錢不受¶
後至太尉¶
法眞父雄為交阯太守胡廣父貢交阯都尉廣少孤貧¶
親執家苦長大隨軰入郡為散吏眞從家来省其父眞¶
頗知人㑹嵗終應舉士雄勅眞助求其才雄因大㑹諸¶
吏眞自於牖間宻占察之乃指廣以白雄遂察孝亷既¶
到京師試以奏章安帝以廣為天下第一(又云眞年未/弱冠父在南)¶
(郡步往候父欲去父留之待正旦使觀朝吏㑹者数百/人眞於窓中闚其與父語畢問眞孰賢眞曰戸曹掾胡)¶
<pb:KR3k0013_WYG_842-18b>¶
(廣有公卿之量其後廣果立九/卿三公之位世以服眞之知人)眞辟公府舉賢良皆不¶
就¶
王諶河南尹田歆外甥(諶史不/書其官)科暠始為縣門下史時¶
諶名知人歆謂之曰今當舉六孝亷多得貴戚書命不¶
宜相違欲自用一名士以報國家爾助我求之明日諶¶
送客於太陽郭遥見暠異之還白歆曰為尹得孝亷矣¶
近雒陽門下史也歆笑曰當得山澤隠滯安用近雒陽¶
吏耶諶曰山澤不必有異士異士不必在山澤歆即召¶
<pb:KR3k0013_WYG_842-19a>¶
暠于庭辯詰職事暠辭對有序歆甚知之召署主簿遂¶
舉孝亷¶
鍾皓潁川人同郡陳寔年不及皓皓引與為友皓為郡¶
功曹㑹辟司徒府臨辭太守問誰可代卿者皓曰明府¶
欲必得其人西門亭長陳寔可寔聞之曰鍾君似不察¶
人不知何獨識我¶
郭泰字林宗舉有道不應衛兹字子許弱冠與同郡圏¶
文生俱稱盛徳林宗與二人共至市子許買物隨價酬¶
<pb:KR3k0013_WYG_842-19b>¶
直文生訾呵減價乃取林宗曰子許少欲文生多情此¶
二人非徒兄弟乃父子也後文生以穢貨見損兹以烈¶
節垂名又王允世仕州郡為冠蓋林宗嘗見允而竒之¶
曰王生一日千里王佐才也又茅容年四十餘耕於野¶
時與等輩避雨樹下皆夷踞相對容獨危坐愈恭林宗¶
行見之而竒其異遂與共言因請寓宿旦日容殺雞為¶
饌林宗謂為己設既而以供其母自以草蔬與客同飯¶
林宗起拜之曰卿賢乎哉因勸令學卒以成徳(泰之所/名人品)¶
<pb:KR3k0013_WYG_842-20a>¶
(乃定先言後驗衆皆服之故適陳留則友苻偉明㳺太/學則師仇季智之陳國則親魏徳公入汝南則交黄叔)¶
(度又識張孝仲芻牧之中知范時祖郵置之役召公子/許偉康並出屠酤司馬子威拔自卒伍及同郡郭長信)¶
(王長文韓文布李子政曹子元定襄周康子西河王季/然雲中邱季智郝禮真等六十人並以成名王柔王澤)¶
(兄弟總角共候林宗以訪才行所宜林宗曰叔優當以/仕進顯季道當以經術通然違方改務亦不能也後果)¶
(如所言柔為䕶匈奴中郎将澤為代郡太守謝軌與陳/留邊讓並善談論俱有成名每共候林宗未嘗不連日)¶
(達夜林宗謂門人曰二子英才有餘而並不入道惜乎/軌後不拘細行為時所毁讓以輕侮曹操殺之黄允以)¶
(雋才知名林宗見而謂曰卿有絶人之才足成偉器然/恐守道不篤将失之矣後司徒袁隗欲為從女求姻見)¶
(允而歎曰得婿如是足矣允聞而黜遣其妻夏侯氏婦/謂姑曰今當見棄方與黄氏長辭乞一㑹親屬以展離)¶
<pb:KR3k0013_WYG_842-20b>¶
(訣之情于是大集賓客三百餘人婦中坐攘袂數允隠/慝穢惡十五事言畢登車而去允以此廢于時史叔賓)¶
(少有盛名林宗見而告人曰牆髙基下雖得必失後果/以論議阿枉敗名云庾乗少給事縣廷為門士林宗見)¶
(而拔之勸遊學宫遂為諸生傭後能講論自以卑第每/處下坐諸生博士皆就讐問繇是學中以下坐為貴後)¶
(徵辟並不起/號曰徵君)¶
荀淑字季和潁川人為朗陵侯相時黄憲世貧賤父為¶
牛醫淑至慎陽遇憲於逆旅時年十四淑竦然異之揖¶
與語移日不能去謂憲曰子吾之師表也既而前至袁¶
閎所未及勞問逆曰子國有顔子寧識之乎閎曰見吾¶
<pb:KR3k0013_WYG_842-21a>¶
叔度耶淑又拔李昭于小吏¶
李膺為烏桓校尉以公事免官還居綸氏教授嘗千人¶
南陽樊陵求為門徒膺謝不受後陵以阿附宦官致位¶
太尉為節志所羞又岑晊詣太學膺與王暢稱其有幹¶
國器膺後為司隷校尉¶
度尚除上虞長進善愛人坐以待旦擢門下書佐朱雋¶
嘗歎美之以為有不凡之操雋後官至車騎将軍逺近¶
竒尚有知人之鑒¶
<pb:KR3k0013_WYG_842-21b>¶
吳祐字季英郡舉孝亷将行郡中為祖道祐越壇共小¶
吏雍邱黄真歡語移時與結友而别功曹以祐倨請黜¶
之太守曰吳季英有知人之名卿且勿言真後亦舉孝¶
亷除新蔡長世稱其清節祐官至河間相¶
仲長統山陽髙平人年二十餘游學青徐并冀之間與¶
交者多異之并州刺史髙幹素貴有名招致四方游士¶
多歸焉統過幹幹善待遇之訪以世事統謂幹曰君有¶
雄志而無雄才好士而不能擇人所以為君深戒也幹¶
<pb:KR3k0013_WYG_842-22a>¶
雅自多不納統言統去之無㡬而幹敗并冀之士以是¶
異統後尚書令荀彧舉為尚書郎又㕘丞相曹操軍事¶
符融陳留浚義人游太學郭林宗始入京師時人莫識¶
融一見嗟服因以介於李膺繇是知名時漢中晉文經¶
梁國黄子英並恃其才智炫曜上京卧託養疾無所通¶
接雒中諸大夫好事者承其聲名坐門問疾猶不得見¶
三公所辟召者輒以詢訪之隨所臧否以為與奪融察¶
其非真乃到太學并見李膺曰二子行業無聞以豪傑¶
<pb:KR3k0013_WYG_842-22b>¶
自置遂使公卿問疾王臣坐問融恐其小道破義空譽¶
違實特宜察焉膺然之二人自是名論漸衰賓從稍省¶
旬日之間慙歎逃去後果為輕薄子並以罪廢棄融益¶
以知名優㳺不仕以至於終¶
鄭𤣥門人樂安國淵任嘏年並童幼𤣥稱淵為國器嘏¶
有道徳其餘亦多所鑒拔皆如其言(國淵字子尼少師/事鄭𤣥淵始未知)¶
(名𤣥稱之曰國子尼美才/也吾觀其人必為國器)後為大司農¶
李瓉位至東平相初曹操㣲時瓉異其才将沒謂子宣¶
<pb:KR3k0013_WYG_842-23a>¶
等曰時将亂矣天下英雄無過曹操焉張孟卓與吾善¶
袁本初汝外親雖爾勿休必歸曹氏諸子從之並免於¶
亂世¶
甘公丹陽縣人嘗為蒼梧太守陶謙少孤始以不羈聞¶
於縣中年十四猶綴帛為幡乗竹馬而戲邑中兒童皆¶
隨之甘公出遇見之其容貌異而呼之與語甚説許妻¶
以女夫人怒曰陶家兒遨戲無度奈何以女許之甘公¶
曰彼有竒表長必大成遂以妻之¶
<pb:KR3k0013_WYG_842-23b>¶
許邵字子将汝南平輿人也嘗為郡功曹邵少峻名節¶
好人倫多所賞識若樊子昭和陽士者並顯名於世故¶
天下言拔士者咸稱許郭(林/宗)劉曄少有孝行避地揚州¶
邵稱曄有佐世之才後為魏名臣又曹公㣲時嘗卑辭¶
厚禮求為己目邵鄙其人而不肯對公乃伺隙脅邵邵¶
不得已曰君清平之姦賊亂世之英雄公大悦而去(又/云)¶
(魏太祖嘗問許子将我何如人子将不答固問之/子将曰子治世之能臣亂世之姦雄太祖大笑)¶
蔡邕字伯喈為左中郎将獻帝西遷王粲徙長安邕見¶
<pb:KR3k0013_WYG_842-24a>¶
而竒之時邕才學顯著貴重朝廷嘗車騎填巷賓客盈¶
坐聞粲在門倒屣迎之粲至年既幼弱容狀短小一座¶
盡驚邕曰此王公孫也有異才吾不如也吾家書籍文¶
章盡當與之邕初從朔方還嘗避怨於吳顧雍從學琴¶
書雍專一清静敏而易教伯喈貴異之謂曰卿必成致¶
今以吾名與卿故雍與伯喈同名¶
孔融字文舉為北海相韋康字元将與弟仲将俱見融¶
融與康父端書曰前日元将来淵才亮茂雅度𢎞毅偉¶
<pb:KR3k0013_WYG_842-24b>¶
世之器也昨日仲将又来懿性貞實文慤篤誠保家之¶
主也不意雙珠近出老蚌甚珍貴之又召王修為主簿¶
舉孝亷修以天下亂不行頃之郡中有反者修聞融有¶
難夜往奔融賊初發融謂左右曰能冐難来惟修耳言¶
終而修至復署功曹融嘗謂功曹孔邵廊廟才也邵後¶
從劉繇於江東及吳大帝統事數陳便宜以為應納貢¶
聘大帝即從之拜廬江太守遷車騎長史黄武初為丞¶
相威遠将軍封陽羡侯¶
<pb:KR3k0013_WYG_842-25a>¶
橋𤣥梁國人為太尉初魏太祖少任侠放蕩世人未之¶
竒也惟𤣥與南陽何顒異焉𤣥謂太祖曰天下将亂非¶
命世之才不能濟也能安之者其在君乎操嘗感其知¶
已後經𤣥墓輙悽愴致祭自為其文(又云橋𤣥世名知/人覩魏太祖而異)¶
(之曰吾見天下名士多矣未有若君者也君善自/持吾老矣願以妻子為托繇是身名益重於時)¶
何顒南陽襄鄉人辟司空府初見魏太祖歎曰漢家将¶
亡安天下者必此人也顒嘗稱潁川荀彧王佐之器及¶
彧為尚書令遣人西迎叔父爽喪并致顒屍而𦵏之冢¶
<pb:KR3k0013_WYG_842-25b>¶
傍¶
陳寵為尚書皇后弟侍中竇憲薦真定令張林為尚書¶
帝以問寵寵對林雖有才能而素行貪濁憲以此深憾¶
寵林卒被用而以贓汚抵罪¶
魏荀彧所舉者命世大才邦邑則荀攸鍾繇陳羣及引¶
致當世知名郄憲華歆王朗荀悦杜襲辛毗趙儼之儔¶
終為卿相以十数人取士不以一揆戲志才郭嘉等有¶
負俗之譏杜畿簡傲少文皆以智䇿舉之終各稱職初¶
<pb:KR3k0013_WYG_842-26a>¶
曹公問彧誰能代卿為我謀者彧言攸繇又言䇿謀士¶
初進志才志才卒又進郭嘉曹公以為知人彧為侍中¶
光禄大夫持節㕘丞相軍事¶
劉元起涿郡人蜀先主年十五母使行學與元起子徳¶
然遼西公孫瓉俱事故九江太守同郡盧植元起嘗資¶
給先主與徳然等元起妻曰各自一家何能嘗爾邪起¶
曰吾宗中有此兒非常人也(元起出蜀志/不見官位)¶
張世平中山大商也蜀先主居涿時世平與蘇雙等皆¶
<pb:KR3k0013_WYG_842-26b>¶
累千金販馬周旋於涿郡見而異之乃多與金財先主¶
繇是得合徒衆(世平出蜀志/不見官位)¶
魏兹陳留人臻之父也兹有大節不應三公之辟太祖¶
之初至陳留兹曰平天下者必此人也太祖亦異之數¶
詣兹議大事從討董卓戰於滎陽而卒太祖每涉郡境¶
輙遣使祠焉(魏兹出魏志/不見官位)¶
王郎漢末為㑹稽太守為孫䇿所執後太祖徵之既至¶
太祖問曰孫䇿何以得至此耶郎曰䇿勇冠一世有雋¶
<pb:KR3k0013_WYG_842-27a>¶
才大志張子布民之望也北面而相之周公瑾江淮之¶
傑攘臂而為其将謀而有成所規不細終為天下大賊¶
非徒狗盜而已¶
王雋字子文汝南人少為范滂許章所識與南陽岑晊¶
善曹公之為布衣特愛雋雋亦稱曹公有治世之具及¶
袁紹與弟術喪母歸𦵏汝南雋與曹公㑹之㑹者三萬¶
人曹公於外宻語雋曰天下将亂為魁者必此二人也¶
欲濟天下為百姓請命不先誅此二子亂今作矣雋曰¶
<pb:KR3k0013_WYG_842-27b>¶
如卿之言濟天下者舍卿復誰相對而歎劉表見袁紹¶
彊陰與紹通雋謂表曰曹公天下之雄也必能興霸道¶
繼桓文之功者也今乃釋近而就逺如有一朝之急遥¶
望漢北之救不亦難乎表不從賈詡為太尉初南見劉¶
表表以客禮待之詡謂人曰表平世三公才也不見事¶
變多疑無决無能為也¶
劉琬漢末為使者使孫䇿加錫命時吳大帝舉孝亷琬¶
語人曰吾觀孫氏兄弟雖各才秀明逹然皆禄胙不終¶
<pb:KR3k0013_WYG_842-28a>¶
惟中弟孝亷形貌竒偉骨體不常有大貴之表年又最¶
夀爾試識之¶
裴潛初為太祖倉曹屬太祖問潛曰卿前與劉備俱在¶
荆州卿以備才畧何如潛曰使居中國能亂人而不能¶
為治也若乗間守險足以為一方主¶
楊俊字季才有風鑒仕為南陽太守漢末晉宣帝年十¶
六七與俊相遇俊曰此非常人之人也又司馬朗早有¶
聲名其族兄芝衆未之知惟俊言曰芝雖風望不及朗¶
<pb:KR3k0013_WYG_842-28b>¶
實理但有優¶
甘俊自少及長以人倫自任同郡審固陳留衛恂本皆¶
出自兵伍俊資拔奨致咸作佳士後固歴位郡守恂御¶
史縣令其明鑒行義多此類也¶
崔林字徳儒河東武城人也有清識拔同郡王經於民¶
伍之中卒為名士世以此稱之後為司空薨¶
傅巽字公悌文帝時為侍中巽瓌偉博達有知人鑒巽¶
在荆州目龎統為半英雄謂裴潛終以清行顯統遂附¶
<pb:KR3k0013_WYG_842-29a>¶
劉備見待次於諸葛亮潛位至尚書令並有名徳及在¶
魏朝魏諷以才智聞巽謂之必反卒如其言¶
游殷為郡功曹時張既為兒童殷察而異之引既過家¶
既敬諾先歸𠡠家具設賓饌及既至殷妻笑曰君其悖¶
乎張徳容童昏小兒何異客哉殷曰卿勿怪乃方伯之¶
器也殷遂與既論霸王之術饗訖以子楚託之既謙不¶
受殷固託之既以殷邦之宿望難違其㫖乃許之後楚¶
為蒲阪令太祖定闗中時漢興郡缺太祖以問既既稱¶
<pb:KR3k0013_WYG_842-29b>¶
楚才兼文武遂以為漢興太守後轉隴西¶
夏侯𤣥世名知人為中䕶軍拔用武官㕘㦸牙門無非¶
俊傑多牧州典郡立法垂教於今皆為後式¶
司馬徳操潁川人也劉廙年十嵗戲於講堂上德操拊¶
其頭曰孺子孺子黄中通理寧自知不廙文帝即王位¶
為侍中賜爵闗内侯¶
陳羣辟太祖司空西曹掾屬時有薦樂安王模下邳周¶
逵者太祖辟之羣封還𠡠以為模逵穢徳終必敗太祖¶
<pb:KR3k0013_WYG_842-30a>¶
不聽後模逵皆坐姦軌誅太祖以謝羣羣薦廣陵陳矯¶
丹陽戴乾太祖皆用之後吳人叛乾忠義死難矯遂為¶
名臣世以羣為知人¶
劉曄為侍中時魏諷有重名自卿相以下皆傾心交之¶
其後孟達去劉備歸文帝論者多稱有樂毅之量曄一¶
見諷達而皆云此二人必反卒如其言(達有容止才觀/文帝甚器愛之)¶
(使達為新城太守加散騎常侍曄曰達有苟得之心恃/才好術必不能感恩懐義新城與吴蜀接連者變態為)¶
(國生患文帝竟不/易後達終於叛敗)¶
<pb:KR3k0013_WYG_842-30b>¶
張既為雍涼二州刺史十餘年其所禮辟扶風龎延天¶
水楊阜安定胡遵酒泉龎涓燉煌張恭周生烈等皆終¶
有名位¶
荀攸字公達鄭袤髙祖衆為漢大司農父泰揚州刺史¶
有髙名袤少孤早有識鑒攸見之曰鄭公業為不亾矣¶
公業泰字也攸終於尚書令¶
傅嘏為黄門侍郎時曹爽秉政何晏為吏部尚書嘏謂¶
爽弟義曰何平叔外静而内銛巧好利不念務本吾恐¶
<pb:KR3k0013_WYG_842-31a>¶
必先惑子兄弟仁人将逺而朝政廢矣晏等遂與嘏不¶
平因㣲事以免嘏官起家拜滎陽太守不行太傅司馬¶
宣王請為從事中郎曹爽誅為河南尹李豐與嘏同州¶
少有顯名早歴大官内外稱之嘏又不善也謂同志曰¶
豐飾偽而多疑矜小失而昧於權利若處庸庸者可也¶
自任機事而遭明者必死豐後為中書令與夏侯𤣥俱¶
禍卒如嘏言先是何晏以才辯顯於貴戚之間鄧颺好¶
變通合徒黨鬻聲名於閭閻而夏侯𤣥以貴臣子少有¶
<pb:KR3k0013_WYG_842-31b>¶
重名為之宗主求交於嘏而不納也嘏友人荀粲有清¶
識逺心然猶怪之謂嘏曰夏侯泰初一時之傑虛心交¶
子合則好成不合則怨至二賢不睦非國之利此藺相¶
如所以下亷頗也嘏答之曰泰初志大其量能合虛聲¶
而無實才何平叔言逺而情近好辯而無誠所謂利口¶
覆邦國之人也鄧𤣥茂有為而無終外要名利内無闗¶
鑰貴同惡異多言而妬前多言多釁妬前無親以吾觀¶
此三人者皆敗徳也逺之猶恐禍及況昵之乎嘏為尚¶
<pb:KR3k0013_WYG_842-32a>¶
書僕射時司馬文王輔政鍾㑹為黄門侍郎㑹嘗有自¶
矜色嘏戒之曰子志大而量小勲業難為也可不慎哉¶
後果作亂被誅¶
何禎明帝時為秘書丞時譙人胡康年十五以異才見¶
選又陳損益求試劇縣詔特引見衆論翕然號為神童¶
詔付秘書使博覽典籍帝以問禎康才何如禎答曰康¶
雖有才性質不端必有負敗後果以過見譴¶
夏侯霸為討蜀䕶軍右将軍後降蜀姜維問之曰司馬¶
<pb:KR3k0013_WYG_842-32b>¶
懿既得彼政當復有征伐之志否霸曰彼方營立家門¶
未遑外事有鍾士季㑹者其人雖少終為吴蜀之憂然¶
非常之人而不能用也後十五年而㑹果滅蜀¶
司馬朗為兖州刺史朗雅好人倫鄉人李覿等盛得名¶
譽朗嘗顯貶下之後覿等敗時人服焉¶
崔琰為中尉琰初與司馬朗善晉宣王方壯琰謂朗曰¶
子之弟聰哲明允剛㫁英特殆非子之所及也¶
王修為奉常修初識髙柔於弱冠異王基於童幼終皆¶
<pb:KR3k0013_WYG_842-33a>¶
逺至世稱其知人¶
郭𤣥陽翟人被刑在家鄧艾少為襄城典農部民與石¶
苞皆年十二三𤣥從典農司馬求人御以艾苞與御行¶
十餘里與語悅之謂二人皆當逺至為佐相艾從為典¶
農功曹奉使詣宣王繇此見知遂被拔擢苞亦貴顯(郭/𤣥)¶
(出魏志不/見官位)¶
杜畿為尚書僕射畿初與太僕李恢東安太守郭智友¶
好恢子豐交結英俊以才智顯於天下智子冲有内實¶
<pb:KR3k0013_WYG_842-33b>¶
而無外觀州里弗稱也二人各修子孫禮見畿既退畿¶
歎曰孝懿無子非徒無子殆将無家君謀為不死也其¶
子足繼其業時人皆以畿為誤恢死後豐為中書令父¶
子兄弟皆誅冲為代郡太守卒繼父業世乃服畿知人¶
(魏畧曰李豐父名義與此/不同義蓋恢之别名也)¶
蜀司馬徽潁川人有知人之鑒龎統少時樸鈍未有識¶
者統弱冠往見徽徽採桑於樹上坐統在樹下共語自¶
晝至夜徽甚異之稱統當為南州士之冠冕繇是漸顯¶
<pb:KR3k0013_WYG_842-34a>¶
(徽出蜀志/不見官位)¶
譙周字允南陳夀為觀閣令史宦人黄皓專㺯威權夀¶
獨不為之屈繇是屡被譴黜遭父喪有疾使婢丸藥客¶
往見之鄉黨以為貶議蜀平坐是沉廢者累年後為御¶
史治書以母憂去職母遺言令𦵏雒陽夀遵其志又坐¶
不以母歸𦵏竟被貶議初周嘗謂夀曰卿必以才學成¶
名當被損折亦非不幸也宜深慎之夀至再致廢辱皆¶
符周言周入魏時晉文王為相國以周有全國之功封¶
<pb:KR3k0013_WYG_842-34b>¶
陽城侯¶
楊戲為射聲校尉戲性簡惰未嘗以甘言加人時人謂¶
譙周無當世才少歸敬者戲重之嘗稱曰吾等後世終¶
自不如此長兒也有識以此貴戲¶
王連為司監校尉於是簡取良才以為官屬若吕乂杜¶
棋劉幹等終皆至大官自連所拔也¶
吳虞翻字仲翔初山陰丁覽太末徐陵或在縣吏之中¶
或衆所未識翻一見之便與友善終成顯名翻嘗為騎¶
<pb:KR3k0013_WYG_842-35a>¶
都尉¶
陸遜為太子太傅遜名知人初暨艷造營府之論遜諫¶
戒之以為必禍又謂諸葛恪曰在我前者吾必奉之同¶
升在我下者則扶持之今觀君氣陵其上意&KR0824;乎下非¶
安徳之基也及廣陵楊竺少獲聲名而遜謂之終敗勸¶
竺兄穆令與别族後艷恪竺皆坐誅其先見如此¶
胡綜為侍中時青州人隠蕃歸吳上書曰臣聞紂為無¶
道㣲子先出髙祖寛明陳平先入臣年二十二委棄封¶
<pb:KR3k0013_WYG_842-35b>¶
城歸命有道頼蒙天靈得自全致臣至止有日而主者¶
同之降人未見精别使臣㣲言妙㫖不得上達於邑三¶
歎曷惟其已也謹詣闕拜章乞蒙引見大帝即召入蕃¶
謝答及陳時務甚有辭觀綜時侍坐帝問如何對曰蕃¶
上書大語有似東方朔巧捷詭辯有似禰衡而才皆不¶
及大帝又問可堪何官綜對曰未可以治民且試以都¶
輦小職大帝以蕃盛論刑獄用為廷尉監左将軍朱據¶
廷尉郝普稱蕃有王佐之才普尤與之親善嘗怨歎其¶
<pb:KR3k0013_WYG_842-36a>¶
屈後蕃謀叛事覺伏誅普見責自殺據禁止歴時乃解¶
拜綜偏将軍蕃以口辯為豪傑所善潘濬子翥亦與周¶
旋饋餉之濬聞大怒疏責翥曰吾受國厚恩志報以命¶
爾輩在都當念恭順親賢慕善何故與降虜交以糧餉¶
之在逺聞此心震面熱惆悵累旬疏到急就往使受杖¶
一百促責所餉當時人咸怪濬而蕃果圖叛誅夷衆乃¶
歸服¶
羊道為中庻子年二十時廷尉監隠蕃交結豪傑自衛¶
<pb:KR3k0013_WYG_842-36b>¶
将軍全琮等皆傾心敬待惟道及宣詔郎豫章楊迪拒¶
絶不與通時人咸怪之而蕃後叛逆衆乃服之¶
李肅南陽人也孟仁少從肅學讀書夙夜不懈肅竒之¶
曰卿宰相器也後果為丞相¶
習溫為荆州大公平大公平今之州都潘秘過辭於溫¶
問曰先君昔許君侯當為州里議主今果如其言不審¶
州里誰當復相代者溫曰無過於君也後秘為尚書僕¶
射代溫為公平甚得州里之譽¶
<pb:KR3k0013_WYG_842-37a>¶
虞俊餘姚人也俊見張溫歎曰張惠恕(温/字)才多智少華¶
而不實怨之所聚有覆家之禍吾見其兆矣諸葛亮聞¶
俊憂溫意未之信及溫放黜亮乃歎俊之有先見亮初¶
聞溫敗未知其故思之数日曰吾已得之矣其人於清¶
濁太明善惡太分(溫出吴志/無官位)¶
陸瑁吳郡吳人也為選曹尚書初同郡聞人敏見得國¶
邑優扵崇修惟瑁以為不然後果如其言¶
孫河為烏程縣長吳粲為小吏河深竒之河後為將軍¶
<pb:KR3k0013_WYG_842-37b>¶
得自選長吏表粲為曲阿丞遷為長史治有名迹雖起¶
孤㣲與同郡陸遜卜靜等比肩齊聲矣¶
虞忠字世方翻第五子為宜都太守貞固幹事好識人¶
物造吴郡陸機於童齕之年稱上虞魏遷於無名之初¶
終皆逺至為著聞之士交同縣王岐於孤宦之族仕進¶
先至宜都太守忠乃代之¶
闞澤字徳潤為太子太傅初丁固在襁褓中澤見而異¶
之曰此兒後必致公輔終如其言¶
<pb:KR3k0013_WYG_842-38a>¶
季衡為威逺将軍衡本襄陽卒家子漢末入吳為武昌¶
庻民聞羊衜有人物之鑒往干之衜曰多事之世尚書¶
劇曹郎才也¶
顧邵為豫章太守好樂人倫初錢塘丁諝出於役伍陽¶
羡張秉生於庶民烏程吳粲雲陽殷禮起乎㣲賤邵皆¶
拔而友之為立聲譽諝至典軍中郎秉雲陽太守禮零¶
陵太守粲太子少傅世以邵為知人¶
張承為奮威将軍承能甄識人物拔彭城蔡款南陽謝¶
<pb:KR3k0013_WYG_842-38b>¶
景於孤㣲童幼並為國士款至衛尉景豫章太守又諸¶
葛恪字元遜年少時衆人竒其英才承言終敗諸葛氏¶
者元遜也勤於長進篤於物類凡在庶幾之流無不造¶
門¶
　¶
　¶
　¶
　册府元龜卷八百四十二¶
