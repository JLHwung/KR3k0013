# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:14.694446
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百七十五
<pb:KR3k0013_WYG_375-1a>¶
欽定四庫全書¶
　册府元龜卷三百七十五　宋　王欽若等　撰¶
　　將帥部¶
　　　褒異¶
夫褒勸之典有國之常道也况夫三軍之帥百夫之特¶
有斬將搴旗之勇却敵捕虜之勞足以經武貞帥開地¶
斥境何嘗不剖符疏壤厚封崇之命疇庸贊書極尊奬¶
之數以至加地進祿稱功計伐或錫之車服或加之印¶
<pb:KR3k0013_WYG_375-1b>¶
綬或許其世襲或崇其官呼或没而可稱禮光於詔塟¶
或死而可作事美於追榮皆所以疇勞而勸能賞善而¶
旌德使效節之士罄其精忠方來之人於焉激勵傳曰¶
藏在盟府不可廢也謂是物矣夫¶
周召公虎為卿士平淮夷宣王賜以鬯酒一尊使以祭其¶
宗廟告其先祖故江漢之詩曰釐爾圭瓚秬鬯一卣告¶
於文人(釐賜也秬黒黍也鬯香草也築煮合而鬱之為/鬯卣器也九命賜圭瓚秬鬯文人文德之人也)¶
又曰錫山川土田於周受命自召祖命(周岐周也自用/也宣王欲尊顯)¶
<pb:KR3k0013_WYG_375-2a>¶
(召虎故如岐周使虎受山川土田之賜命用其祖召康/公受封之禮岐周周之所起為其先祖之靈故就之)¶
申伯居謝宣王命召公營其位而作城郭及寢廟定其¶
人神所處故崧高之詩曰申伯之功召伯是營有俶其¶
城寢廟既成(俶作/也)又曰既成藐藐王錫申伯四牡蹻蹻¶
鈎膺濯濯(藐藐美貌蹻蹻壯貌鈎膺樊纓也濯濯光明/也召公營位築之已成以形貌告於王王乃)¶
(賜申伯為/將遣之)王遣申伯路車乗馬我圖爾居莫如南土(乗/馬)¶
(四馬也王以正禮遣申伯之國故復有車馬之/賜因告之曰我謀女之所處無如南土之最善)錫爾介¶
圭以作爾寳(寳瑞也圭長尺二寸謂之介非諸侯之/圭故以為寳諸侯之瑞圭自九寸而下)¶
<pb:KR3k0013_WYG_375-2b>¶
衞武公初為武侯犬戎為亂武公將兵往佐周平戎甚有¶
功周平王元年命衞侯為公¶
士會晉大夫也帥師滅赤狄晉侯請於周定王王以黻¶
冕命士會將中軍且為太傅(代荀林父將中軍且加以/太傅之官黻冕命卿之服)¶
(太傅孤/卿也)¶
秦蒙恬始皇時為將攻齊大破之拜為内史¶
漢陳平為䕶軍中尉從高帝擊韓王信於代至平城為¶
匈奴圍七日不得食髙帝用平竒計使單于閼氏(音焉/支)¶
<pb:KR3k0013_WYG_375-3a>¶
解圍以得開髙帝既出其計秘世莫得聞髙帝南過曲¶
逆上其城望室屋甚大曰壯哉縣吾行天下獨見雒陽¶
與是耳顧問御史曲逆户口㡬何對曰始秦時三萬餘¶
户間者兵數起多亡匿今見五千餘户於是詔御史更¶
封平為曲逆侯盡食之平自初從至天下定後甞以䕶¶
軍中尉從擊臧荼陳豨黥布凡六出竒計輙益封邑¶
曹參沛人也髙祖為沛公參以中涓從(涓潔也言其在/中主知潔涓洒)¶
(掃之事葢親/近左右也)撃胡陵方與(音房/豫)攻秦監公軍大破之(秦/一)¶
<pb:KR3k0013_WYG_375-3b>¶
(郡置守尉/監三人)東下薛撃泗水守軍薛郭西復攻胡陵取之¶
賜爵七大夫又攻下邑以西至虞撃秦將章邯車騎攻¶
轅戚及亢父(音杭/甫)先登遷為五大夫楚懐王以沛公為¶
碭郡長將碭郡兵於是乃封參執帛(楚爵孤/卿也)號曰建成¶
君遷為戚公又虜秦司馬及御史各一人遷為執珪(侯/伯)¶
(執/珪)及沛公為漢王封參為建成侯從至漢中遷為將軍¶
參將兵守景陵三秦使章平等攻參參出擊大破之賜食¶
邑於寜秦(今華/隂)¶
<pb:KR3k0013_WYG_375-4a>¶
周勃沛人也沛公初起勃以中涓從攻胡陵下方與方¶
與反與戰却敵攻豐擊秦軍碭東還軍留及蕭復攻碭¶
破之下下邑先登賜爵五大夫沛公為漢王漢王賜勃¶
爵為威武侯從入漢中拜為將軍還定三秦賜食邑懐¶
徳又東定楚地泗水東海郡凡得二十二縣還守雒陽¶
櫟陽賜與潁隂侯共食鍾離以將軍從髙祖擊燕王臧¶
荼破之易下所將卒當馳道為多(當髙祖所/行之前)賜爵列侯¶
剖符世世不絶食綘八千二百八十户¶
<pb:KR3k0013_WYG_375-4b>¶
樊噲以舎人從髙祖攻胡陵方與(皆縣名方音/房與音豫)還守豐¶
撃泗水監豐下破之(泗水郡名監謂御史監/郡者也破之於豐縣下)復東定沛¶
破泗守薛西(破郡守於/薛縣之西)與司馬&KR0642;戰碭東(秦將章邯之/司馬也&KR0642;讀)¶
(與夷/同)郤敵斬首十五級賜爵國大夫(即官大夫也/爵第六級)常從¶
沛公擊章邯軍濮陽攻城先登斬首二十三級賜爵列¶
大夫(即公大夫也/爵第七級)從攻陽城先登下户牖(陽武縣/之鄉)破李¶
繇軍斬首十六級賜上聞爵(得徑上聞也吕氏春秋曰/魏文侯東勝齊於長城天)¶
(子賞文侯以上聞又/曰名通於天子也)從攻圉都尉東郡守尉於成武(圉/即)¶
<pb:KR3k0013_WYG_375-5a>¶
(陳留/圉縣)郤敵斬首十四級捕虜十六人(生獲/曰虜)賜爵五大夫¶
從攻秦軍出亳南(亳成湯封邑今河/南偃師湯亭是)河間守軍於杠里破¶
之(杠音/江)擊破趙賁軍開封北(賁音/奔)以郤敵先登斬候一¶
人首六十八級捕虜二十六人(既斬候一人又更/斬它首六十八級)賜爵¶
卿從攻破揚熊於曲遇(曲音丘羽/切遇音顒)攻宛陵先登斬首八¶
級捕虜四十四人賜爵封號賢成君(食祿比封君而無/邑也楚漢之際權)¶
(設寵榮假其位號或得邑/地或空受爵此例多矣)從攻長社轘轅絶河津東攻¶
秦軍尸鄉南攻秦軍於犨破南陽守齮於陽城東攻宛¶
<pb:KR3k0013_WYG_375-5b>¶
城先登西至酈(南陽之縣也/音直益切)以郤敵斬首十四級捕虜¶
四十人賜重封(重封者加/二號耳)項羽在戲下欲攻沛公沛公¶
從百餘騎因項伯面見項羽謝無有閉關事項羽既饗¶
軍士中酒亞父謀欲殺沛公令項莊拔劒舞坐中欲撃¶
沛公噲居營外聞事急乃持盾入營是日㣲噲沛公幾¶
殆後數日項羽入屠咸陽立沛公為漢王漢王賜噲爵¶
為列侯號臨武侯遷為郎中從入漢中還定三秦别撃西¶
丞白水北(西謂隴西郡西縣也白水水名經西縣東/南流而過言撃西縣之丞於白水之北)擁¶
<pb:KR3k0013_WYG_375-6a>¶
輕車騎雍南破之從攻雍漦城先登(漦讀與邰同縣名/即后稷所封今武)¶
(功故城/是音胎)撃章平軍好畤攻城先登陷陣斬縣令丞各一¶
人首十一級虜二十人遷為郎中騎將從擊秦車騎壤¶
東(地名/也)郤敵遷為將軍攻趙賁下郿槐里柳中咸陽(柳/中)¶
(即細柳地也/在長安西)灌廢丘最(引水灌/廢丘)至櫟陽賜食邑杜之樊¶
鄉(杜縣之鄉也/今曰樊川)從攻項籍屠煮棗(清河有煮棗城功臣/表有煮棗侯又曰既)¶
(云攻項籍屠煮棗則其地當在大河/之南非清河之城明矣俱未悉其處)撃破王武程處軍¶
於外黄攻鄒魯瑕丘薛項羽敗漢王於彭城盡復取魯¶
<pb:KR3k0013_WYG_375-6b>¶
梁地噲還至滎陽益食平隂二千户以將軍守廣武一¶
嵗(即滎陽/之廣武)項羽引東從髙祖撃項籍下陽夏(夏音工/雅切)虜¶
楚周將軍卒四千人(周/殷)圍項籍陳大破之(於陳縣/圍之)屠胡¶
陵項籍死漢王即皇帝位以噲有功益食邑八百户其¶
秋燕王臧荼反噲從攻虜荼定燕地楚王韓信反噲從¶
至陳取信定楚更賜爵列侯與剖符世世勿絶食舞陽¶
號為舞陽侯除前所食以將軍從攻反者韓王信於代¶
自霍人以往至雲中與綘侯等共定之益食千五百户¶
<pb:KR3k0013_WYG_375-7a>¶
因撃陳豨曼丘臣軍戰襄國破柏人先登䧏之定清河¶
常山凡二十七縣殘東垣(殘謂多所/殺傷也)遷為左丞相破得¶
綦母卬尹潘軍於無終廣昌(姓綦母名卬/也綦音其)破豨别將胡¶
人王黄軍代南因撃韓信軍參合軍所將卒斬韓信撃¶
豨胡騎横谷斬將軍趙既虜代丞相馮梁守孫奮大將¶
王黄將軍大將一人太僕解福等十人與諸將共定代¶
鄉邑七十三後燕王盧綰反噲以相國撃綰破其丞相¶
抵薊南(抵至也一說抵者其丞/相之名也音丁禮切)定燕縣十八鄉邑五十¶
<pb:KR3k0013_WYG_375-7b>¶
一益食千三百户定食舞陽五千四百户¶
酈商髙陽人也(酈音/歴)陳勝起商聚少年得數千人沛公¶
畧地六月餘商以所將四千人屬沛公於岐從攻長社¶
先登賜爵封信成君從攻&KR1670;氏絶河津破秦軍雒陽東¶
從下宛穰定十七縣别將攻旬闗(漢中旬水上之闗/也今在洵陽縣)西¶
定漢中(先言攻旬闗定漢中然後云沛公為漢王是則/沛公從武闗藍田而來商時别從西道平定漢)¶
(中/)沛公為漢王賜商爵信成君以將軍為隴西都尉别¶
定北地郡破章邯别將於烏氏栒邑泥陽(烏氏安定縣/也栒邑今在)¶
<pb:KR3k0013_WYG_375-8a>¶
(豳州泥陽北地縣/氏音支栒音荀)賜食邑武城六千户從撃項籍軍與¶
鍾離昧戰受梁相國印(漢以梁相/國印授之)益食四千户從擊項¶
羽二嵗攻胡陵漢王即帝位臧荼反商以將軍從擊荼¶
戰龍脫先登陷陳破荼軍易下(今易/縣)郤敵遷為右丞相賜¶
爵列侯與剖符世世勿絶食邑涿郡五千户别定上谷¶
因攻代受趙相國印(初受梁相國印今/又受趙相國印)與綘侯等定代¶
郡雁門得代丞相程縱守相郭同(守相謂為相/而居守者)將軍以¶
下至六百石十九人還以將軍將太上皇衛一嵗十月¶
<pb:KR3k0013_WYG_375-8b>¶
以右丞相撃陳豨殘東垣又從撃黥布攻其前垣(謂攻/其壁)¶
(壘之/前垣)陷兩陳得以破布軍更封為曲周侯食邑五千一¶
百户除前所食¶
夏侯嬰以縣令史為髙祖使上䧏沛一日髙祖為沛公¶
賜爵七大夫以嬰為太僕常奉車(為沛公/御車)從攻胡陵嬰¶
與蕭何䧏泗水監平(胡陵平所止縣/嘗給之故與䧏)平以胡陵䧏賜嬰¶
爵五大夫從撃秦軍碭東攻濟陽下户牖破李繇軍雍¶
丘以兵車趣攻戰疾破之(趣讀曰促謂急/促也次下亦同)賜爵執帛¶
<pb:KR3k0013_WYG_375-9a>¶
從撃章邯軍東阿濮陽下以兵車趣攻戰疾破之賜爵¶
執圭從撃趙賁軍開封揚熊軍曲遇嬰從捕虜六十八¶
人䧏卒八百五十人得印一匱(時自相署/置官之印)又擊秦軍雒¶
陽東以趣攻戰疾賜爵封轉為滕令(今汴郡/公丘縣)因奉車(因/此)¶
(又每奉車從攻/戰以至霸上)從攻定南陽戰於藍田芷陽(芷陽後為/霸陵縣)¶
至霸上沛公為漢王賜嬰爵列侯號昭平侯復為太僕¶
從入蜀漢還定三秦從撃項籍至彭城項羽大破漢軍¶
漢王不利馳去見孝惠魯元載之漢王急馬罷虜在後¶
<pb:KR3k0013_WYG_375-9b>¶
(罷讀/曰疲)常蹳兩兒棄之(蹳音撥又音/足跋物之跋)嬰常收載行面雍樹¶
馳(面偕也雍抱持之言取兩兒令面背己而/抱持之以馳故云面雍樹馳雍讀曰擁)漢王怒欲¶
斬嬰者十餘卒得脫而致孝惠魯元於豐漢王既至滎¶
陽牧散兵復振賜嬰食邑沂陽(沂音魚/依切)撃項籍下邑追¶
至陳卒定楚至魯益食兹氏(茲氏縣名地/里志屬太原)漢王即帝位¶
燕王臧荼反嬰從擊荼明年從至陳取楚王信更食汝隂剖¶
符世世勿絶從擊代至武泉雲中益食千户因從擊韓信¶
軍胡騎晉陽旁大破之追北至平城為胡所圍七日不¶
<pb:KR3k0013_WYG_375-10a>¶
得通髙帝使使厚遺閼氏冐頓乃開其圍一角髙帝出¶
欲馳嬰固徐行弩皆持滿外鄉(故示閒暇所以固士卒/心而令敵不測也鄉讀)¶
(曰/嚮)卒以得脫(卒終/也)益食嬰細陽千户(益其邑/使食之)從擊胡騎¶
句注北大破之擊胡騎平城南三陷陳功為多賜所奪¶
邑五百户(時有罪過奪/邑者以賜之)從擊陳豨黥布軍陷陳郤敵邑¶
千户定食汝隂六千九百戸除前所食¶
灌嬰以中涓從擊破東都尉於成武及秦軍於杠里疾¶
鬬賜爵七大夫又從攻秦軍亳南開封曲遇戰疾力(疾/急)¶
<pb:KR3k0013_WYG_375-10b>¶
(速也力/强力也)賜爵執帛號宣陵君從攻陽武以西至雒陽破¶
秦軍尸北北絶河津南破南陽守齮陽城東遂定南陽¶
郡西入武闗戰於藍田疾力至霸上賜爵執圭號昌文¶
君沛公為漢王拜嬰為郎中從入漢中十月拜為中謁¶
者從還定三秦下櫟陽䧏塞王還圍章邯廢丘未拔從¶
東出臨晉關擊降殷王定其地擊項羽將龍且魏相項佗¶
軍定陶南疾戰破之賜嬰爵列侯號昌文侯食杜平鄉(杜/縣)¶
(之平/鄉)復以中謁者從降下碭以北至彭城項羽擊破漢王¶
<pb:KR3k0013_WYG_375-11a>¶
漢王遁而西嬰從還軍於雍丘王武魏公申徒反(故秦將/降為公)從¶
擊破之攻之外黄西收軍於滎陽楚騎來衆漢王乃擇軍中¶
可為騎將者皆推故秦騎士重泉人李必駱甲(重泉縣名也/地理志屬左)¶
(馮/翊)習騎兵今為校尉可為騎將漢王欲拜之必甲曰臣故秦¶
民恐軍不信臣臣願得大王左右善騎者傅之(傅音附猶/言隨從者)¶
嬰雖少然數力戰乃拜嬰為中大夫令李必駱甲為左右¶
校尉將即中騎兵擊楚騎於滎陽東大破之受詔别擊楚¶
軍後絶其饟道(饟古/餉字)起陽武至襄邑擊項羽之將項冠於¶
<pb:KR3k0013_WYG_375-11b>¶
魯下破之將卒斬右司馬騎將各一人(主右方之馬左亦/如之又曰下所謂)¶
(左右千/人之騎)擊破柘公王武軍燕西(拓縣名公者拓之令也王/武其人姓名燕亦縣名古)¶
(南燕國也/音一千切)所將卒斬樓煩將五人(樓煩縣名其人善騎射/故名射士為樓煩取其)¶
(稱/也)連尹一人(楚官/也)擊王武别將桓嬰白馬下破之所將卒¶
斬都尉一人以騎渡河南送漢王到雒陽從北迎相國韓¶
信軍於邯鄲還至敖倉嬰遷為御史大夫三年以列侯食¶
邑杜平鄉受詔將郎中騎兵東屬相國韓信擊破齊軍於¶
厯下所將卒虜車騎將軍華母傷(華音下/化切)及將吏四十六¶
<pb:KR3k0013_WYG_375-12a>¶
人降下臨淄得相田光追齊相田横至嬴博(二縣/名)擊破¶
其騎所將卒斬騎將一人生得騎將四人攻下嬴博破¶
齊將軍田吸於千乗斬之東從韓信攻龍且留公於假¶
密(留縣名公留令也攻/龍且及留令於假宻)卒斬龍且(嬰所將之卒/也其下亦同)生得右¶
司馬連尹各一人樓煩將十人身生得亞將周蘭(亞次/也)¶
齊地已定韓信自立為齊王使嬰别將擊楚將公杲於¶
魯北破之轉南破薛郡長(長亦如郡守也/時毎郡置長)身虜騎將入¶
攻博陽前至下相以東南僮取慮徐(僮取慮徐三縣也/取音趨又音秋慮)¶
<pb:KR3k0013_WYG_375-12b>¶
(音/廬)度淮盡降其城邑至廣陵(謂從下相以東南盡降/城邑乃至廣陵皆平定)項¶
羽使項聲薛公郯公復定淮北嬰度淮擊破項聲郯公¶
下邳斬薛公下下邳夀春擊破楚騎平陽(此平陽/在東郡)遂降¶
彭城虜柱國項佗(佗音徒/何切)降留薛沛鄼蕭相(凡六縣鄼/音才何切)¶
攻苦醮復得亞將周蘭與漢王㑹頥鄉從擊項籍軍陳¶
下破之所將卒斬樓煩將二人虜將八人賜益食邑二¶
千五百戸項籍敗垓下去也嬰以御史大夫將車騎别¶
追項籍至東城破之所將卒五人共斬項籍皆賜爵列¶
<pb:KR3k0013_WYG_375-13a>¶
侯降左右司馬各一人卒萬二千人盡得其軍將吏下¶
東城歴陽渡江破吳郡長吳下(吳郡長當時為吳郡/長嬰破之於吳下)得¶
吳守遂定吳豫章會稽郡還定淮北凡五十二縣漢王¶
即帝位賜益嬰邑三千戸以車騎將軍從擊燕王荼明¶
年從至陳取楚王信還剖符世世勿絶食潁隂二千五¶
百戸從擊韓王信於代至馬邑别降樓煩以北六縣斬¶
代左將破胡騎將於武泉北復從擊信胡騎晉陽下所¶
將卒斬胡白題將一人(胡名/也)又受詔并將燕趙齊梁楚¶
<pb:KR3k0013_WYG_375-13b>¶
車騎撃破胡騎於硰石(硰音千/坐切)至平城為胡所困從擊¶
陳豨别攻豨丞相侯敞軍曲逆下破之卒斬敞及特將¶
五人(卒謂所將之卒也/特獨也各獨為將)降曲逆盧奴上曲陽安國安平¶
攻下東垣黥布反以車騎將軍先出攻布别將於相破¶
之斬亞將樓煩將三人又進擊破布上柱國及大司馬¶
軍又破布别將肥銖嬰身生得左司馬一人所將卒斬¶
其小將十人追北至淮上益食邑二千五百戸布已破¶
髙帝歸定令嬰食潁隂五千戸除前所食邑凡從所得¶
<pb:KR3k0013_WYG_375-14a>¶
二千石二人别破軍十六降城四十六定國一郡二縣¶
五十二得將軍二人柱國相各一人二千石十人嬰自¶
破布歸髙帝崩以列侯事惠帝及吕后至吕祿等欲為¶
亂齊哀王聞之舉兵西吕祿等以嬰為大將軍往擊之¶
嬰至滎陽乃與絳侯等謀因屯兵滎陽風齊王以誅吕¶
氏事(風讀/曰諷)齊兵止不前絳侯等既誅諸吕齊王罷兵歸¶
嬰自滎陽還與絳侯陳平共立文帝於是益封嬰三千¶
户賜金千斤為太尉¶
<pb:KR3k0013_WYG_375-14b>¶
傅寛以魏五大夫騎將從為舍人起横陽從攻安陽杠¶
里趙賁軍於開封及擊楊熊曲遇陽武斬首十二級賜¶
爵卿從至霸上沛公為漢王賜寛封號共德君(共讀/曰恭)從¶
入漢中為右騎將定三秦食邑雕隂(縣名屬/上郡)從擊項籍¶
待懐(待髙帝於懐懐縣名也地/理志屬河内地今懐州)賜爵通德侯從擊項冠¶
周蘭龍且所將卒斬騎將一人敖下(敖地名敖倉葢取/此名也左氏傳曰)¶
(敖鄗/之間)益食邑屬淮隂(韓信也信時為相國/云淮隂者終言之也)擊破齊歴下¶
軍擊田解屬相國參殘博(參曹參也博/大山縣也)益食邑因定齊¶
<pb:KR3k0013_WYG_375-15a>¶
地剖符世世不絶封陽陵侯二千六百戸除前所食為¶
齊右丞相備齊(時田横未降/故設屯備)¶
靳歙以中涓從起宛朐(歙音吸宛音於元/切胊音具于切)攻濟陽破李¶
繇軍擊秦軍開封東斬騎千人將一人(騎將率號為千/人漢儀注邊郡)¶
(置部都尉千/人司馬侯也)首五十七級捕虜七十三人賜爵封臨平¶
君又戰藍田北斬車司馬二人(主車/也)騎長一人(騎之/長)首¶
二十八級捕虜五十七人至霸上沛公為漢王賜歙爵建¶
武侯遷騎都尉從定三秦别西擊章平軍於隴西破之定¶
<pb:KR3k0013_WYG_375-15b>¶
隴西六縣所將卒斬車司馬候各四人騎長十二人從東¶
擊楚至彭城漢軍敗還保雍丘擊反者王武等畧梁地别¶
西擊邢說軍菑南破之(菑縣名也後為/考成說讀曰悦)身得說都尉二人¶
司馬候十二人降吏卒四千六百八十人破楚軍滎陽東¶
食邑四千二百戸别之河内擊趙賁軍朝歌破之所將卒¶
得騎將二人車馬二百五十匹從攻安陽以東至棘蒲下¶
十縣别攻破趙軍得其將司馬二人候四人降吏卒二千¶
四百人從降下邯鄲别下平陽身斬守相所將卒斬兵守¶
<pb:KR3k0013_WYG_375-16a>¶
郡一人(言兵郡守/一人也)降鄴從攻朝歌邯鄲又别擊破趙軍¶
降邯鄲郡六縣還軍敖倉破項籍軍成臯南擊絶楚餉¶
道起滎陽至襄邑破項冠魯下畧地東至鄫郯下邳南¶
至蘄竹邑擊項悍濟陽下還擊項籍軍陳下破之别定¶
江陵降柱國大司馬以下八人生得江陵王致雒陽(江/陵)¶
(王謂共敖之子共尉/也得之送致於雒陽)因定南郡從至陳取楚王信剖符¶
世世勿絶定食四千六百户為信武侯以騎都尉從擊¶
代攻韓信平城下還軍東垣有功遷為車騎將軍并將¶
<pb:KR3k0013_WYG_375-16b>¶
梁趙齊燕楚車騎别擊陳豨丞相敞破之(侯/敞)因降曲逆¶
從擊黥布有功益封定食邑五千三百户¶
任敖沛人也少為獄吏髙祖嘗避吏吏繫吕后遇之不¶
謹任敖素善髙祖怒擊傷主吕后吏及髙祖初起敖以¶
客從為御史守豐二歲髙祖立為漢王東擊項羽敖遷¶
為上黨守陳豨反敖堅守封為廣阿侯食邑千八百戸¶
申屠嘉梁人也以材官蹶張(材官之多力能脚蹋彊弩/張之故曰蹶張令之弩以)¶
(手張者曰擘張以足蹋者曰/蹶張蹶音厥擘音布麥反)從髙祖撃項羽遷為隊¶
<pb:KR3k0013_WYG_375-17a>¶
率(一隊之率也/音所類切)從擊黥布為都尉孝惠時為淮陽守孝¶
文元年舉故以二千石從髙祖者悉以為關内侯食邑¶
三十四人而嘉食邑五百戸¶
周亞夫為將軍文帝六年匈奴大入邊以宗正劉禮為¶
將軍軍霸上祝兹侯徐厲為將軍軍棘門以河内守亞¶
夫為將軍軍細栁以備胡帝自勞軍至霸上及棘門軍¶
直馳入將以下騎出入送迎已而之細桞軍軍士吏被¶
甲銳兵刄彀弓弩持滿(彀張也/音遘)天子先驅至不得入(先/驅)¶
<pb:KR3k0013_WYG_375-17b>¶
(導駕者也若/今之武候隊)先驅曰天子且至軍門都尉曰軍中聞將¶
軍之令不聞天子之詔有頃上至又不得入於是上使¶
使持節詔將軍曰吾欲勞軍亞夫乃傳言開壁門壁門¶
士請車騎曰將軍約軍中不得驅馳於是天子乃按轡¶
徐行至中營將軍亞夫揖曰介胄之士不拜請以軍禮¶
見(禮介者/不拜)天子為動改容式車(古者立乗凡言式車者/謂俛身撫式以禮敬人)¶
(式車前/横木)使人稱謝(謝告/也)皇帝敬勞將軍成禮而去既出¶
軍門羣臣皆驚文帝曰嗟乎此眞將軍矣鄉者霸上棘¶
<pb:KR3k0013_WYG_375-18a>¶
門如兒戲耳(鄉讀/曰嚮)其將固可襲而虜也至於亞父可得¶
而犯耶稱善者久之月餘三軍皆罷乃拜亞父為中尉¶
直不疑景帝時為御史大夫吳楚反時不疑以二千石¶
將擊之武帝修吳楚時功封不疑為塞侯¶
李廣與從弟李蔡俱為郎事文帝景帝時蔡積功至二¶
千石武帝元朔中為輕車將軍從大將軍擊右賢王有¶
功中率封為樂安侯¶
李敢者廣之少子也敢以校尉從驃騎將軍擊胡左賢¶
<pb:KR3k0013_WYG_375-18b>¶
王力戰奪左賢王旗皷斬首多賜爵關内侯食邑二百¶
戸¶
衛青武帝元光六年拜車騎將軍擊匈奴出上谷斬首¶
虜數百騎賜爵關内侯元朔元年秋青復將三萬騎出¶
鴈門斬首虜數千眀年青復出雲中遂取河南地為朔¶
方郡(當北地郡之/北黄河之南)以三千八百戸封青為長平侯益封¶
青三千八百戸五年春青將三萬騎出髙闕得右賢裨¶
王十餘人(裨王小王也/裨頻移切)衆男女萬五千餘人畜數十百萬¶
<pb:KR3k0013_WYG_375-19a>¶
於是引兵而還至塞帝使使持大將軍印即軍中拜青¶
為大將軍益封青八千七百戸¶
霍去病為票姚校尉(票姚音飄遙又票/頻妙切姚羊召切)與輕勇騎八百¶
直棄大將軍數百里赴利斬捕首虜過當(多過所/當也)以二¶
千五百戸封去病為冠軍侯元狩三年春為驃騎將軍¶
將萬騎出隴西有功益封去病二千二百戸其夏去病¶
出北地遂深入至祁連山(即天/山也)捕首虜甚多益封五千¶
四百戸武帝又嘉去病之功以千七百戸益封四年春¶
<pb:KR3k0013_WYG_375-19b>¶
去病出定襄執訊獲醜七萬有四百四十三級以五千¶
八百戸益封秩祿與大將軍等¶
趙充國以假司馬從貳師將軍擊匈奴大為虜所圍充¶
國乃潰圍陷陳貳師遂得解身被二十餘創武帝親見¶
視其創嗟歎之拜為中郎遷車騎將軍長史昭帝時武¶
都氐人反充國以大將軍䕶軍都尉將兵擊定之遷中¶
郎將將屯上谷(領兵屯/於上谷)還為水衡都尉擊匈奴獲西祁¶
王擢為後將軍宣帝本始中為蒲類將軍征匈奴斬虜¶
<pb:KR3k0013_WYG_375-20a>¶
數百級還為後將軍少府¶
辛慶忌為右校丞隨長羅侯常惠屯田烏孫赤谷城與¶
歙侯戰(歙即翕字也歙/侯烏孫官名)陷陳卻敵惠奏其功拜為侍郎¶
鄭吉宣帝時以侍郎田渠黎積榖因發諸國兵攻破車¶
師遷衛司馬使䕶鄯善以西南道(鄯音/善)神爵中匈奴乖¶
亂日逐王先賢撣欲降漢(撣音/纒)使人與吉相聞吉發渠¶
黎龜茲諸國五萬人迎日逐王口萬二千人小王將十¶
二人隨吉至河曲頗有亡者吉追斬之遂將詣京師漢¶
<pb:KR3k0013_WYG_375-20b>¶
封日逐王為歸德侯吉既破車師而降日逐威震西域¶
并䕶車師以西北道故號都䕶(並䕶南北二道故謂/之都都猶大也總也)都¶
䕶之置自吉始焉帝嘉其功效乃下詔曰都䕶西域騎¶
都尉鄭吉拊循外蠻宣眀威信(禮云東夷北狄西戎南/蠻然夷蠻戎狄亦四方)¶
(之總稱耳故史/傳又云百蠻也)迎匈奴單于從兄日逐王衆擊破車師¶
兠訾城(訾子/移切)功效茂著其封吉為安逺侯食邑千戸¶
段㑹宗為左曹中郎將發戊巳校尉諸國兵誅烏孫末¶
振將太子畨丘還奏事公卿議㑹宗權得便宜以輕兵¶
<pb:KR3k0013_WYG_375-21a>¶
深入烏孫即誅畨丘宣明國威宜加重賞孝成元延中¶
天子賜會宗爵關内侯黄金百斤¶
後漢王常初歸光武封山桑侯(山桑縣屬沛/郡今亳州縣)後帝於大¶
會中指常謂羣臣曰此家率下江諸將輔翼漢室心如¶
金石眞忠臣也是日遷常為漢忠將軍遣南擊鄧奉董¶
訢令諸將皆屬焉又與王霸共平沛郡賊(苗虛/也)及徴還¶
雒陽令大夫迎常於舞陽歸家上塜西屯長安拒隗囂¶
七年使使者持璽書即拜常為横野大將軍位次與諸¶
<pb:KR3k0013_WYG_375-21b>¶
將絶席(絶席謂尊/顯之也)¶
來歙為大中大夫至略陽斬隗囂守將金梁因保其城¶
囂悉兵數萬人圍略陽自春至秋其士卒疲弊光武乃¶
大發關東兵自將上隴囂衆潰走圍解於是置酒髙㑹¶
勞賜歙班坐絶席在諸將之右賜歙妻縑千疋詔使留¶
屯長安悉監䕶諸軍¶
鄧禹為大司徒渡汾隂河入夏陽更始中郎將左輔都¶
尉公乗歙引其衆十萬與左馮翊兵共拒禹於衙(衙縣/名屬)¶
<pb:KR3k0013_WYG_375-22a>¶
(左馮/翊)禹破走之光武嘉之數賜書褒羙十三年天下平¶
定封為髙宻侯¶
冦恂為河内太守行大將軍事時朱鮪聞光武北而河¶
内孤使蘇茂賈彊渡鞏河攻溫(今雒/州縣)恂因奔擊大破之¶
時光武初即位軍食急乏恂轉輸不絶帝數䇿書勞問¶
後為潁川太守擊斬潁川嚴終等冦定封恂雍奴侯邑¶
萬户¶
馮異為偏將軍從光武破王郎封應侯又從平河北拜¶
<pb:KR3k0013_WYG_375-22b>¶
異為孟津將軍擊陽翟城賊嚴終趙根破之詔異歸家¶
上冢使大中大夫齎牛酒令二百里内太守都尉已下¶
及宗族㑹焉時赤眉延岑暴亂三輔代鄧禹討之車駕¶
送至河南賜以乘輿七尺具劍(具謂以寶/玉裝飾之)異與赤眉遇¶
於華隂相拒六十餘日戰數十合降其將劉始王宣等¶
五千人三年春遣使者即拜異為征西大將軍大破赤¶
眉衆於崤底降男女八萬人降璽書勞異後朝京師引¶
見帝謂公卿曰是我起兵時主簿也為吾披荆棘定闗¶
<pb:KR3k0013_WYG_375-23a>¶
中既罷使中黄門賜以珍寳衣服錢帛¶
岑彭為刺姦將軍光武使督察衆營授以常所持節從¶
平河北及帝即位拜廷尉行大將軍事又破許邯於杏¶
(南陽復陽/縣有杏聚)降董訢遷征南大將軍及擊秦豐敗走封為¶
舞隂侯後以將伐蜀漢引兵屯津鄉(縣名所謂/江津也)徴詣京¶
師數召讌見厚加賞賜復南還津鄉有詔過家上冢後¶
彭破荆門降卭穀王任貴㑹彭薨帝盡以任貴所獻賜¶
彭妻子¶
<pb:KR3k0013_WYG_375-23b>¶
賈復為破虜將軍光武至信都以為偏將軍及拔邯鄲¶
遷都䕶將軍復又擊鄴賊破之光武即位拜為執金吾¶
封冠軍侯先渡河攻朱鮪於雒陽與白虎公陳僑戰連¶
破降之益封穰朝陽二縣又擊召陵新息平定之(新息/縣名)¶
(屬汝/南郡)遷左將軍後定封膠東侯食郁秩壯武下宻即墨¶
梃胡觀陽凡六縣(六縣皆屬膠東國壯武故城在今萊/州即墨縣西下宻在今青州北海縣)¶
(東北即墨在今萊州膠水縣東南梃胡故城在今/萊州昌陽縣西北觀陽在昌陽縣之東梃一音廷)¶
吳漢為偏將軍既拔邯鄲(光武使漢等將突騎揚兵戲/馬士騎馳環邯鄲城乃圍之)¶
<pb:KR3k0013_WYG_375-24a>¶
賜號建䇿侯光武即位拜大司馬更封舞陽侯及平蜀¶
振旅浮江而下至宛詔令過家上冢賜榖二萬斛後薨¶
韶發北軍五校輕車介士送塟如大將軍霍光故事¶
葢延為偏將軍號建功侯從光武平河北及即帝位以¶
延為虎牙將軍更封安平侯又從征董憲於昌慮皆破¶
平之又與來歙攻河池以病引還拜為左馮翊後增封¶
定食萬戸¶
陳俊為彊弩偏將軍光武賜絳衣九百領以衣中堅同¶
<pb:KR3k0013_WYG_375-24b>¶
心士與五校戰於安次俊下馬手接短兵所向必破追¶
奔二十餘里斬其渠帥而還帝望而歎曰戰將盡如是¶
豈有憂哉及光武即位封俊為列侯又攻匡賊下四縣¶
更封新處侯(縣名在/中山國)又追討張歩斬之帝美其功詔俊¶
得專征青徐(賜璽書曰將軍元勲大著威/震青徐兩州有警得專征之)數上書願擊¶
隴蜀詔報曰東州新平大將軍之功也負海猾夏盗賊¶
之處國家以為重憂且勉鎮撫之又增邑定封祝阿侯(縣/名)¶
(屬平/原郡)¶
<pb:KR3k0013_WYG_375-25a>¶
臧宫為偏將軍從光武破羣賊數陷陳却敵及帝即位¶
以為侍中騎都尉又封成安侯將突騎與祭遵擊更始¶
將左防韋顔於沮陽悉降之又將兵狥江夏擊代鄉鍾¶
武竹里皆下之(鍾武縣屬江夏郡故城/在今申州鍾山縣西南)帝使大中大夫¶
張明持節拜宫為輔威將軍後更封期思侯(縣名屬/汝南郡)又¶
與吳漢滅公孫述帝以蜀地初定拜宫為廣漢太守增¶
邑更封鄼侯¶
耿况為大將軍封隃麋侯與子舒攻彭寵取軍都(軍都/縣屬)¶
<pb:KR3k0013_WYG_375-25b>¶
(廣陽/郡)寵死光武嘉况功使光祿大夫持節迎况(袁山松/書曰使)¶
(光祿大夫樊宏詔况曰惟况功大不宜監/察從事邊郡寒苦不足久居其詣行在所)賜甲第奉朝¶
請封牟平侯後况疾病乗輿數自臨幸¶
耿弇為偏將軍說光武益發精兵以集大計光武大悅¶
乃拜弇為大將軍及帝即位拜弇為建威大將軍攻破¶
厭新賊於敖倉更封好畤侯食好畤羙陽二縣¶
銚期為偏將軍從光武擊破王郎拜期虎牙大將軍光¶
武即位封安成侯(安成縣名屬汝南郡故城/在今豫州汝陽縣東南)食邑五千¶
<pb:KR3k0013_WYG_375-26a>¶
戸後卒帝親臨禭斂贈以衛尉安成侯印綬¶
王霸為軍正爵關内侯既至信都發兵攻拔邯鄆霸追¶
斬王郎得其璽綬封王鄉侯光武即位以霸曉兵愛士¶
可獨任拜為偏將軍又更封富波侯(富波縣名屬汝/南郡在今豫州)¶
祭遵受偏將軍從光武平河北以功封列侯又拜征虜¶
將軍定封潁陽侯後從車駕上隴及隗囂破光武東歸¶
過汧幸遵營勞享士卒作黄門武樂良夜乃罷時遵有¶
疾詔賜重茵覆以御葢復令進屯隴下後遵卒帝愍悼¶
<pb:KR3k0013_WYG_375-26b>¶
之尤甚遵喪至河南縣韶遣百官先㑹喪車駕素服臨¶
之望哭哀慟還幸城門過其車騎涕泣不能已喪禮成¶
復親祠以太牢如宣帝臨霍光故事詔大長秋謁者河¶
南尹䕶喪事大司農給費至塟車駕復臨贈以將軍侯¶
印綬朱輪容車介士軍陳送塟既塟車駕復臨其墳存¶
見夫人室家遵無子帝追傷之以從弟彤為偃師長令¶
近遵墳墓四時奉祠之¶
李忠為右將軍從光武攻下屬縣至苦陘(苦陘縣名屬/中山國章帝)¶
<pb:KR3k0013_WYG_375-27a>¶
(改曰漢昌自此以後隨代/改之今為定州唐昌縣)帝㑹諸將問所得財物惟忠¶
獨無所掠光武曰我欲特賜李忠諸卿得無望乎即以¶
所乗大驪馬及繡被衣物賜之¶
萬修為偏將軍封造義侯及破邯鄲拜右將軍從光武¶
平河北更封槐里侯¶
邳彤為後大將軍及拔邯鄲封武義侯更封靈夀侯¶
耿純為前將軍封耿鄉侯擊王郎將李惲大破之光武¶
即位封純髙陽侯復拜純為東郡太守詔純將兵擊更¶
<pb:KR3k0013_WYG_375-27b>¶
始東平太守范荆降之定封東光侯純辭就國帝曰文帝謂¶
周勃丞相吾所重君為我率諸侯就國今亦然也純受¶
詔而去至鄴賜榖萬斛¶
朱祐為䕶軍從光武征河北常力戰陷陣以為偏將軍¶
封安陽侯光武即位拜為建義大將軍更封堵陽侯(縣/名)¶
(屬南/陽郡)後擊黄郵降之賜祐黄金三十斤¶
景丹為偏將軍從光武擊王郎將兒宏等大破之遂從¶
征河北及帝即位詔舉可為大司馬者帝曰景將軍北¶
<pb:KR3k0013_WYG_375-28a>¶
州大將是其人也拜丹為驃騎將軍定封丹櫟陽侯謂¶
丹曰今關東故王國雖數縣不過櫟陽萬户邑夫富貴¶
不歸故鄉如衣繡夜行故以封卿耳丹頓首謝¶
王梁為偏將軍既拔邯鄲賜爵關内侯從光武平河北¶
拜野王令¶
杜茂為中堅將軍嘗從光武征伐即位拜大將軍封樂¶
鄉侯(屬信/都國)北擊五校於眞定進降廣平更封苦陘侯¶
馬成為期門從光武征伐及帝即位再遷䕶軍都尉後¶
<pb:KR3k0013_WYG_375-28b>¶
拜揚武將軍擊斬李憲盡平江淮地封平舒侯(屬代/郡)¶
劉隆為騎都尉封亢父侯(縣名屬東平國故城/在兖州任城縣南)俄拜誅¶
虜將軍討平李憲又守南郡太守增邑更封竟陵侯後¶
以中郎將副伏波將軍馬援擊交阯蠻夷徴側等隆别¶
於禁谿口破之(交阯郡麊冷縣有金溪穴相傳音訛謂/之禁溪徵側所敗處也其地今岑州新)¶
(昌縣/是也)獲其帥徵貳(徴側/之妹)斬首千餘級降者二萬餘人還¶
更封大國為長平侯¶
𫝊俊為校尉從光武破王尋等以為偏將軍帝即位以¶
<pb:KR3k0013_WYG_375-29a>¶
俊為侍中封昆陽侯¶
堅鐔為偏將軍從光武平河北及帝即位拜鐔為揚化¶
將軍封㶏彊侯(縣名屬河南/郡㶏於靳切)¶
馬武為振威將軍從光武擊羣賊常為先鋒破賊及帝¶
即位以武為侍中騎都尉封山都侯又與葢延等討劉¶
永武别擊濟隂下成武楚丘拜捕虜將軍後擊破西羌¶
振旅還京增邑七百戸并前千八百戸¶
竇融初為更始屬國都尉及歸光武為涼州牧光武以¶
<pb:KR3k0013_WYG_375-29b>¶
融信效著明詔右扶風修理融父墳塋祠以太牢數馳¶
輕使致遺四方珍饈及車駕征隗囂融率五郡太守羌¶
虜小月氏等歩騎數萬輜重五千餘兩㑹髙平第一(髙平/今原)¶
(州/縣)帝置酒高㑹引見融待以殊禮隴蜀平詔融與五郡¶
太守奏事京師官屬賓客相隨駕乗千餘兩馬牛羊被¶
野融到詣雒陽城門上涼州牧張掖屬國都尉安豐侯¶
印綬詔遣使者還侯印綬引見就諸侯位賞賜恩寵傾¶
動京師¶
<pb:KR3k0013_WYG_375-30a>¶
馬援為伏波將軍擊斬交阯女賊徵側徵貳傳首雒陽¶
封為新息侯食邑三千戸又擊其餘黨振旅還京師賜¶
援兵車一乗朝見位次九卿匈奴烏桓冦扶風援以三¶
輔侵擾園陵危逼因請行許之復出屯襄國詔百官祖¶
道¶
朱浮為偏將軍從光武破邯鄲拜為大將軍幽州牧守¶
薊城遂討定北邊封舞陽侯食三縣¶
梁統為宣德將軍與竇融等將兵㑹光武征隗囂及囂¶
<pb:KR3k0013_WYG_375-30b>¶
敗封統為成義侯¶
張宗為京輔將軍將突騎與征西大將軍馮異共擊關¶
中諸營保破之遷河南都尉¶
馬嚴明帝時為將軍長史將北軍五校士羽林禁兵三¶
千人屯西河美稷衞䕶南單于聽置司馬從事牧守謁¶
敬同之將軍勅嚴過武庫祭蚩尤帝親御阿閣觀其士¶
衆時人榮之章帝即位徵拜御史中丞¶
馬防為城門校尉行車騎將軍事擊金城隴西諸羌破¶
<pb:KR3k0013_WYG_375-31a>¶
之詔徴防還拜車騎將軍貴寵最盛與九卿絶席增邑¶
千三百五十戸¶
竇固為奉軍都尉擊羌胡有功加特進又擊西域破白¶
山降車師章帝時追錄前功增邑一千三百戸¶
耿秉為征西將軍章帝時擊北匈奴大破之封秉羙陽¶
侯食邑三千戸及卒賜以朱棺玉衣將作大匠穿冢假¶
皷吹五營騎士三百餘人送塟¶
竇憲為車騎將軍大破單于於嵇落山遂登燕然山刻¶
<pb:KR3k0013_WYG_375-31b>¶
石勒功紀漢威德令班固作銘和帝詔使中郎將持節¶
即五原拜憲大將軍封陽武侯食邑二萬戸憲固辭封¶
賜䇿許焉¶
班超自章帝建初八年為將兵長史假皷吹幢麾加都¶
䕶討焉耆西域五十餘國悉納質内屬焉詔曰超安集¶
于寘以西遂踰䓤領迄縣度(迄至也縣度山名縣音𤣥/謂以䋲索懸䋲而過也其)¶
(處在皮山國以西/罽賔國之東也)出入二十二年莫不賓從改立其王¶
而綏其人不動中國不煩戎士得逺夷之和同異俗之¶
<pb:KR3k0013_WYG_375-32a>¶
心而致天誅蠲宿恥以報將士之讐司馬法曰賞不踰¶
月欲人速覩為善之利也其封超為定逺侯食邑千户¶
超在西域三十一嵗至和帝永元十四年八月至雒陽¶
拜為射聲校尉超素有胷脅疾旣至病遂加帝遣中黄¶
門問病賜醫藥其九月卒年七十一朝廷愍惜焉使者¶
弔祭贈賵甚厚¶
耿䕫為大將軍左校尉擊匃奴斬閼氏名王已下五千¶
餘級乃封䕫栗邑侯(栗邑縣名屬左馮翊故城/今在同州白水縣西北)¶
<pb:KR3k0013_WYG_375-32b>¶
鄧隲禹之孫也殤帝延平元年夏將左右羽林北軍五¶
校士及諸部兵擊涼部叛羌車駕幸平樂觀餞送¶
滕撫順帝時為九江都尉討廣陵賊張嬰等追擊大破¶
之拜撫中郎將督揚徐二州事¶
馮緄督揚州諸郡軍事與中郎將滕撫擊破羣賊遷隴¶
西太守¶
度尚桓帝時為中郎將討擊桂陽賊胡蘭等斬首三千¶
五百級詔賜尚錢八萬¶
<pb:KR3k0013_WYG_375-33a>¶
杭徐為中郎將宗資别部司馬擊太山賊公孫舉等破¶
平之斬首千餘級桓帝封徐烏程東鄉侯五百戸遷泰¶
山都尉冦盗望風奔亡及在長沙宿賊皆平卒於官下¶
詔追増封徐五百戸并前千戸¶
段紀明桓帝時為中郎將擊琅邪賊東郭竇公孫舉等¶
大破斬之獲首萬餘級餘黨降散封紀明為列侯賜錢¶
五十萬後為䕶羌校尉擊先零諸種虜衆大潰時竇太¶
后臨朝下詔曰先零東羌歴載為患紀明前陳狀必欲¶
<pb:KR3k0013_WYG_375-33b>¶
掃滅渉履霜雪兼行晨夜身當矢石感厲吏士曾未浹¶
日凶醜奔破(浹匝也浹音子牒/切謂匝十二辰也)連尸積俘掠獲無筭洗¶
雪百年之逋負以慰忠將之亡魂(東觀記曰太后詔云/此以慰种光馬賢等)¶
(亡魂/也)功用顯著朕甚嘉之頃東羌盡定當并錄功勤今¶
且賜紀明錢二十萬勅中藏府調金錢彩物增助軍費¶
拜紀明破羌將軍徴還京師將秦胡歩騎五萬餘人詔¶
遣大鴻臚持節慰勞於鎬軍至拜侍中¶
張奐為䕶匈奴中郎將以九卿秩督幽并涼三州擊破¶
<pb:KR3k0013_WYG_375-34a>¶
岸羌三州清定而願屬𢎞農華隂舊制邊人不得内移¶
惟奐因功特聽故始為𢎞農人焉¶
皇甫嵩靈帝時為左中郎將平黄巾拜左車騎將軍領¶
冀州牧封槐里侯食槐里美陽兩縣合八千戸¶
　¶
　¶
　¶
　¶
<pb:KR3k0013_WYG_375-34b>¶
　¶
　¶
　¶
　¶
　¶
　¶
　¶
　册府元龜卷三百七十五¶
