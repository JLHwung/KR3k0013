# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:05.546025
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六十
<pb:KR3k0013_WYG_060-1a>¶
欽定四庫全書¶
　册府元龜卷六十　　　宋　王欽若等　撰¶
　　帝王部¶
　　　立制度¶
聖人體國經野設官分職制作法度綱紀生民三代以¶
還詳於典禮兩漢而降布在簡編故有制爵禄以懋功¶
庸定車服以辨名數設闗梁之禁以譏乎姦立符契之¶
規以謹乎信著休息之令以休息官司定䘮紀之宜以¶
<pb:KR3k0013_WYG_060-1b>¶
正雅俗酌民情而為之節縁世變而為之文時被大中¶
建兹彛憲上得其道下知其方尊國庇民何莫繇此於¶
戱傳云名不正則言不順言不順則事不成又曰作法¶
於凉其弊猶貪然則王者之立制也誠宜慎其名而慮¶
其弊焉¶
漢髙祖五年五月詔曰七大夫公乗以上皆髙爵也(七/大)¶
(夫公大夫之爵七故謂之/七大夫公乗第八爵也)諸侯子及從軍歸者甚多髙¶
爵吾數詔吏先與田宅及所當求於吏者亟與(亟急/也)爵¶
<pb:KR3k0013_WYG_060-2a>¶
或人君上所尊禮(爵高有國邑者則自君其人/故云或人君也上謂天子)久立吏¶
前曽不為决(有辨訟及陳情/者不早决斷)甚無謂也異日秦民爵公¶
大夫以上令丞與亢禮(亢者當也言高/下相當無所屈)今吾於爵非輕¶
也吏獨安取此(於何取此/輕爵之法)且法以有功勞行田宅(行猶付/與也)¶
今小吏未嘗從軍者多滿(多自滿/足也)而有功者顧不得(顧/反)¶
(也若人/反顧然)背公立私守尉長吏教訓甚不善(守郡守也尉/都尉也長吏)¶
(謂縣之/長令也)其令諸吏善遇高爵稱吾邑(稱猶/副也)且㢘問有不¶
如吾詔者以重論之¶
<pb:KR3k0013_WYG_060-2b>¶
八年三月令公爵非公乗以上毋得冠劉氏冠賈人毋¶
得衣錦繡綺縠絺紵罽操兵乗騎馬(賈人坐販賣者綺/文繒也即今之細)¶
(綾也絺細葛也紵織紵為布及紋也罽織毛若今褐及/氍毹之類也操持也兵凡兵器也乗駕車也騎單騎也)¶
十一年詔諸侯王得自除内史以下漢獨為置丞相¶
文帝二年九月初與郡守為銅虎符竹使符(謂各分其/半右留京)¶
(師左以/與之)¶
十月詔曰朕聞古者諸侯建國千餘各守其地以時入¶
貢民不勞苦上下驩欣靡有違德今列侯多居長安邑¶
<pb:KR3k0013_WYG_060-3a>¶
逺(所食之地/去長安逺)吏卒給輸費苦而列侯亦無由教訓其民¶
其令列侯之國為吏及詔所止者遣太子(為吏謂為卿/大夫者詔所)¶
(止時以恩/愛見留)¶
十一年三月除闗無用𫝊¶
景帝中六年五月詔曰夫吏者民之師也車馬衣服宜¶
稱(稱其/官也)吏六百石以上皆長吏也(長大也六百/石位大夫)亡度者¶
或不吏服出入閭里與民亡異令長吏二千石車朱兩¶
轓(㨿許慎李登説轓車之蔽也左傳云/以藩載欒盈即是有鄣蔽之車也)千石至六百石¶
<pb:KR3k0013_WYG_060-3b>¶
朱左轓車騎從者不稱其官衣服下吏出入閭巷亡吏¶
體者二千石上其官屬三輔舉不如法令者(謂主爵中/尉及左右)¶
(内/史)皆上丞相御史請之先是吏多軍功車服尚輕故為¶
設禁¶
武帝征和二年初置城門屯兵更節加黄旄以戾太子¶
發節以戰故加其上黄以别之¶
元帝初元五年冬從官給事宫司馬中者得為大父母¶
父母兄弟通籍(司馬中者宫内門也籍者為二尺竹牒/計其年紀名字物色縣之宫門案省相)¶
<pb:KR3k0013_WYG_060-4a>¶
(應乃得入也從官親近/天子嘗侍從者皆是)¶
哀帝綏和二年四月即位六月詔除任子令博士弟子¶
父母死子寧三年¶
平帝元始三年夏安漢公奏車服制度吏民飬生送終¶
嫁娶奴婢田宅噐械之品¶
後漢光武初伏波將軍馬援上書曰臣所假伏波將軍¶
印書伏字犬外嚮城臯令印臯字為白下羊丞印四下¶
羊尉印白下人人下羊即一縣長吏印文不同恐天下¶
<pb:KR3k0013_WYG_060-4b>¶
不正者多符印以為信也所宜齊同薦曉古文字者事¶
下大司空正郡國印章奏可¶
建武中杜詩為南陽太守初禁網尚簡但以璽書發兵¶
未有虎符之信詩上疏曰臣聞兵者國之凶器聖人所¶
慎舊制發兵皆以虎符其餘徴調竹使而已符䇿合㑹¶
取為大信所以明著國命歛持威重也間者發兵但用¶
璽書或以教令如有姦人詐偽無由知覺愚以為軍旅¶
尚興賊虜未殄徴兵郡國宜有重慎可立虎符以絶姦¶
<pb:KR3k0013_WYG_060-5a>¶
端昔魏之公子威傾隣國猶假兵符以觧趙圍若無如¶
姫之仇則其功不顯事有煩而不可省費而不得已葢¶
謂此也書奏從之¶
和帝元年六月己酉初令伏閉盡日(漢官舊儀曰伏日/萬鬼行故盡日閉)¶
(不干/它事)¶
安帝元初三年初聽大臣二千石刺史行三年䘮(文帝/遺詔)¶
(以日易月於後大臣遂以/為常至此復遵古制也)¶
建光元年復斷大臣二千石以上服三年䘮¶
<pb:KR3k0013_WYG_060-5b>¶
桓帝永興二年二月初聼刺史二千石行三年䘮服¶
永夀二年春正月初聼中官得行三年服(中官常/侍以下)¶
魏明帝以公卿黼黻衮衣之飾擬於至尊多所减損始¶
制天子服刺繡文公卿服織成文及帝受命遵而無改¶
晉武帝泰始三年初令二千石得終三年䘮¶
太康四年制依漢故事給九卿朝車駕四及安車各一¶
乗¶
七年始制大臣聼終䘮三年(先是鄭黙拜大鴻臚遭母/䘮舊制既葬還職黙遂自)¶
<pb:KR3k0013_WYG_060-6a>¶
(陳懇至久而見許遂改法定/令聼大臣終䘮自黙始也)¶
後魏明帝永興三年詔侍臣常帶劒¶
孝文延興二年五月詔軍警給璽印𫝊符次給馬印¶
太和十年四月始制五等公服¶
十七年九月詔厮養之户不得與士民婚有文武之才¶
積勞應進者同庶族例聼之¶
十八年十二月革衣服之制¶
十九年九月丁亥詔曰諸有舊墓銘記見存昭然為人¶
<pb:KR3k0013_WYG_060-6b>¶
所知者三公及位從公者去墓三十歩尚書令僕九列¶
十五歩黄門五校十歩各不聴墾植¶
二十年二月壬寅詔自非金革聼終三年䘮¶
宣帝景明四年閏九月禁大司馬門不得車馬出入¶
孝明孝昌元年十一月辛亥詔曰大孝榮親著之昔典¶
故安平耄耋諸子滿朝(臣欽若等曰晉安平王/孚年九十三有九子)自今諸¶
有父母年八十以上者聼居官禄養温凊朝夕¶
孝荘建義元年五月詔以舊叙軍勲不過征虜自今¶
<pb:KR3k0013_WYG_060-7a>¶
以後依前式以上餘階積而為品其從輿駕北來之徒¶
不在此例悉不聼破品受階破階請帛¶
後周武帝保定四年三月初令百官執笏¶
建徳二年六月詔諸軍符旗皆畫以猛虎鷙鳥之象¶
三年正月初服短衣¶
四年四月初令上書者並為表於皇太子以下稱啓¶
六年九月初令民庶以上唯聼衣綢綿絲布絹綾紗絹¶
綃葛布等九種餘悉停斷朝祭之服不拘此例¶
<pb:KR3k0013_WYG_060-7b>¶
宣政元年三月初服常冠以皂紗為之加簮而不施纓¶
遵其制若今之折角巾也¶
隋髙祖開皇三年五月改傳國璽曰受命璽¶
四年四月乙亥勅總管刺史父母及子年十五以上不¶
得將之官¶
九年四月頒木魚符於總管刺史雌一雄一¶
十年十月頒木魚符於官五品以上¶
十五年五月制京官五品以上佩銅魚符七月制九品¶
<pb:KR3k0013_WYG_060-8a>¶
已上官以理去職者聼並執笏¶
十六年六月辛丑詔九品以上妻五品以上妾夫亡不¶
得改嫁¶
十七年頒銅虎符於驃騎車騎府¶
煬帝大業五年二月庚子制魏周官不得為䕃六月壬¶
戌制父母聽随之官¶
六年詔從駕歩逺者文武官等皆戎衣貴賤異等雜用¶
五色五品以上通著紫袍六品以上兼用緋緑胥吏以¶
<pb:KR3k0013_WYG_060-8b>¶
青庶人以白屠商以皂士卒以黄¶
唐髙祖初為唐王頒銀莵符於諸郡¶
武德元年九月改銀莵符為銅魚符¶
二年二月詔文官遭父母䘮聽去職(先是帝從容謂侍/臣曰隋末以來多)¶
(有叛逆從坐之罪所及便多人有子姓皆令外繼簿籍/雖别居處猶同至有無其人妄為承嗣非直誣罔鬼神)¶
(且亦棄同即異非朕興化之意也有如此軰即令正之/尚書左丞崔善為進曰欲求忠臣必於孝子比為時多)¶
(金革頗遵墨絰之義丁憂之士例從起服無識之軰衣/冠以變無復戚容飲㑹之時燕啖自若如不紏劾恐傷)¶
(風俗髙祖曰既奪其/情安可責其卒禮)¶
<pb:KR3k0013_WYG_060-9a>¶
七年四月詔遭父母䘮者聽終制¶
太宗貞觀元年十一月己未制子弟年十九以下聽随¶
父兄之官¶
四年八月丙午詔曰車服以庸昔王令典貴賤有節禮¶
經彛訓自末代澆浮采章訛雜卿士無髙卑之序兆庶¶
行僣侈之儀遂使金玉珠璣靡隔於工賈錦繡綺縠下¶
通於皂𨽻習俗為常流蕩亡反因循已久莫能懲革朕¶
繼踵百王欽承寳運思𢎞典制垂範後昆永鑒前失義¶
<pb:KR3k0013_WYG_060-9b>¶
存釐改其冠冕制度已備令文至於尋常服飾未為差¶
等今已詳定具如别式宜即頒下咸使聞知於是三品¶
以上服紫四品以下服緋六品七品以緑八品九品以¶
青婦人從其夫也¶
八年四月帝初服翼善冠賜貴臣進徳冠因謂侍臣曰¶
幞頭起周武帝葢取於軍容耳今海内無虞當息武事¶
此冠頗採古法無類幞頭廼宜常服可與袴褶通用¶
十一年二月丁巳詔曰佐命功臣義深舟檝或定謀帷¶
<pb:KR3k0013_WYG_060-10a>¶
幄或身摧行陣同濟艱危克承鴻業追念在昔何日忘¶
之使逝者無知咸歸寂寞若營魂有識還如疇曩居止¶
相望不亦善乎漢氏使將相陪陵又給以東園秘器篤¶
終之義恩意深厚古人之志豈異我哉自今已後功臣¶
宻戚外徳業尤著如有薨亡宜賜塋地一所及其秘器¶
使其窀穸之時䘮事無闕所司依此營備稱朕意焉¶
十月癸丑詔曰乾坤合德爰著易簡之功君臣一體克¶
成中和之治逺取諸物若舟楫之濟巨川近取諸身猶¶
<pb:KR3k0013_WYG_060-10b>¶
股肱之載元首同心叶契存殁以之故諸侯列葬周文¶
始　其禮大臣陪陵魏武重申其制去病佐漢還奉茂¶
陵之塋夷吾相齊終托牛山之墓兹葢往聖垂範前賢¶
遺則録曩昔之宿心篤始終之大義者也皇運之初時¶
逢交䘮掃除多難光啓鴻業謀臣武將競進轅門之前¶
明德異才爭趨魏闕之下或雲雷伊始功參締搆或先¶
華在旦績著弼諧及宻戚懿親舊齒宿徳委質先朝特¶
蒙殊遇者自今已後身薨之日所司宜即以墓地並給¶
<pb:KR3k0013_WYG_060-11a>¶
東園秘器事從優厚庶敦追逺之義以申罔極之懐¶
二十二年癸夘令百僚朔望袴褶以朝¶
髙宗永徽二年四月開府儀同三司及京官文武職事¶
四品五品並給随身魚¶
三年二月帝以天下無虞百姓務簡每至旬暇百寮許¶
不視事¶
五年八月己未詔五品以上薨卒者随身魚不必追収¶
顯慶元年四月制文武官人五品以上老及病不因罪¶
<pb:KR3k0013_WYG_060-11b>¶
觧者並聽同致仕例¶
龍朔二年六月乙丑初令僧尼道士女冠等致敬父母¶
咸亨三年五月始令京四品五品職事佩銀魚袋¶
上元元年八月戊戌詔一品已下文官並帶手巾筭袋¶
刀子磨石其武官欲帶手巾筭袋者亦聽文武官三品¶
已上服紫金玉帶四品服深緋金帶五品服淺緋金帶¶
六品服深緑七品服淺緑並銀帶八品服深青九品服¶
淺青並鍮石帶庶人服黄銅鐵帶先是九品以上入朝¶
<pb:KR3k0013_WYG_060-12a>¶
參及視事聽兼服黄雒陽尉栁延夜行為部人所毆帝¶
聞之以章服錯亂下詔申明之自此朝參行列一切不¶
許著黄¶
辛丑詔公私齋㑹及參集之處道士女冠在東僧尼在¶
西不湏更為先後¶
三年閏三月詔曰制勅施行既為永式比用白紙多有¶
蟲蠧自今以後尚書省頒下諸司諸州及下縣宜並用¶
黄紙其承制勅之司量為卷軸以備披簡¶
<pb:KR3k0013_WYG_060-12b>¶
中宗神龍二年八月制京官五品已上依舊式佩銀魚¶
袋¶
九月戊辰詔停京官六品已下著緋袴褶令各依本品¶
為定¶
景龍元年十月勅宫殿門皇城門京城門禁苑門左右¶
内外各給交魚符一合廵魚符一合左廂給開門魚一¶
合右廂給閉門魚一合左符付監門掌交畨廵察每夜¶
並非時開閉則用之¶
<pb:KR3k0013_WYG_060-13a>¶
睿宗景雲二年四月制九品已上一品已下文武依上¶
元故事帶手巾筭袋武官咸帶七事䩞鞢並足其腰帶¶
　一品已下五品已上並用金六品七品並用銀八品九¶
品共用鍮石魚袋著紫者金袋著緋者銀袋¶
𤣥宗先天二年三月癸巳詔制勅表狀書奏牋牒年月¶
等數作一十二十三十四十字¶
開元二年閏二月癸亥令道士女冠僧尼致拜父母¶
三月癸夘詔曰章服所施貴賤攸别苟容僣越未為奬¶
<pb:KR3k0013_WYG_060-13b>¶
勸承前諸軍人多有借緋及魚袋者軍中卑品此色甚¶
多無功賞借深非道理宜勅諸軍鎮但是從京借魚袋¶
及無灼然功者軍中權借者並委州軍長官勅到並即¶
収取待立功日據功合得即將已上者委軍將先借後¶
奏其靈武和戎大武幽州鎮軍赤水河源瀚海安西定¶
逺等軍既臨賊衝事籍懸賞量軍大小各封賞金魚袋¶
五十枚並委軍將臨時行賞¶
七月戊戌詔曰雕文刻鏤衣紈履絲習俗相誇殊塗競¶
<pb:KR3k0013_WYG_060-14a>¶
爽傷風敗俗為弊良久珠玉錦繡既令禁斷准式三品¶
已上飾以玉四品已上飾以金五品以上飾以銀者宜¶
於腰帶及御鐙酒杯杓依式自外悉鑄為鋌婦人衣服¶
各随其夫子其已有錦繡衣服聽染為皂成段者官為¶
市取天下更不得採取珠玉刻鏤器玩造作錦繡珠繩¶
織成帖縚二色綾綺羅作龍鳯禽獸等異文字及堅&KR0972;¶
錦文者决杖一百受僱工匠降一等科之兩京及諸州¶
舊有官織錦坊悉停是月又詔京官所帶跨巾筭袋每¶
<pb:KR3k0013_WYG_060-14b>¶
朝參日著外官牙日著餘日停¶
五年九月戊申詔曰君臣之間不當有隠敷納之事必¶
在無私比年百司及諸使奏陳皆侍仗下頗乖公道湏¶
有革正自今已後非灼然秘宻不合彰露者並令封狀¶
奏如文書浩大事理交雜者仍進先狀其史官自依舊¶
例¶
六年七月庚申詔曰有司及奏事皆合對狀公言比日¶
已來多仗下獨奏宜申明舊式誥語令知如縁曹吏司¶
<pb:KR3k0013_WYG_060-15a>¶
細務及有秘宻不合對仗奏者聽仗下奏¶
十二年詔曰朱紫貴服所以分别班品自非有德有功¶
不可輕為賞借自今已後諸軍節度大使灼然有知功¶
勞湏權行給賞任量借色及魚袋仍具狀奏¶
十三年詔有司試天下僧尼年六十已下者限落者退¶
還俗不得以坐禪對策儀試諸寺三階院通入大院不¶
得有異¶
十七年八月戊辰詔曰僧尼數多踰濫不少先經磨勘¶
<pb:KR3k0013_WYG_060-15b>¶
欲令真偽區分仍慮猶有非違都遣括撿聞奏憑此造¶
籍以為凖繩如聞所繇條例非愜致姦妄轉更滋生因¶
即舉推罪者使衆宜依開元十六年舊籍為之更不湏¶
造寫自今已後綱維大徳侍飬權𨽻不得輙于外取¶
二十一年七月詔曰道教釋教其來一體都忘彼我不¶
自貴髙近者道士女冠稱臣子之禮僧尼企踵勤誠請¶
之儀以為佛初㓕度付囑國王猥當負荷願在宣布葢¶
欲崇其教而先於朕者也自今已後僧尼一依道士女¶
<pb:KR3k0013_WYG_060-16a>¶
冠例無拜其父母宜増修戒行無違僧律興行至道俾¶
在於此¶
二十二年諸道採訪使華州刺史李尚隲等奏請各置¶
印從之¶
二十三年六月吏部尚書李暠奏曰伏見告身印與曹¶
印文同形同參離難以區分望請准司勲兵部印文中¶
加告身兩字許之¶
二十四年二月壬戌許寒食通清明四日為假¶
<pb:KR3k0013_WYG_060-16b>¶
二十五年五月丙子詔曰緋紫之服班命所崇以賞有¶
功不可踰濫如聞諸軍賞借人數甚多曽無甄别是何¶
道理自今已後除灼然有戰功餘不得輙賞¶
十一月丁亥御史大夫李適之奏曰臣伏以朝服准式¶
皆合備具比來有稱慘故式致乖疎臣望自今已後每¶
當正止及縁大禮應朝官并六品清官並服朱衣餘六¶
品以下望許通著袴褶朔望日請依舊文武官朝集使¶
並服袴褶如有慘故准式不合著朱衣袴褶者其日聽¶
<pb:KR3k0013_WYG_060-17a>¶
不入朝自餘應合著不著者請奪一月俸以懲不恪其¶
蕃官望不在此限如情愿著者請聽餘望依今式許之¶
天寳元年正月一日改元詔曰文宣垂訓事必正名而¶
黄鉞古來以金為飾金者應五行之數有肅殺之威去¶
金稱黄理或未當其黄鉞宜改為金鉞副威武之義焉¶
三載九月詔曰頃叙功勞累増勲級上柱國外許及周¶
親是謂賞延載榮宗族廻充賜物匪厚朝恩其准格上¶
柱國外有餘勲廻授周親¶
<pb:KR3k0013_WYG_060-17b>¶
五載六月勅三伏内令宰相辰時還宅¶
七月勅應縁玉璽及符璽既改為寶其璽書宜改為寳¶
書(秦有符璽令歴代遵之唐長夀中改為神璽𫝊國及/六璽並為寳神龍初復為璽開元初又改為寳也)¶
六載六月詔曰立身揚名所以廣孝流根自葉亦在推¶
恩既切因親之心湏開議事之制其内外文官五品已¶
上官父祖無資䕃者其所用䕃宜同子孫用䕃之例五¶
服之紀宜所致及三年之屬以報免懐齊斬之殊雖存¶
出母之致顧復之慕何申有子之思其出嫁母宜終服¶
<pb:KR3k0013_WYG_060-18a>¶
三載又詔曰重門夜開以達陽氣羣司朝宴樂在時和¶
屬此上元當修齋籙其於賞㑹必備葷羶比來因循稍¶
將非便自今已後每至正月改取十七十八十九日夜¶
開坊市門仍永為常式¶
七載正月太常卿韋韜奏御案褥牀帷等望去紫用赤¶
黄從之¶
十載正月詔曰禮之王制垂範作程亦既觀徳訓人孝¶
敬故天子七廟諸侯五廟大夫三廟士一廟孝享奉先¶
<pb:KR3k0013_WYG_060-18b>¶
禮文有辨令三品已上乃許立廟永言廣敬載感于懐¶
其京官正員四品清望官及五品清官並許立私廟是¶
載改傳國寳為承天大寳¶
代宗寳應二年三月戊子有司奏中書門下五品官准¶
式賜物並同四品及叙三品即不霑恩並御史中丞自¶
今已後望許叙名從之¶
廣徳二年二月戊午詔曰三年之䘮謂之達禮自非金¶
革不可從權其文官自今已後並許終制一切不得輙¶
<pb:KR3k0013_WYG_060-19a>¶
有奏請¶
大歴七年秋七月壬辰勅中元前一日後一日宜准舊¶
例並休假¶
十三年詔自今已後寒食通清明休假五日¶
德宗貞元三年十月復降魚書停刺史務(准令刺/史停代)¶
(皆降魚符合之然後受命自至德以來多不施行又郎將/恬權代刺史悉禀其教令魚符廢及是漳州刺史坐事)¶
(将鞫之有司復請降魚書停務從之求其書式不獲乃/創魚書曰勑漳州縁刺史張愻冇犯令遣監察御史蘓)¶
(弁往彼停務/問推宜知)¶
<pb:KR3k0013_WYG_060-19b>¶
四年正月乙夘詔曰常㕘官比來請假東都拜掃多廢¶
曠職事任遣子弟以申情禮¶
五年正月乙夘詔曰四序嘉辰歴代増置漢崇上已晉¶
紀重陽或説禳除雖因舊俗與衆共樂誠洽當時朕以¶
春方發生候及仲月勾萌畢逹天地和同俾其昭蘓宜¶
助暢茂自今宜以二月一日為中和節以代正月晦日¶
備三令節之數内外官司休假一日於是宰臣李泌奏¶
中和節請令文武百僚以是日進農書司農獻穜稑之¶
<pb:KR3k0013_WYG_060-20a>¶
種王公戚里上春服士庶以刀尺相問遺村社作中和¶
酒祭勾芒以祈年榖從之¶
六年三月丙午加寒食假寧七日¶
八月初造藍田渭橋等鎮遏使印凡二十三紐九月初¶
収諸道進奏院官印三十紐悉碎之¶
七年三月初賜節度觀察使新制時服尚方織作呈閲¶
所宜帝曰頃來賜衣文綵不常非制也朕今思之節度¶
使以鶻銜綬帶取武毅以靖封内觀察使以鴈銜儀委¶
<pb:KR3k0013_WYG_060-20b>¶
取其行列有序牧人有威儀也(儀委瑞草也瑞應圗云/王者愛人則瑞草生也)¶
十一月令常㕘官入閣不得奔走周親已下䘮朝會禁¶
慘服俄又命服衣綾袍金玉帶(初金吾将軍沈房有弟/䘮衣慘服入閣帝問宰)¶
(相董晉等對曰准式許周已下服縵不合衣淺色帝曰/南班何得有之曰因循而然又問冠冕之制曰古之服)¶
(冠冕者動有珮玉之響所以飾歩也夫至敬之地歩武/有常不趨而奔致僵君前虧敬慎也在朝武士袍以綾)¶
(五品已上帶服金玉取其文綵畫飾以奉上也是以禹/惡衣服而致羙乎黻冕君親一致昔尚書郎含香老萊)¶
(子綵服皆此義也服純縵/非制也帝乃詔各從舊制)¶
八年五月初令授䑓省官者各具舉主於授官詔(先是/郎官)¶
<pb:KR3k0013_WYG_060-21a>¶
(缺左右丞舉之御史缺大夫中丞舉之詔書不具所舉/及趙憬陸贄為相建議郎官不宜専于左右丞宜令尚)¶
(書及左右丞侍郎各舉其可詔書著具所舉官名御史/亦如之異日考殿最以觀舉主能否從之未幾皆不行)¶
閏十二月門下省奏郵驛條式應給紙劵除門下外諸¶
使諸州不得給往還劵至所詣州府納之别給劵俾還¶
其常㕘官在外除授及分付假寧往來並給劵從之¶
十年二月詔曰君臣之際義莫重焉每聞薨殂深用惻¶
悼宜厚哀榮之禮以申終始之恩文武朝臣有薨卒者¶
自今已後其月俸料宜全給仍更准本官一月俸料以¶
<pb:KR3k0013_WYG_060-21b>¶
為贈若諸司三品以上官及尚書省四品官仍令有司¶
舉舊令聞奏行弔祭之禮務從優備用稱朕懐(初左庶/子雷威)¶
(以是月朔卒冇司以故事計其月俸以日數給之帝聞/之故有是命以廣恩澤無幾有致仕官卒者有司以官)¶
(雖致仕而朝朔望請悉/同正官卒者給賻從之)¶
三月初置司封司勲考功甲庫印各一¶
十一年二月置度支水運供軍印¶
四月勅書賜南詔異牟尋及子閣勸清平官鄭回尹仇¶
寛等各一書書左始列中書二官宣奉行復舊制也¶
<pb:KR3k0013_WYG_060-22a>¶
五月初鑄河東監軍之印監軍有印自此始也¶
十三年七月宗正卿嗣呉王獻奏簡王府諮議㕘軍嗣¶
寧王子溆塟請鹵簿宰臣等議以子溆官卑不合給特¶
詔令給因下詔自令已後嗣王薨日宜令所司供鹵簿¶
永為常式¶
憲宗元和元年三月戊辰詔常㕘官寒食拜墓在京兆¶
府界内者聽進止¶
八月甲申御史臺奏新授常㕘官在城未上及在外未¶
<pb:KR3k0013_WYG_060-22b>¶
到假故等准令式職事官假故滿百日即合停觧其未¶
上官等並無正文武或滿百日無憑舉奏請自今已後¶
如有在城授官疾病未上者在外授官勑到後計水陸¶
程外滿百日者並停觧從之¶
三年二月詔朝官寒食拜掃及出城任假内外來不須¶
奏聴進止¶
四年三月塩鐡轉運使李㢲奏職兼兩使請各為一印¶
許之¶
<pb:KR3k0013_WYG_060-23a>¶
五年四月庚寅御史中丞王播奏准故事御史到館驛¶
已處上㕔中使後至即就别㕔如中使先至御史亦就¶
别㕔近日多不遵守中使或不諳往例貴欲逾越御史¶
若不守故事俱失憲章喧競道途深乖事體伏請各令¶
遵奉故事兾其守分制可其諸司三品官及中書門下¶
尚書省官或出銜制命或入赴闕庭諸道節度觀察使¶
赴本道及朝覲并前節度觀察使勅追赴朝廷者亦准¶
此(先是監察御史元稹自東臺赴闕至敷水驛宿上㕔/中官仇士良後至爭㕔門閉斫入詰詈稹稹襪而走)¶
<pb:KR3k0013_WYG_060-23b>¶
(㕔後士良隨以鞭擊稹傷面遂兼/以他事坐貶官臺司因請定制焉)¶
六年十二月甲申詔立㦸官中大夫守京兆尹上柱國¶
臨淄縣開國男賜紫金魚袋元義方朝議大夫守尚書¶
户部侍郎判度支䕶軍賜紫金魚袋盧坦立㦸雖令式¶
所著似有闕文而䑓閣相承久為定制盧坦元義方如¶
有所見即令上聞造次而行殊乖審慎宜各罰一月俸¶
料其㦸仍令所司収納左司郎中陸則勾簡之任發付¶
不精禮部貟外郎崔備工部貟外郎元祐等或以禮許¶
<pb:KR3k0013_WYG_060-24a>¶
人或守官假器比於申請其過尤深各罰一季俸料縁¶
兵興以來勲賞超越其所立㦸湏有明文宜令所司准¶
舊制侍官階勲至三品然後申請仍編於格令永為常¶
式(近例立㦸者率有銀青階而義方獨據令上柱國官/三品者十二㦸無以階叙㦸之文牒省司不能詣准)¶
(式立㦸之後轉為四品官者自非貶授兼判勲階其㦸/不奪既而盧坦以前任宣州刺史是三品兼䕶軍又請)¶
(㦸立已列於門議者以坦居四品官狀原無據䑓司将/劾而未舉吏部尚書鄭餘慶諳練舊章至自東都揚言)¶
(于朝以為大不可䑓司因移牒詰禮部狀稱今文内只/言勲官並不言階而自貞元以來立㦸一十八家並無)¶
(銀青色下階者遂以上聞故皆坐罰而申之續放免陸/則崔備元祐一月俸料甲申勅盧坦等所罰錢宜令部)¶
<pb:KR3k0013_WYG_060-24b>¶
(省収貯充省中修補已後别勅量罰並送都省/貯每至歳終奏數其餘賘罰依前御史䑓収管)¶
七年十一月丁丑詔自今遇輟朝日中書門下宜同假¶
日不湏入¶
八年八月壬寅吏部奏請差定文武官告紙軸之物色¶
五品已上用大花異文綾紙紫羅褾檀木軸六品以下¶
朝官並内裝寫許與大花綾褾餘小花綾紙通用紫綾¶
褾檀木軸命婦邑號許用色牋花素紙小花諸色錦褾¶
紅牙軸其紅地獨窠金錦線花牋紅花牙撥鏤鈿軸等¶
<pb:KR3k0013_WYG_060-25a>¶
除恩賜請並禁斷從之¶
九年十月戊辰以尚書左丞吕元膺為工部尚書充東¶
都留守舊例命留守必賜旗甲與方鎮畧同及元膺受¶
任竟無所賜朝論以東有冦虞時用元膺尢不當削以¶
沮威望諫官上疏援華汝夀三州例賜戍械居守之重¶
固宜寵賜帝曰此數處並不當與其後遂皆停¶
十三年八月乙亥詔應同司官有大功已上親者但非¶
連判及勾檢之官並官長則不在廽避改換之限况國¶
<pb:KR3k0013_WYG_060-25b>¶
朝故事不少勅令明文具存其官署同職異司雖父子¶
兄弟亦無所嫌起今已後宜准天寳二年七月六日勅¶
處分(時刑部貟外郎楊嗣復以父於陵户部侍郎遂以/近例避嫌請出省宰臣等舉令式奏請故有是勅)¶
十四年四月横海軍節度使烏重𦙍奏臣以河朔能抗¶
拒朝命者其大畧可見所管刺史失其權與職分反使¶
鎮將領事若刺史各得職分又有鎮兵則節度使雖有¶
安禄山史思明之奸惡豈能㨿一州為反哉所以河朔¶
六十年能不奉朝命者只以奪刺史權與縣令職守而¶
<pb:KR3k0013_WYG_060-26a>¶
自作威福臣所管徳棣景三州已舉公牒各還刺史職¶
事應在州兵并令刺史収管從之¶
丙寅詔諸道節度都團練防禦經畧等使所管支郡除¶
本州軍使外别置鎮遏守捉兵馬者並令屬刺史如刺¶
史帶本州團練防禦鎮遏等使其兵馬名額便𨽻此使¶
如無别使即屬軍事其有邉於溪洞接連蠻蕃之處特¶
建城鎮不闗州郡者則不在此限(自艱難以來天下右/武節將權尤重遂於)¶
(所管諸郡别置鎮兵以大將主之干擾郡政或為姦/盗其弊日久至是宰臣因烏重𦙍之請始奏罷之)¶
<pb:KR3k0013_WYG_060-26b>¶
穆宗元年正月即位三月詔淄青統押海蕃每年皆有¶
朝賀比差部領人數較多今冦盗既夷典章湏守宜以¶
後差此官正試相兼不得過五人¶
六月賜河中節度使韓𢎞印一面先是皇甫鏄為相頗¶
排故相李絳罷河中節度使為防禦使而命絳為之至¶
𢎞復授旌節而以印賜焉¶
七月平盧節度使奏准勅押加新羅渤海兩蕃請印一¶
面從之¶
<pb:KR3k0013_WYG_060-27a>¶
長慶二年八月勅秋夏之間嘗多水潦如縁暮夜遭雨¶
道路不通車駕宜使放其日朝㕘委御史䑓勾當仍每¶
具聞奏如雨不至甚不在此例¶
三年五月秘書省監李随奏請造當司圖書印一面從¶
之¶
四年二月甲辰勅文武百僚寒食出城及於京畿内拜¶
掃宜令自今月二十六日已後任去餘准長慶二年二¶
月十四日勅處分¶
<pb:KR3k0013_WYG_060-27b>¶
敬宗寳歴元年正月特建武昌軍額命宰相牛僧孺為¶
節度使丙辰牛僧孺請奏使印從之¶
　¶
　¶
　¶
　¶
　¶
　冊府元龜卷六十¶
