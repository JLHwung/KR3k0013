# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:34.044039
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百二十
<pb:KR3k0013_WYG_820-1a>¶
欽定四庫全書¶
　册府元龜卷八百二十　　宋　王欽若等　撰¶
　　總錄部¶
　　　立祠¶
禮曰法施於人則祀之以死勤事以勞定國能禦大災¶
能捍大患則祀之又曰孟夏禱祀古之卿士有益於人¶
者此乃古先哲王旌有功褒有徳載在祀典領之祀官¶
以垂勸乎天下也乃有自天生徳崇四教以化人事君¶
<pb:KR3k0013_WYG_820-1b>¶
盡忠以直諫而殞命或化流於千里或仁洽於一國以¶
至家行敦篤鄉邑之所欽慕威名殚輝戎狄之所畏服¶
繇是搆之祠宇薦以苾芬没者寄其悲哀生者伸其企¶
戀至於刻貞石紀茂績咸用論次以示于後¶
伍子胥呉大夫也呉王夫差賜伍子胥屬鏤之劍曰子¶
以此死子胥乃自剄死呉王取子胥尸盛以鴟夷革(取/馬)¶
(皮為䲭夷/䲭夷壺形)浮之江中呉人憐之為立祠於江上因命曰¶
胥山¶
<pb:KR3k0013_WYG_820-2a>¶
孔子為魯司宼哀公十六年卒魯人世世相傳以嵗時¶
奉祠祀孔子冡冡大一頃後世因廟藏孔子衣冠琴車¶
書至于漢二百餘年不絶¶
白起為秦將封武安君昭王賜起劔使自殺起死非其¶
罪秦人憐之鄉邑皆祭祀焉¶
漢欒布為燕相燕齊之間皆為立社號曰欒公社¶
石&KR0159;為齊相齊國慕其家行不治而齊國大治(不治無/所治罰)¶
為立石相祠¶
<pb:KR3k0013_WYG_820-2b>¶
李廣利為貳師將軍降匈奴嵗餘衛律害其寵㑹母閼¶
氏病(單于之/母也)律飭胡巫言先單于怒曰胡故時祠兵嘗¶
言得貳師以社(以祀/社)今何故不用於是收貳師貳師罵¶
曰我死必滅匈奴遂屠貳師以祠㑹雨雪數月畜産死¶
人民疫病榖稼不熟(北方早寒雖不宜禾/稷匈奴中亦種黍稷)單于恐為貳¶
師立祠室¶
胡建為渭城令治甚有聲為蓋主所告自殺吏民稱寃¶
至今渭城立其祠¶
<pb:KR3k0013_WYG_820-3a>¶
于公(定國/之父)為縣獄吏郡中為之立生祠號曰于公祠¶
文翁為蜀郡太守終于蜀吏民為立祠堂嵗時祭祀不¶
絶¶
召信臣九江人為南陽太守九江郡二千石嵗時率官¶
屬行禮奉祀信臣冡而南陽亦為立祠平帝元始四年¶
詔書祀百辟卿士有益於民者蜀郡以文翁九江以信¶
臣應詔¶
段㑹宗為西域都䕶病死烏孫中城郭諸國發喪立祠¶
<pb:KR3k0013_WYG_820-3b>¶
祭不絶¶
龔遂為水衡都尉卒歸葬平陽後延篤為平陽侯相到¶
官表遂之墓立銘祭祠擢用其後於畎畝之間¶
朱邑為大司農病且死屬其子曰我故為桐鄉吏其民¶
爱我必葬桐鄉後世子孫奉嘗我不如桐鄉民(嘗謂烝/嘗之祭)¶
及死其子葬之桐鄉西郭外民果為邑起冡立祠嵗祭¶
至今不絶¶
後漢文齊為益州太守降集蠻夷甚得其和光武徴之¶
<pb:KR3k0013_WYG_820-4a>¶
於道卒詔為起祠堂郡人立廟祀之¶
陳衆為揚州牧歐陽歙從事時李憲餘黨淳于臨等猶¶
聚衆千人屯灊山攻殺安風令歙遣兵不能尅衆白歙¶
請得喻降臨於是乗單車駕白馬徃説而降之&KR0542;山人¶
共生為立祠號白馬陳從事云¶
任安廣漢緜竹人少事楊厚究極圖籍還家講授建安¶
七年卒門人慕仰為立碑銘¶
許楊為汝南太守鄧晨都水掾復立鴻郤陂後以病卒¶
<pb:KR3k0013_WYG_820-4b>¶
晨於都宫為楊起廟圖&KR0030;形象百姓思其功績皆祭祀¶
之¶
侯覇為臨淮太尹後為大司徒薨臨淮吏人共為立祠¶
四時祭焉¶
祭彤為遼東太守及死遼東吏人為立祠四時祭奉¶
范冉(冉或/作丹)陳留人卒諡貞節先生刺史郡守各為立碑¶
表墓焉¶
岑彭為征南將軍征蜀為刺客所殺蜀人憐之為立廟¶
<pb:KR3k0013_WYG_820-5a>¶
武陽嵗祠焉¶
韋義為廣都長以兄順䘮去官廣都為生立廟¶
王堂為巴郡太守時西羗冦郡為民患堂馳兵赴賊斬¶
虜千餘級巴庸清静吏民生為立祠¶
楊仲續為祁令甚有徳惠人為立祠¶
楊厚為侍中稱病歸犍為以黄老教人及卒門人為立¶
廟郡文學掾史春秋饗射常祠之¶
王喬為葉令卒百姓乃為立廟號葉君祠牧守毎班録¶
<pb:KR3k0013_WYG_820-5b>¶
皆先謁拜之吏人祈禱無不如應若有違犯亦能為祟¶
張禽為越嶲太守政化清平得夷人和及卒夷人愛之¶
如䘮父母詔書嘉美為立祠堂¶
宋登為汝隂令後為潁川太守病免卒汝隂人配社祠¶
之¶
鄧訓為䕶羗校尉卒夷人羗胡家家立祠毎有疾病輙¶
此請禱求福¶
何敞為汝南太守脩理鮦陽舊渠百姓頼其利(鮦陽縣/屬汝南)¶
<pb:KR3k0013_WYG_820-6a>¶
(郡故城在今豫州新蔡縣北水經注/云葛陂東出為鮦水俗謂之三丈陂)墾田増二萬餘頃¶
吏人共刻石頌敞功徳¶
周嘉為零陵太守卒吏民為立祠¶
趙炳東陽人能為越方(善禁/呪也)章安令惡其惑衆收殺之¶
人為立祠室於永康至今蚊蚋不能入(在今婺州/永康縣東)¶
姜詩為江陽令卒于官所居治鄉人為立祠¶
高獲汝陽人光武引見欲用為吏出便辭去後逺遁江¶
南卒於石城石城人思之共為立祠¶
<pb:KR3k0013_WYG_820-6b>¶
王渙為洛陽令卒民思其徳為立祠安陽亭西每食輙¶
弦歌而薦之(古樂府歌曰孝和帝在時洛陽令王君本/自益州廣漢蜀人少行官學通五經論明)¶
(知法令歴代衣冠從温補洛陽令化行致賢外行猛烈/内懐慈仁移惡子姓名五篇著里端無妄發賦念在理)¶
(寃清身苦體夙夜勞勤化有能名逺近所聞天年不傳/遂早就奄昏為君作祠安陽亭西欲令後代莫不稱)延¶
熹中桓帝事黄老道悉毁諸方祀惟特詔宻縣存故大¶
傅卓茂廟雒陽留王渙祠焉¶
崔寔為尚書稱疾免歸建寧中卒于家大鴻臚袁隗樹碑¶
頌徳¶
<pb:KR3k0013_WYG_820-7a>¶
任延為九眞太守視事四年徴詣雒陽以病稽留左轉¶
睢陽令九眞吏人生為立祠¶
荀淑為當塗長歴朗陵使相及卒二縣皆為立祠¶
許荆為桂陽太守卒於官桂陽人為立廟樹碑¶
賈逵為豫州刺史及卒吏民追思之刻石立祠¶
張奐為武威太守其俗多妖忌凢二月五月産子及與¶
父母同月生者悉殺之奐示以義方嚴加賞罰風俗遂¶
改百姓生為立祠(奐卒武威多為/立祠世世不絶)¶
<pb:KR3k0013_WYG_820-7b>¶
延篤南陽犨人為京兆尹以病免歸卒于家鄉里圖其¶
形於屈原之廟(屈原楚大夫抱忠貞而死篤有/志行文彩故圖其像而偶之)¶
周黨隐居黽池及終邑人賢而祠之¶
韓韶潁川人為贏長卒於官同郡李膺陳寔杜宻荀淑¶
等為立碑頌焉¶
陳寔潁川人為太丘長以沛相賦斂違法乃觧印綬去¶
及卒海内赴者三萬餘人制衰麻者以百數共刋立石¶
碑¶
<pb:KR3k0013_WYG_820-8a>¶
桓彬卒蔡邕等共論序其志僉以為彬有過人者四夙¶
智早成岐嶷也學優文䴡至通也仕不茍禄絶高也辭¶
隆從窊潔操也乃共樹碑而頌焉¶
馬稜遷廣陵太守時榖貴民饑奏罷鹽官以利百姓賑¶
貧羸薄賦税興復陂湖漑田二萬餘頃吏民刻石頌之¶
郭㤗字林宗太原介休人太常趙典舉有道不應年四¶
十二卒于家四方之士千餘人皆來㑹𦵏同志者乃共¶
刻石立碑蔡邕為文既而謂盧植曰吾為碑銘多矣皆¶
<pb:KR3k0013_WYG_820-8b>¶
有慙徳惟郭有道無媿色爾¶
魏倉慈為敦煌太守數年卒州為立祠¶
顔斐為京兆太守數年遷平原及卒京兆為立碑稱頌¶
之¶
田豫為汝南太守後遷衛尉遜位歸居魏縣及卒汝南¶
人就為立碑¶
蜀諸葛亮為相既卒所在各求為立廟朝議以禮秩不¶
聼百姓遂因時節私祭之於道陌上言事者或以為可¶
<pb:KR3k0013_WYG_820-9a>¶
聼立廟於成都者後主不從歩兵校尉習隆中書郎向¶
充等共上表曰臣聞周人懐召伯之徳甘棠為之不伐¶
越人思范蠡之功鑄金以存其像自漢興以來小善小¶
徳而圖形立廟者多矣况亮徳範遐邇勲盖季世興王¶
室之不壊實斯人是賴而烝嘗止於私門廟像闕而莫立¶
使百姓巷祭戎夷野祀非所以存徳念功追述在昔者¶
也今若盡順民心則瀆而無典建之京師又偪宗廟此¶
聖懐所以惟疑也臣愚以為宜因近其墓立之於沔陽¶
<pb:KR3k0013_WYG_820-9b>¶
使所親屬以時賜祭凢其臣故吏欲奉祠者皆限至廟¶
斷其私祀以崇正禮於是始從之¶
馬忠為庲降都督鎮南大將軍處事能㫁威恩竝立蠻¶
夷畏而爱之及卒莫不自致䘮庭流涕盡哀為之立廟¶
迄今猶在¶
張嶷初為越嶲太守後為盪冦將軍與魏將戰臨陣隕¶
身南土越巂民夷聞嶷死無不悲泣為嶷立廟四時水¶
旱輙祀之¶
<pb:KR3k0013_WYG_820-10a>¶
王商為蜀郡太守為嚴君平李𢎞立祠秦宓與商書曰¶
疾病伏匿甫知足下為嚴李立祠可謂厚黨勤類者也¶
觀嚴文章冠冐天下由夷逸操山嶽不移使揚子不歎¶
固自昭明如李仲元不遭法言令名必淪其無虎豹之¶
文故也可謂攀龍附鳯者矣如揚子雲潜心著述有補¶
於世泥蟠不滓行叅聖師于今海内談詠厥辭邦有斯¶
人以耀四逺怪子替兹不立祠堂蜀本無學士文翁遣¶
相如東受七經還教吏民於是蜀學比於齊魯故地里¶
<pb:KR3k0013_WYG_820-10b>¶
志曰文翁倡其教相如為之師漢家得士盛於其世仲¶
舒之徒不逹封禪相如制其禮夫能制禮造樂移風易¶
俗非禮所秩有益於世者乎雖有王孫之累猶孔子大¶
齊桓之覇公羊賢叔術之譲僕亦善長卿之化宜立祠¶
堂速定其銘¶
晋扶風王駿為征西大將軍都督雍凉諸軍事鎮闗中¶
病薨西土聞其薨泣者盈路百姓為之樹碑長老見碑¶
無不下拜¶
<pb:KR3k0013_WYG_820-11a>¶
閻徳東海人門徒甚多獨目唐彬有廊廟材及彬官成¶
而徳已卒乃為之立碑¶
唐彬為使持節監幽州諸軍事領䕶烏桓校尉右將軍¶
邉境獲安無犬吠之警坐事徴百姓追慕彬功徳生為¶
立碑作頌¶
荀朂為安陽令轉驃騎從事中郎朂有遺愛安陽生為¶
立祠¶
羊祜鎮荆州及薨㐮陽百姓於峴山祜平生逰憇之處¶
<pb:KR3k0013_WYG_820-11b>¶
建碑立廟嵗時享祭焉望其碑者莫不流涕杜預因名¶
為墮涙碑¶
杜預為鎮南大將軍好為後世名嘗言高岸為谷深谷¶
為陵刻石為二碑紀其勲績一沉萬山之下一立峴山¶
之上曰焉知此後不為陵谷乎¶
江惇以高尚飬志為時所重及卒友朋相與刋石立頌¶
以表其徳美¶
&KR0286;紹為侍中死於湯隂難後東海王越路經滎陽過紹¶
<pb:KR3k0013_WYG_820-12a>¶
墓哭之悲慟刋石立碑¶
楚王瑋性開濟好施能得衆心及誅莫不隕淚百姓為¶
之立祠¶
丁紹為廣平太守時臨漳被圍南陽王模窘急紹率羣¶
兵赴之模頼以獲全感紹恩生為立碑¶
杜軫除池陽令為雍州十一郡最百姓生為立祠得罪¶
者無怨言¶
祖逖為豫州刺史鎮西將軍卒豫州士女若䘮考妣譙¶
<pb:KR3k0013_WYG_820-12b>¶
梁百姓為之立祠¶
李雲為成都王頴所害門生故吏迎䘮塟清河修墓立¶
碑四時祠祭¶
范平太康中頻徴不起及卒有詔追諡號曰文貞先生¶
賀循立碑紀其徳行¶
孔愉㑹稽人避亂入新安山中改姓孫氏以稼穡讀書¶
為務信著隣里後忽捨去皆謂為神人而為之立祠¶
宋劉勔為右將軍討殷琰平夀陽無所犯害百姓徳之¶
<pb:KR3k0013_WYG_820-13a>¶
為立碑記¶
蕭承之為漢中太守既卒梁士民思之於峩公山立廟¶
祭祀¶
安陸王緬為雍州刺史既卒百姓於峴山立祠¶
南齊王儉為衛將軍開府儀同三司卒梁武帝受禪詔¶
為儉立碑梁蕭昱為晉陵守暴疾卒百姓號哭市井為¶
之喧沸又相率為立廟建碑¶
崔景真為平昌太守有惠政嘗懸一蒲鞭而未嘗用去¶
<pb:KR3k0013_WYG_820-13b>¶
任之日士人思之為立祠¶
夏侯亶為呉興太守在郡復有惠政吏民圖其像立碑¶
頌美焉後為徐豫二州刺史州民請為亶立碑置祠詔¶
許之¶
謝舉為晋陵太守罷郡吏民請立碑許之¶
何逺為武康令歴宣城太守新興内史所至皆生為¶
立祠表言治状高祖毎優詔答焉¶
任昉為新安太守為政清省吏民便之視事期嵗卒於¶
<pb:KR3k0013_WYG_820-14a>¶
官舍闔境痛惜百姓共立祠堂於城南¶
貞陽侯淵明為豫州刺史百姓詣闕拜表言其徳政樹¶
碑於州門内及碑匠採石出自肥陵淵明廣營厨帳多¶
召人物躬自率領至州識者笑之曰王自立碑非其州¶
人也¶
徐勉為侍中卒故佐吏尚書左丞劉覽等詣闕陳勉行¶
状請刋石紀徳政奉詔許立碑於墓¶
陸㐮為鄱陽内史在政六年郡中大治民李晛等四百¶
<pb:KR3k0013_WYG_820-14b>¶
二十人詣闕拜表陳㐮徳化求於郡中立碑詔許之¶
伏暅為新安太守在郡清恪屬縣始新遂安海寧竝時¶
生為立祠¶
藺欽為衛州刺史在州有惠政吏民詣闕請立碑頌徳¶
詔許焉¶
陳王勱為晉陵太守在郡甚有威惠郡人表請立碑頌¶
勱政績詔許之¶
鄭萬頃為豐州刺史在州甚有惠政吏民表請立碑詔¶
<pb:KR3k0013_WYG_820-15a>¶
許焉¶
侯安都為南徐州刺史留異擁據東陽安都討平之仍¶
還本鎮其年吏民詣闕表請立碑頌美安都功績詔許¶
之¶
後魏高允為懐州刺史時年將九十勸民學業風化頗¶
行後正光中中散大夫中書舍人河内常景追思允立¶
祠于野王之南立碑紀徳¶
陸騰為隆州總管討信州蠻蜑前後破平諸賊巴蜀悉¶
<pb:KR3k0013_WYG_820-15b>¶
定詔令樹碑紀績焉¶
北齊李繪字敬文為高陽内史瀛州三郡人俱詣州立¶
祠州請為繪立碑於郡街¶
元子華為齊州刺史鞫獄訊囚務加仁恕齊人樹碑頌¶
徳¶
長孫儉為荆州刺史殷勤勸導風俗大革務廣耕桑兼¶
習武事故得邉境無虞民安其業吏民表請為儉構清¶
徳樓樹碑刻頌朝議許焉及卒荆州民儀同趙超等¶
<pb:KR3k0013_WYG_820-16a>¶
七百人感儉遺愛詣闕請為立廟樹碑詔許之¶
隋李士謙初為魏廣平王府叅軍隋有天下畢志不仕¶
家富於財毎以賑施為務開皇八年終於家趙郡士女¶
聞之莫不流涕曰我曹不死而令李叅軍死乎㑹𦵏者¶
萬餘人鄉人李景伯等以士謙道著丘園條其行狀詣¶
尚書省請先生之諡事寝不行遂相與樹碑於墓¶
裴肅為永平郡丞甚得民心嵗餘卒夷獠思之為立廟¶
於鄣江之浦¶
<pb:KR3k0013_WYG_820-16b>¶
樊叔略為相州刺史徴拜司農吏民相與立碑頌其徳¶
政¶
令狐熈為滄州刺史徙為河北道行臺度支尚書吏民¶
追思立碑頌徳¶
楊文思為魏州刺史及去職吏民思之為立碑頌徳¶
侯莫陳頴為瀛州刺史坐秦王俊交通免官百姓送者¶
莫不流涙因相與立碑頌徳¶
樊子盖為武威太守後卒於京武威民吏聞其死莫不¶
<pb:KR3k0013_WYG_820-17a>¶
嗟痛立碑頌徳¶
房彦謙為長葛令甚有惠化及移鄭州司馬吏民號泣¶
相謂曰房明府今去吾屬何用生為百姓思之立碑頌¶
徳¶
高孝基為吏部侍郎大業中杜如晦預選孝基曰願保¶
崇令徳今欲甫就卑職應為湏少禄俸爾遂補&KR0493;楊尉¶
後如晦為尚書右僕射以孝基有知人之鍳為其樹神¶
道碑以記其徳¶
<pb:KR3k0013_WYG_820-17b>¶
唐李思摩為右武衛將軍從征遼東為流矢所中未幾¶
卒葬訖仍立碑於化州¶
賈敦頥永徽中為雒州刺史百姓為其樹碑于大市通¶
衢弟敦實咸亨初轉雒州長史甚有惠政及敦實去職¶
復刻石頌美於兄碑之側時人號為棠棣碑¶
高智周為費縣令政化大行吏人刋石以頌之¶
高叡為通義令以善政稱去官後吏人樹碑頌徳¶
崔縱為藍田令寛明勤謹徳化大行縣人立碑¶
<pb:KR3k0013_WYG_820-18a>¶
楚王靈龜為魏州刺史稱為良牧及䘮歸百姓思其徳¶
為立碑¶
韋景駿為肥鄉令及去任人吏立碑頌徳¶
王晙景龍末為桂州都督數年州人為立碑以頌其政¶
宋璟為廣州都督夷夏懐惠立碑以紀其政¶
李鼎為鳯翔尹百姓立生祠¶
王方翼為肅州刺史屬蝗儉諸州貧人死於道路而肅¶
州全活者甚衆州人為立碑頌¶
<pb:KR3k0013_WYG_820-18b>¶
楊㻛為國子祭酒生徒為㻛立頌於學門之外¶
狄仁傑為魏州刺史撫和戎夏人得歡心郡人立碑¶
頌徳¶
崔隐甫開元九年自華州刺史轉太原尹人吏刻石頌¶
其美政¶
苗晋卿天寳中為安康郡太守遷魏郡太守所到有惠¶
化金州魏州人思之皆立碑頌徳¶
呂諲為荆州都督府長史充澧朗荆忠峽五州節度觀¶
<pb:KR3k0013_WYG_820-19a>¶
察等使理江陵三年號為良牧郡人立生祠諲沒後嵗¶
餘江陵將吏合錢十萬於府西爽塏地大立祠宇四時¶
祀禱之¶
李勉大歴中為廣州刺史在官累年噐用車服無増餙¶
耆老以為可繼前朝宋璟盧奐李朝隠之徒人吏詣闕¶
請立碑詔許之¶
張延賞大歴建中間連統四鎮所至稱治其去皆刻石¶
紀績¶
<pb:KR3k0013_WYG_820-19b>¶
嚴郢為河南尹有能政都人為立碑紀述¶
李融興元初為金州刺史兼防禦使州人懷之刻石紀¶
政¶
孫成貞元初為信州刺史信州吏人上表請立碑陳其¶
殊績優詔褒異而允其請¶
楊元卿為涇源節度使涇人請立徳政碑從之¶
韋丹為江西觀察使卒官太和中觀察裴誼奏與丹立¶
碑祠¶
<pb:KR3k0013_WYG_820-20a>¶
袁滋元和中為義成軍節度百姓立生祠禱祀之¶
田𢎞正穆宗初為魏博節度州縣官請與𢎞正立徳政¶
碑從之¶
成汭為荆南節度使薨荆州趙凝奏請與汭於荆南劒¶
南建置廟貌哀帝從之¶
杜洪為鄂州節度薨梁王奏請與洪於本道置立祠廟¶
哀帝從之¶
劉徳威為綿州刺史以亷平著稱百姓為之立碑¶
<pb:KR3k0013_WYG_820-20b>¶
梁馮行襲為許州節度使開平二年本州官吏百姓詣¶
四方舘進狀請與行襲立徳政碑太祖允之¶
王重榮開平二年為河中節度使贈太師晋王仍立廟¶
差右僕射張禕撰碑文委河中尹選擇稳便處立碑奏¶
聞¶
馬殷為武安節度使開平四年潭州録事叅軍馬琳軍¶
府官吏僧道等進狀稱殷自到所著功庸政績合具上¶
聞伏乞許於本道以徳政立碑并生祠堂事太祖優詔¶
<pb:KR3k0013_WYG_820-21a>¶
許之并令翰林學士封舜卿撰碑文¶
錢鏐為呉越王開平五年四月杭州將吏耆老列狀願¶
為鏐建生祠以頌功徳太祖詔刑部侍郎李光嗣為宣¶
慰立祠堂使仍令翰林學士李琪製碑文以賜之¶
韓遜為靈州節度使善於為理部民請立生祠堂於¶
其地太祖許之仍詔禮部侍郎薛廷珪撰碑文以賜之¶
其廟至今在焉¶
晋安重榮為成徳軍節度使天福二年副使朱崇節奏¶
<pb:KR3k0013_WYG_820-21b>¶
鎮州軍府將吏僧道父老詣闕請立重榮徳政碑高祖¶
敕安重榮功宣締搆寄重藩維善布詔條克除民瘼遂¶
致僚吏僧道詣闕上章求勒貞珉以揚異政旣觀勤功¶
宜示允俞其碑文仍令太子賔客任賛撰進¶
安元信為山北諸州團練使清㤗元年領上黨加簡校¶
太尉累加食邑三千户實封二百户進封至武威郡公¶
三年二月以疾終於位時年七十四贈太師葬於太原¶
交城元信有子六人長曰友權官至武衛大將軍帝以¶
<pb:KR3k0013_WYG_820-22a>¶
元信宿望命禮部定諡表迹業也仍賜建神道碑使禮¶
部郎中呂咸休為其文¶
周劉表徴廣順初為新安令河南府上言縣民三百七¶
十稱表徴公平之政請刋石頌美太祖從之¶
李暉廣順初為滄州節度使州民張鑒明等於黎陽山¶
採石欲為暉立徳政碑暉出於軍校前鎮河陽部人已¶
刋碑頌及涖浮陽又聞其政不亦善乎¶
何福進廣順中為成徳軍節度使鎮州民吏請為福進¶
<pb:KR3k0013_WYG_820-22b>¶
建立徳政碑¶
王晏為徐州節度使顯徳元年九月官吏緇黄耆老以¶
晏有善政及民乞立碑以紀之詔可之尋命中書舍人¶
張正撰文以賜焉¶
曹英為成徳軍節度使英本貫鎮州詔真定縣宜改台¶
輔鄉為衣錦鄉鴻儒坊為勲徳里¶
李瓊為安州防禦使顯徳四年十二月癸酉本州監軍¶
馮守規上言州之官吏百姓乞與防禦使李瓊立徳政¶
<pb:KR3k0013_WYG_820-23a>¶
碑尋命中書舍人竇儼撰文以賜之¶
薛瓊廣順中為宿州團練使宿州民吏詣闕上言請為¶
瓊立碑頌美太祖從之後為菜州團練使及卒菜州官¶
吏僧道百姓等列狀上請以瓊有善政在人乞立祠堂¶
及樹碑以述其遺愛世宗從之¶
張晏廣順初為共城令滑州刺史言縣民張祚等請留¶
晏欲為晏立碑頌太祖從之¶
　¶
<pb:KR3k0013_WYG_820-23b>¶
　¶
　¶
　¶
　¶
　¶
　¶
　¶
　册府元龜卷八百二十¶
