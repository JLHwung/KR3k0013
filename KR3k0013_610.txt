# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:24.042913
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百十
<pb:KR3k0013_WYG_610-1a>¶
欽定四庫全書¶
　册府元龜卷六百十　　　宋　王欽若等　撰¶
　　刑法部¶
　　　定律令¶
後漢和帝永元十五年初令郡國以日北至按薄刑而¶
州郡好以苛察為政因此盛夏斷獄鄧太后臨朝以章¶
帝詔斷獄皆在冬至前自後論者互多駁異故詔公卿¶
以下㑹議司徒魯恭議奏曰夫陰陽之氣相扶而行發¶
<pb:KR3k0013_WYG_610-1b>¶
動用事各有時節若不當其時則物隨而傷王者雖質¶
文不同而兹道無變四時之政行之若一月令周世所¶
造而所據皆夏之時也其變者惟正朔服色犧牲徽號¶
器械而已故曰殷因於夏禮周因於殷禮所損益可知¶
也易曰潛龍勿用言十一月十二月陽氣潛藏未得用¶
事雖喣嘘萬物養其根荄而猶盛陰在上地凍水氷陽¶
氣否隔閉而成冬故曰履霜堅氷陰始凝也馴致其道¶
至堅氷也言五月微陰始起至十一月堅氷至也夫王¶
<pb:KR3k0013_WYG_610-2a>¶
者之作因時為法孝章皇帝深惟古人之道助三正之¶
微定律著令冀承天心順物性命以致時雍然從變改¶
以來年嵗不熟榖價常貴人不安寧小吏不與國同心¶
者率入十一月得死罪賊不問曲直便即格殺雖有疑¶
罪不復讞正一夫吁嗟王道虧損况於衆乎易十二月¶
君子以議獄緩死可令疑罪使詳其法大辟之科盡冬¶
月乃斷其立春在十二月中勿以報囚如故事後卒施¶
行¶
<pb:KR3k0013_WYG_610-2b>¶
安帝永初元年九月詔曰自今長吏被考竟未報(考謂/考問)¶
(其狀也報/謂斷决也)自非父母喪無故輙去職者劇縣十嵗平縣¶
五嵗以上乃得次用是時陳忠為尚書自以世典刑法¶
用心務在寛詳初父寵在廷尉上除漢法溢於甫刑者¶
未施行(上音時/掌切)及寵免後遂寢而苛法稍繁人不堪之¶
忠畧依寵意奏上二十三條為决事比(比例也/必寐切)以省請¶
讞之弊又上除蠶室刑解贓吏三世禁錮狂易殺人得¶
减重論母子兄弟相代死聽赦所代者事皆施行¶
<pb:KR3k0013_WYG_610-3a>¶
元初二年十月詔吏人聚為盗賊有悔過者除其罪¶
冲帝以建康元年八月即位十一月令郡國中都官繫¶
囚减死一等徙邊謀反大逆不用此令¶
桓帝建和元年四月壬辰詔州郡不得廹脅驅逐長吏¶
贓滿三十萬而不紏舉者刺史二千石以縱避為罪若¶
有擅相假印綬者與殺人同棄市論¶
靈帝光和元年太中大夫橋元就醫里舍元少子十嵗¶
獨㳺門次卒有三人持仗刼執之入舍登樓就元求貨¶
<pb:KR3k0013_WYG_610-3b>¶
元不與有頃司隸校尉陽球等恐并殺其子未欲廹之¶
元瞑目呼曰姦人無狀元豈以一子之命而縱國賊乎¶
促令兵進於是攻之元子亦死元乃詣闕謝罪乞下天¶
下凡有刼質皆并殺之不得贖以財寶開張奸路詔書¶
下其章初自安帝以後法禁稍弛京師刼質不避豪貴¶
自是遂絶¶
獻帝建安元年太山太守應劭刪定律令以為漢儀表¶
奏之曰夫國之大事莫尚載籍者也决嫌疑明是非賞¶
<pb:KR3k0013_WYG_610-4a>¶
刑之宜允獲厥中俾後之人永有監焉故膠東相董仲¶
舒老病致仕朝廷每有政議數遣廷尉張湯親至陋巷¶
問其得失於是作春秋折獄二百三十二事動以經對¶
言之詳矣逆臣董卓蕩覆王室典憲焚燎靡有孑遺開¶
闢以來莫或兹酷今大駕東邁廵省許都拔出險難其¶
命維新臣累世受恩榮祚豐衍切不自揆輙撰具律本¶
章句尚書舊事廷尉板令决事比例司徒都目五曹詔¶
書(臣欽若等曰司徒都目鮑昱所作也五/曹謂常侍二千石户曹主客三公也)及春秋折獄¶
<pb:KR3k0013_WYG_610-4b>¶
凡二百五十篇蠲去復重為之節文(復音覆重/直容切)又集議¶
駁三十篇以類相從凡八十二事其見漢書二十五漢¶
記四(即東/觀記)皆刪敘潤色以全本體其二十六博採古今¶
瓌瑋之事德義可觀其二十七臣所創造左氏云雖有¶
姬姜不棄憔悴雖有絲麻不棄菅蒯盖所以代匱也是¶
用敢露頑才厠於明哲之末雖未足綱紀國體宣洽時雍¶
庶㡬觀察増闡聖德惟因萬機之餘暇逰意省覽帝善之¶
於是舊事存焉¶
<pb:KR3k0013_WYG_610-5a>¶
魏太祖既建魏國以鍾繇為廷尉始聽君父已没臣子¶
得為理謗及士為侯其妻不復配嫁繇所創也又定甲¶
子科犯&KR0898;左右趾者易以木械是時乏鐵故易以木焉¶
又嫌漢律太重故令依律者聽得科半使從半减也(先/是)¶
(建安初天下將亂百姓有土分之勢刑罰不足以懲惡/於是名儒大才故遼東太守崔寔大司農鄭𤣥鴻臚陳)¶
(紀之徒咸以為宜復行肉刑漢朝既不議其事故無所/用矣及太祖輔政尚書令荀彧博訪百官復欲申之而)¶
(少府孔融議以為古者敦龎善否區别吏端刑清政無/過失百姓有罪皆自取之末世陵遲風化壊亂政撓其)¶
(俗法害其教故曰上失其道民㪚久矣而欲繩之以古/刑投之以殘棄非所謂與時消息者也紂斮朝涉之脛)¶
<pb:KR3k0013_WYG_610-5b>¶
(天下謂為無道夫九牧之地千八百君各刖一人是天/下當有千八百紂也求世休和弗可得已且被刑之人)¶
(慮不念生志在思死類多趨惡莫復歸正夙沙亂齊伊/戾禍宋趙髙英布為世大患不能止人遂為非也雖忠)¶
(如鬻拳信如卞和智如孫臏寃如巷伯才如史遷逹如/子政一罹刀鋸没世不齒是太甲之思庸穆公之霸秦)¶
(陳湯之都賴魏尚之臨邊無所復施也漢開改惡之路/凡為此也故明德之君遠度深惟棄短就長不苟革其)¶
(政者也朝廷善之卒不改焉及魏國建陳紀子羣時為/御史中丞太祖下令又欲復之使羣申其父論羣深陳)¶
(其便時鍾繇為相國亦賛成之而奉常王修不同/其議太祖亦難以藩國改漢朝之制遂寢不行)¶
文帝黄初元年既受漢禪又議肉刑未定後有大女劉¶
朱撾子婦酷暴前後三婦自殺論朱减死輸作尚方因¶
<pb:KR3k0013_WYG_610-6a>¶
是下怨毒殺人减死之令¶
四年正月詔曰喪亂以來兵革未戢天下之人互相殘¶
殺今海内初定敢有私復讎者皆族之¶
五年正月初令謀反大逆乃得相告其餘皆勿聽治敢¶
妄相告以其罪罪之¶
明帝青龍二年二月詔曰鞭作官刑所以糾慢怠也而¶
頃多以無辜死其减鞭杖之制著於令¶
十二月詔有司刪定大辟减死罪又改士庶罰金之令¶
<pb:KR3k0013_WYG_610-6b>¶
男聽以罰金婦人加笞還從鞭督之例以其形體祼露¶
故也(是時承用秦漢舊律其文起自魏文侯師李悝悝/撰次諸國法著法經以為王者之政莫急於盗賊)¶
(故其律始扵盗賊盗賊須劾捕故著網捕三篇其輕狡/越城博戲借假不㢘淫侈踰制以為雜律一篇又以其)¶
(律具其加减是故所著六篇而已然皆罪名之制也商/君受之以相秦漢承秦制蕭何定律除叅夷連坐之罪)¶
(増部主見知之條益事律興廐户三篇合為九篇叔孫/通益律所不及傍章十八篇張湯越官律三十七篇趙)¶
(禹朝律六篇合六十篇又漢時决事集為令甲以下三/百餘篇及司徒鮑昱撰嫁娶辭訟决為法比都目凡九)¶
(百六卷世有増損率皆集類為篇結事為章一章之中/或事過數十事類雖同輕重乖異而通條連句上下相)¶
(蒙雖大體異篇實相採入盗律有賊傷之例賊律有盗/章之文興律有上獄之法廐律有逮捕之事若此之比)¶
<pb:KR3k0013_WYG_610-7a>¶
(錯糅無常後人生意各為章句叔孫宣郭令卿馬融鄭者/元諸儒章句十有餘家家數十萬言凡斷罪所當由用)¶
(合二萬六千二百七十二條七百七十三萬二千二百/餘言言數益繁覽者益難天子於是下詔但用鄭氏章)¶
(句不得雜用餘家衞顗又奏曰刑法者國家之所貴重所/而私議之所輕賤獄吏者百姓之所懸命而選用者之)¶
(卑下王政之弊未必不由此也請置律博士轉相教授/事遂施行然而律文煩廣事比衆多離本依末决獄之)¶
(吏如廷尉獄吏范洪受囚絹二丈附輕法論之獄吏劉/象受属偏拷囚張茂物故附重法論之洪象雖皆棄市)¶
(而輕枉者相繼是時大傅鍾繇又上疏求復肉刑詔下/其奏司徒王朗議又不同時議者百餘人與朗同者多)¶
(帝以吳蜀未平又寢其後天子又下詔改定刑制命司/徒陳羣㪚騎常侍劉邵給事黄門侍郎韓遜議郎庾嶷)¶
(中郎黄休荀詵等刪約舊科旁採漢律定為魏法制新/律十八篇州郡令四十五篇尚書官令軍中令合百八)¶
<pb:KR3k0013_WYG_610-7b>¶
(十餘篇其序畧曰舊律所難知者由扵六篇篇少故也/篇少則文荒文荒則事寡事寡則罪漏是以後人稍増)¶
(更與本體相離今制新律宜都總事類多其篇條舊律/因秦法經就増三篇而具律不移因在第六罪條例既)¶
(不在始又不在終非篇章之義故集罪例以為刑名冠/於律首盗律有刼畧恐喝和賣買人科有持質皆非盗)¶
(事故分以為刼畧律盗律有欺謾詐偽踰封矯制因律/有詐偽生死令丙有詐自復免事類衆多故分為詐律)¶
(賊律有賊伐樹木殺傷人畜産及諸亡印金布律有毁/傷亡失縣官財物故分為傷亡律因律有告劾傳覆廐)¶
(律有告反逮受科有登聞道辟故分為告劾律因律有/繋囚鞫獄斷獄之法興律有上獄之事科有考事報讞)¶
(宜别為篇故分為繫訊斷獄律盗律有受所監臨財枉/法雜律有假借不亷令乙有呵人受錢科有使者騐賂)¶
(其事相類故分為請賕律盗律有勃辱强賊興律有擅/興徭役具律有出賣呈科有擅作修舍事故分為興擅)¶
<pb:KR3k0013_WYG_610-8a>¶
(律興律有征徭稽留賊律儲峙不辦廐律有乏軍之興/及舊典有奉詔不謹不承用詔書漢氏施行有小愆之)¶
(反不如令輙劾以不承用詔書乏軍腰斬又减以丁酉/詔書漢文所下不宜復以為法故别為之留律秦世舊)¶
(有廐置乗傳副軍食厨漢初承秦不改後以費廣稍省/故後漢但設騎置無車馬而律猶著其文斯為虚設欲)¶
(除廐律取其可用合科者為郵驛令其告反逮驗别入/告劾律上言變事以為變事令以警事告急與興律熢)¶
(燧及科令者以為警事律盗律有還贓畀主金布律有/罰贖入責以呈黄金為價律有平庸坐贓事以為償贓)¶
(律律之初制無免坐之文張湯趙禹始作監臨部主見/知故縱之例其見知而故不舉劾各與同罪失不舉劾)¶
(各以贖論其不見不知不坐也是以文約而例通科之/為制每條有違科不覺不知從坐之免不復分别而免)¶
(坐繁多宜總為免例以省科文故更制定其由例以為/免坐律諸律令中有其教制本條無從坐之文者皆從)¶
<pb:KR3k0013_WYG_610-8b>¶
(此取法也凡所定増十三篇就故五篇合十八篇扵正/律九篇為増扵旁章科令為省矣改漢舊律不行扵魏)¶
(者皆除之更依古義制為五刑其死刑有三髠刑有四/完刑作刑各三贖刑十一罰金六雜抵罪七凡三十七)¶
(名以為律首又改贓律但以言語及犯宗廟園陵謂之/大逆無道腰斬家屬從坐不及祖父母孫至於謀反大)¶
(逆臨時捕之或汙瀦或梟葅夷其三族不在律令所以/嚴絶惡跡也賊間殺人以劾而亡許依古義聽子弟得)¶
(追殺之㑹赦及過誤相殺不得報讐所以止殺害也正/殺繼母與親母同防繼假之隙也除異子之科使父子)¶
(無異財也毆兄姊加至五嵗刑以明教化也囚徒誣告/人反罪及親屬異扵善人所以累之使省刑息誣也改)¶
(投書棄市之科所以輕刑也止簒囚棄市之罪斷兇强/為義之宗也二嵗刑以上除倍家人乞鞫之制省所煩)¶
(獄也改諸郡不得自擇伏日所以齊風俗也斯皆魏世/所改其大畧如是其後正始之間天下無事扵是征西)¶
<pb:KR3k0013_WYG_610-9a>¶
(将軍夏侯元河南尹李勝中領軍曹/羲尚書丁謐又追議肉刑卒不能决)¶
蜀先主既定成都令昭文將軍伊籍與諸葛亮法正劉¶
巴李嚴共造蜀科蜀科之制由此五人焉¶
吳大帝黄武七年将軍翟丹叛如魏帝恐諸将畏罪而¶
亡乃下令曰自今諸将有重罪三然後議¶
嘉禾六年正月詔曰夫三年之喪天下之逹制人情之¶
極痛也賢者割哀以從禮不肖者勉而致之世治道泰¶
上下無事君子不奪人情故三年不逮孝行之門至於¶
<pb:KR3k0013_WYG_610-9b>¶
有事則殺禮以從宜要絰而處事故聖人制法有禮無¶
時則不行遭喪不奔非古也盖隨時之宜以義斷恩也¶
前古設科長吏在官當須交代而故犯之雖隨科坐猶¶
已廢曠方事之殷國家多難凡在官司宜各盡節先公¶
後私而不恭承甚非謂也中外羣僚其更平議務令得¶
中詳為節度顧譚議以為奔喪立科輕則不足以禁孝¶
子之情重則本非應死之罪雖嚴刑益設違奪必少若¶
偶有犯者加其刑則恩所不忍有减則法廢不行愚以¶
<pb:KR3k0013_WYG_610-10a>¶
為長吏在遠茍不告語勢不得知比選代之間若有傳¶
者必加大辟則長吏無廢職之負孝子無犯重之刑将¶
軍胡綜議以為喪紀之禮雖有典制茍無其時所不得¶
行方今戎事軍國異容而長吏遭喪知有科禁公敢干¶
突茍念聞憂不奔之恥不計為臣犯禁之罪此由科防¶
本輕所致忠節在國孝道立家出身為臣焉得兼之故¶
為忠臣不得為孝子宜定科文示以大辟若故違犯有¶
罪無赦以殺止殺行之一人其後必絶丞相雍奏從大¶
<pb:KR3k0013_WYG_610-10b>¶
辟¶
晉武帝泰始三年賈充等上律令六十卷故事三十卷¶
四年班行之(先是文帝為魏相國患前代律令本注煩/雜陳羣劉邵雖經改革而科網本宻又叔)¶
(孫郭馬杜諸儒章句但取鄭氏又為偏黨未可承用於/是令賈充定法律令與太傅鄭冲司徒荀顗中書監荀)¶
(朂中軍將軍羊祜中䕶軍王業廷尉杜犮守河南尹杜/預散騎侍郎裴楷潁川太守周雄齊相郭頎騎都尉成)¶
(公綏尚書郎柳軌及吏部令史榮邵等十四人典其事/就漢九章増十一篇仍其族類正其體號改舊律為刑)¶
(名法例辯囚律為告劾繋訊斷獄分盗律為請賕詐偽/水火毁亡因事類為衞宫違制撰周官為諸侯律合二)¶
(十篇六百二十條二萬七千六百五十七言蠲其苛穢/存其清約事從中興歸於益時其餘未宜除者若軍事)¶
<pb:KR3k0013_WYG_610-11a>¶
(田農酟酒未得皆從人心權設其法太平當除故不入/律悉以為令施行制度以此設教違令有罪則入律其)¶
(常事品式章程名還其府為故事减梟斬族誅從坐之/條除謀反適養母出女嫁皆不復還坐父母棄市省禁)¶
(固相告之條去捕亡亡没為官奴婢之制輕過誤老少/女人當罰金杖罰者皆令半之重奸伯叔父母之令棄)¶
(市淫寡女三嵗刑崇嫁娶之要一以下娉為正不理私/約峻禮教之防准五服以制罪也凡律令合二千九百)¶
(二十六條十二萬六千三百言六十卷故事三十卷㤗/始三年事畢表上武帝詔曰昔蕭何以定律令受封叔)¶
(孫通制儀為奉常賜金五百斤弟子百人皆為郎中夫/立功立事古今之所重宜加祿賞其詳考差敘輙如詔)¶
(簡異弟子百人隨才品用賞帛萬餘匹帝親自臨講使/裴楷執讀明年正月大赦天下乃班新律其後明法掾)¶
(張裴注律表上之其要曰律始於刑名者所以定罪制/也終扵諸侯者所以異其政也王政布於上諸侯奉扵)¶
<pb:KR3k0013_WYG_610-11b>¶
(下禮樂撫扵中故有三才之義焉其相須而成若一體/焉刑名所以經畧罪法之輕重正加减之差等明發衆)¶
(篇之多義補其章條之不足較舉上下綱領其犯盗賊/詐偽請賕者則求罪於此作役水火畜養守備之細事)¶
(皆求之作本名告訊為之心舌捕繋為之手足斷獄為/之定罪名例齊其制自始及終往而不窮變動無常周)¶
(流四極上下無方不離扵法律之中也其知而犯之謂/之故意以為然謂之失違忠欺上謂之謾飾信藏巧謂)¶
(之詐虧禮廢節謂之不敬兩訟相趣謂之鬬兩和相害/謂之戲無變斬擊謂之賊不意誤犯謂之過失逆節絶)¶
(理謂之不道陵上僣貴謂之惡逆将害未發謂之戕倡/首先言謂之造意二人對議謂之謀制衆建計謂之率)¶
(不和謂之彊改惡謂之畧三人謂之羣取非其物謂之/盗貨財之利謂之贓凡二十者律義之較者也夫律)¶
(者當慎其變審其實若不承用詔書無故失之刑當從/贖謀反之同伍實不知情當從刑此故失之變也卑與)¶
<pb:KR3k0013_WYG_610-12a>¶
(尊鬬皆為賊鬬之加兵刃水火中不得為戲戲之重也/向人室廬道徑射不得為過失之禁也都城人衆中走)¶
(馬殺人當為賊賊之似也過失似賊戲似鬬鬬而殺傷/傍人又似誤盗傷縛守似彊盗呵人取財似受賕囚辭)¶
(所連似告劾諸勿聽理似故縱持質似恐猲如此之比/皆為無常之格也五刑不簡正于五罰五罰不服正于)¶
(五過意善功惡以金贖之故律制生罪不過十四等死/刑不過三徒加不過六囚加不過五累作不過十一嵗)¶
(累笞不過千二百刑等不過一嵗金等不過四兩月贖/不計日日作不拘月嵗數不疑閏不以加至死并死不)¶
(復加不可累者故有并數不可并數乃累其加以加論者/但得其加與加同者連得其本不在次者不以通論以)¶
(人得罪與人同以法得罪與法同侵生害死不可齊其/防親疎公私不可常其教禮樂崇於上故䧏其刑刑法)¶
(閑於下故全其法是故尊卑敘仁義明九族親王道平/也律有事狀相似而罪名相涉者若加威勢下手取財)¶
<pb:KR3k0013_WYG_610-12b>¶
(為彊盗不自知為亡縛守将中有惡言為恐猲不以罪/名呵為呵人以罪名呵為受賕刼召其財為持質此八)¶
(者以威勢得財而名殊者也即不求自與為受求所監/求而後取為盗賊輸入呵受為留難斂人財物積藏於)¶
(官為擅賦加毆縶之為戮辱諸如此類皆為以威勢得/財而罪相似者也夫刑者司理之官理者求情之機情)¶
(者心神之使心感則情動於中而形之言暢于四支發/于事業是故姦人心愧而面赤内怖而色奪論罪者務)¶
(本其心審其情精其事近取諸身遠取諸物然後乃可/以立刑仰手似乞俯手似奪捧手似謝擬手似訴拱臂)¶
(似自首攘臂似格鬭矜莊似威怡悦似福喜怒憂歡貌/在聲色奸真猛弱候在視息出口有言當為告下手有)¶
(禁當為賊喜子殺怒子當為戲怒子殺喜子當為賊諸/如此類自非至精不能極其理也律之名例非正文而)¶
(分明也若八十非殺傷人他皆勿論即誣告謀反者反/坐十歳不得告言人即奴婢捍主主得謁殺之賊燔人)¶
<pb:KR3k0013_WYG_610-13a>¶
(廬舍積聚盗賊贓五疋以上棄市即燔官府積聚盗亦/當與同歐人教令者與同罪即令人毆其父母不可與)¶
(行者同得罪也若得遺物彊取彊乞之類無還贓法隨/例畀之文法律中諸不敬違儀失式及犯罪為公為私)¶
(贓入身不入身皆隨事輕重取法以例求其名也夫理/者精𤣥之妙不可以一方行也律者幽理之奥不可以)¶
(一體守也或計過以配罪或化畧以循常或隨事以盡/情或趨舍以從時或推重以立防或引輕以就下公私)¶
(廢避之宜除削重輕之變皆所以臨時觀釁者用法執/詮者幽於未制之中采其根牙之微致之於機格之上)¶
(稱輕重於毫銖考輩類扵参伍然後乃可以理直刑正/夫奉聖典者若操刀執繩刀妄加則物傷繩妄彈則侵)¶
(直梟首者惡之長斬刑者罪之大棄市者死之下髠罪/者刑之威贖罰者誤之誡王者立此五刑所以寶君子)¶
(而逼小人故為勅慎之經皆擬周易有變通之體焉欲/令提綱而大道清舉畧而王法齊其㫖遠其辭文其言)¶
<pb:KR3k0013_WYG_610-13b>¶
(典而中其事肆而隠通天下之志唯忠也斷天下之疑/唯文也切天下之情唯遠也彌天下之務唯大也變無)¶
(常體唯理也非天下之聖賢孰能與於斯夫形而上者/謂之道形而下者謂之器化而裁之謂之格刑殺者是)¶
(冬震曜之象髠罪者是秋彫落之變贖失者是春陽悔/吝之疵也五刑成章輙相依准法律之義焉是時侍中)¶
(盧珽中書侍郎張華又表抄新律諸死/罪條目懸之亭傳以示兆庶有詔從之)¶
惠帝永康元年解結為孫秀所害女適裴氏明日當嫁¶
而禍起裴氏欲認活之女曰家既若此我何活為亦坐¶
死朝廷遂議革舊制女不從坐由結女始也¶
懷帝永嘉初東海王越表除三族之法¶
<pb:KR3k0013_WYG_610-14a>¶
元帝為晉王時大理衞展以詔有考子證父或鞭父母¶
問子所在恐傷正教竝奏除之¶
明帝太寧三年四月戊辰復三族刑惟不及婦人¶
宋髙祖為宋公時侍中蔡廓建議以為鞫獄不宜令子¶
孫下辭明言祖父之罪虧教傷情莫此為大自今家人¶
與囚相見無乞鞫之訴便足以明伏罪不須責家人下¶
辭朝議以為允從之¶
永初元年七月詔曰往者軍國務殷事有權制刻科峻¶
<pb:KR3k0013_WYG_610-14b>¶
重施之一時今王道維新政和法簡可一除之¶
二年六月制諸署勅吏四品以下又府署所得輙罰者¶
聽統府寺行四十杖¶
文帝元嘉中衞将軍王宏上疏言主守偷五匹常偷四¶
十匹竝加大辟議者咸以為重宜進主守偷十匹常偷¶
五十匹死四十匹降以補兵既得小寛人命亦足以有¶
懲也從之¶
孝武大明四年尚書左僕射劉秀之改定制令隸殺長¶
<pb:KR3k0013_WYG_610-15a>¶
吏科議者謂值赦宜加徙送秀之以為律文雖不顯民¶
殺官長之㫖若值赦但止徙送便與悠悠殺人曽無一¶
異民敬官長比之父母行害之身雖遇赦謂宜長付尚¶
方窮其天命家口補兵從之¶
明帝太始四年詔曰夫愆有小大憲隨寛猛故五刑殊¶
用三典異施而降辟次網便暨鉗撻求之法科差品滋¶
遠朕務存欽恤每有矜貸尋剏制科罪輕重同之大辟¶
即事原情未為詳衷自今凡竊執官仗拒戰邏司或攻¶
<pb:KR3k0013_WYG_610-15b>¶
剽亭寺及害吏民者凡此諸條悉依舊制五人以下相¶
逼奪者可特賜黥刖投畀四遠仍用代殺方古為優全¶
命長户施同造物庶簡惠之化有孚羣萌好生之德¶
無漏幽品¶
南齊武帝永明七年尚書刪定郎王植撰定律章表奏¶
之曰臣尋晉律文簡辭約㫖通大綱事之所質取斷難¶
釋張斐杜預同注一章而生殺永殊自晉泰始以來唯¶
斟酌叅用是則吏挾威福之勢民懷不對之怨所以温¶
<pb:KR3k0013_WYG_610-16a>¶
舒獻辭於失政絳侯慷慨而興嘆皇運革祚道冠前王¶
陛下紹興光開帝業下車之痛每惻上仁滿堂之悲有¶
矜聖思爰發德音刪正刑律勅臣集定張杜二注謹礪¶
愚䝉盡思詳撰削其煩言錄其允衷取張注七百三十¶
一條杜注七百九十一條或二家兩釋於義乃備者又¶
取一百七條其注相通者取一百三條集為一書凡一¶
千五百三十二條為二十卷請付外詳校摘其違謬從¶
之先是江左相承用晉世張杜律三十卷帝留心法令乃¶
<pb:KR3k0013_WYG_610-16b>¶
詔獄官詳正舊法是時公卿八座叅議考正舊法輕重¶
竟陵王子良下意多使從輕其中朝議不能斷者制㫖¶
平决至九年廷尉孔稚珪上表曰臣聞匠萬物者以繩¶
墨為政馭大國者以法理為本是以古之聖王臨朝思¶
治遠防邪萌深杜姦漸莫不資法理以成化明刑賞以¶
樹功者也伏惟陛下躡厯登皇乘圖踐帝天地更築日¶
月再張五禮裂而復縫六樂頺而爰緝乃發德音下明¶
詔降恤刑之文申慎罰之典勅臣與公卿八座共刪注¶
<pb:KR3k0013_WYG_610-17a>¶
律謹奉聖㫖諮審司徒臣子良爰禀受成規矩創立條¶
緒使兼監臣宋躬兼平臣王植等抄撰同異定其去取¶
詳議八座裁正大司馬臣嶷其中洪疑大議衆論相背¶
者聖照𤣥覽斷自天筆始就成立律文二十卷錄敘一¶
卷凡二十一卷今以奏聞請付外施用宣下四海詔報¶
從納事竟不施行¶
東昬侯初即位詔刪省科律¶
梁髙祖天監元年四月詔曰金作贖刑有聞自昔入縑¶
<pb:KR3k0013_WYG_610-17b>¶
以免施扵中代民悦法行莫尚乎此永言叔世偷薄成¶
風嬰諐入罪厥塗匪一斷蔽之書日纒於聽覽鉗&KR0898;之¶
刑嵗積扵牢犴死者不可復生生者無因自返由此而¶
望滋實庸可致乎朕夕惕思治念崇政術斟酌前王擇¶
其令典有可以憲章邦國罔不由之庶愧心於四海昭¶
情素扵萬物俗偽日久禁網彌繁漢文四百邈焉已遠¶
雖省事清心無忘日用而委銜廢䇿事未獲從可依周¶
漢舊典有罪入贖外詳為條格以時奏聞¶
<pb:KR3k0013_WYG_610-18a>¶
八月詔曰律令不一實難去取殺傷有法昬墨有刑此¶
盖常科易為條例至如三男一妻懸首造獄事非慮内¶
法出恒鈞前王之律後王之令因循創附良各有以若¶
逰辭費句無取於實錄者宜悉除之求文指歸可適變¶
者載一家為本用衆家以附丙丁俱有則去丁以存丙¶
若丙丁二事注釋不同二家兼載咸使百司議其可不¶
取其可安以為標例宜云某等如千人同議以此為長¶
則定以為梁律留尚書比部悉使備文若班下州郡上¶
<pb:KR3k0013_WYG_610-18b>¶
撮機要可無二門侮法之弊時欲議定律令得齊時舊¶
郎濟陽蔡法度家傳律學云齊武時刪定郎王植之集¶
注張杜舊律合為一書凡一千五百三十條事未施行¶
其文殆滅法度能言之於是以為兼尚書刪定郎使損¶
益植之舊本以為梁律法度又請曰魏晉撰律止關數人¶
今若皆諮列位恐緩而無决於是以尚書令王亮侍中¶
王瑩尚書僕射沈約吏部尚書范雲長兼侍中柳惲給¶
事黄門侍郎傅昭通直㪚騎常侍孔藹御史中丞樂藹¶
<pb:KR3k0013_WYG_610-19a>¶
太常丞許懋等叅議斷定定為二十篇一曰刑名二曰¶
法例三曰盜刼四曰賊叛五曰詐偽六曰受賕七曰告¶
刼八曰討捕九曰繋訊十曰斷獄十一曰雜十二曰戸¶
十三曰擅興十四曰毁亡十五曰衞宫十六曰水火十¶
七曰倉庫十八曰廐十九曰關市二十曰違制其制刑¶
為十五等之差棄市已上為死罪大罪梟其首其次棄¶
市刑二嵗已上為耐罪言各隨伎能而任使之也有髠¶
鉗五嵗刑笞二百收贖絹男子六十疋又有四嵗刑男¶
<pb:KR3k0013_WYG_610-19b>¶
子四十八疋又有三嵗刑男子三十六疋又有二嵗刑¶
男子二十四疋罰金一兩已上為贖罪贖死者金二斤¶
男子十六疋贖髠鉗五嵗刑笞二百者金一斤十二兩¶
男子十四疋贖四嵗刑者金一斤八兩男子十二疋贖¶
三嵗刑者金一斤四兩男子十疋贖二嵗刑者金一斤¶
男子八疋罰金十二兩者男子六疋罰金八兩者男子¶
四疋罰金四兩者男子二疋罰金二兩者男子一疋罰¶
金一兩者男子二丈女子各半之五刑不簡正于五罰¶
<pb:KR3k0013_WYG_610-20a>¶
五罰不服正于五過以贖論故為此十五等之差又制¶
九等之差有一嵗刑半嵗刑百日刑鞭杖二百鞭杖一¶
百鞭杖五十鞭杖三十鞭杖二十鞭杖一十又有八等¶
之差一曰免官加杖督一百二曰免官三曰奪勞百日¶
杖督一百四曰杖督一百五曰杖督五十六曰杖督三¶
十七曰杖督二十八曰杖督一十論加者上就次當减¶
者下就次凡繋獄者不即答欵應加測罰不得以人士¶
為隔若人士犯罰違捍不欵宜測罰者先叅議牒唘然¶
<pb:KR3k0013_WYG_610-20b>¶
後科行斷食三日聽家人進粥二升女及老小一百十¶
刻乃與粥滿千刻而止囚有械杻斗械及鉗竝立輕重¶
大小之差而為定制其鞭有制鞭法鞭常鞭凡三等之¶
差制鞭生革㢘成法鞭生革去㢘常鞭熟靻不去㢘皆¶
作鶴頭紐長一尺一寸稍長二尺七寸廣三寸靶長二¶
尺五寸杖皆用生荆長六尺有大杖法杖小杖三等之¶
差大杖大頭圍一寸三分小頭圍八分半法杖圍一寸¶
三分小頭五分小杖圍一寸一分小頭極杪諸督罰大¶
<pb:KR3k0013_WYG_610-21a>¶
罪無過五十三十小者二十當笞二百以上者笞半餘¶
半後次中分鞭杖老小扵律令當得鞭杖罰者皆半之¶
其應得法鞭杖者以熟靻鞭小杖過五十者稍行之将¶
吏已上及女人有罰者以罰金代之其以職員應罰及¶
律令指名制罰者不用此令其問事諸罰皆用熟靻鞭¶
小杖其制鞭制杖法鞭法杖自非特詔皆不得用詔鞭¶
杖在京師者皆於雲龍門行女子懷孕者勿得决罰其¶
謀反降叛大逆已上皆斬父子同産男無少長皆棄市¶
<pb:KR3k0013_WYG_610-21b>¶
母妻姊妹及應從坐棄市者妻子女妾同補奚官為奴¶
婢貲財没官刼身皆斬妻子補兵遇赦降死者黥面為¶
刼字髠鉗補冶鏁士終身其下又讁運配材官冶士尚¶
方鏁士皆以輕重差其年數其重者或終身士人有禁¶
錮之科亦以輕重為差其犯清議則終身不齒耐罪囚¶
八十已上十嵗已下及孕者盲者侏儒當械繋者及郡¶
國太守相都尉關中侯已上之父母妻子及所坐非罪¶
除名之罪二千石已上非檻徴者竝頌繋之丹陽尹月¶
<pb:KR3k0013_WYG_610-22a>¶
一詣建康縣令三官叅共錄獄察斷枉直其尚書當錄¶
人之月者與尚書叅共錄之大凡定罪二千五百二十¶
九條¶
二年四月癸卯蔡法度表上新律又上令三十卷科三¶
十卷帝乃以法度守廷尉卿班新律於天下¶
三年十一月甲子詔曰設教因時淳薄異政刑以世革¶
輕重殊風昔商俗未移民㪚久矣嬰網䧟辟日夜相尋¶
若悉加正法則赭衣塞路竝申𢎞宥則難用為國故使¶
<pb:KR3k0013_WYG_610-22b>¶
有罪入贖以全元元之命令遐邇知禁圄犴稍虚率斯¶
以往庶㡬刑措金作權典宜在蠲息可除贖罪之科¶
十一年正月壬辰詔曰自今捕擿之家及罪應質作若¶
年有老少者可停将送¶
十四年正月詔曰世輕世重隨時約法前以墨刑用代¶
重辟猶念改悔其路已壅并可省除¶
大同十一年十月詔曰堯舜以來便開贖刑中年依古¶
許罪身入貲下吏因此不無姦猾所以一日復勅禁斷¶
<pb:KR3k0013_WYG_610-23a>¶
川流難壅人心惟危既乖内典慈悲之義又傷外教好¶
生之德書云與殺不辜寧失不經可復開罪身皆聽入¶
贖¶
中大同元年七月甲子詔曰禽獸知母不知父無賴子¶
弟過於禽獸至於父母竝皆不知多觸王憲致及老人¶
耆年禁執大可傷愍自今有犯罪者父母祖父母勿坐¶
惟大逆不預今恩¶
　¶
<pb:KR3k0013_WYG_610-23b>¶
　¶
　¶
　¶
　¶
　¶
　¶
　¶
　冊府元龜卷六百十¶
