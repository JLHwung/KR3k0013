# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:12.391860
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百六
<pb:KR3k0013_WYG_306-1a>¶
欽定四庫全書¶
　册府元龜卷三百六　　宋　王欽若等　撰¶
　　外戚部¶
　　　　奢縱　　專恣　　驕慢¶
　　　奢縱¶
夫位不期驕而傲逸之自至欲不可縱而禮度之遂愆¶
故先儒以爲損之招而惡之大也漢室而下乃有藉帝¶
闈之勢處外姻之貴罔思充己靡圖進德不以盛滿而¶
<pb:KR3k0013_WYG_306-1b>¶
爲戒姑務紛華而自恣乃至輿服奉養之物極其珍麗¶
室宇晏樂之具過於豪縱踰矩而弗禁怙奢而彌放其¶
或盈而蕩佚而邪天實禍滛咎不旋踵惟其所召孰將¶
見哀至乃獲免於身克終牖下彼其之誚亦足醜焉¶
漢田蚡孝景王皇后同母弟也爲丞相嘗請考工地益¶
宅帝怒曰遂取武庫是後廼退(考工少府之屬官也主/作器械帝責其此請謂)¶
(之曰何不遂取/武庫蚡乃退也)召客飲坐其兄蓋侯北鄉自坐東鄉(自/處)¶
(尊位也鄉/讀皆曰嚮)以爲漢相尊不可以兄故私撓(撓曲也音/女教切)由¶
<pb:KR3k0013_WYG_306-2a>¶
此滋驕(滋益/也)治宅甲諸第(言爲諸第之上也以甲/乙之次甲則爲上矣)田園¶
極膏腴(膏腴謂肥/厚之處)市買郡縣器物相屬於道(屬連及也/音之欲切)¶
前堂羅鐘皷立曲旃(旃旗之名也通帛曰旃曲旃僭也/禮大夫建旃曲柄上曲也許愼云)¶
(旃旗曲柄也所/以旌表士衆也)後房婦女以百數諸奏珍物狗馬玩好¶
不可勝數(奏進/也)¶
霍禹孝宣皇后之兄也禹嗣父光爲愽陸侯與弟山並¶
繕治第宅走馬馳逐平樂館光兄孫雲當朝請數稱病¶
私出多從賔客張圍獵黄山苑中使蒼頭奴上朝謁莫¶
<pb:KR3k0013_WYG_306-2b>¶
敢譴者¶
史丹祖父恭女弟為衞太子良娣産悼皇考宣帝微時¶
依倚史氏恭子髙爲大司馬車騎將軍領尚書事封樂¶
陵侯成帝初丹爲左將軍光禄大夫封武陽侯尤得信¶
於帝丹兄嗣父爵爲侯讓不受分丹盡得父財身又食¶
大國邑重以舊恩數見褒賞賞賜累千金僮僕以百數¶
後房妻妾數十人丹奢滛好飲酒極滋味聲色之樂¶
王譚成帝舅也封平阿侯譚弟商成都侯立紅陽侯根¶
<pb:KR3k0013_WYG_306-3a>¶
曲陽侯逄時髙平侯世謂之五侯羣弟争為奢侈賂遺¶
珍寶四面而至後庭姬妾各數十人僮奴以千百數羅¶
鐘磬舞鄭女作倡優狗馬馳逐大治第室起土山漸臺¶
洞門髙廊閣道連屬彌望(彌竟也言望之極/目也屬音之欲切)百姓歌之¶
曰五侯初起曲陽最怒壊決髙都連竟外杜(壊決髙都水/入長安髙都)¶
(水在長安西也杜鄠二縣之間田畆一金言其境自長/安至杜陵也一云長安冇髙都外杜里既壊決髙都作)¶
(殿復衍及外杜里成都侯商自擅穿帝城引水耳曲/陽無此事又雖作大第宅不得從長安至杜陵也)土¶
山漸臺西白虎(皆放效天/子之制也)其僭奢如此¶
<pb:KR3k0013_WYG_306-3b>¶
王商成帝舅成都侯嘗病欲避暑從帝借明光宫(明光/宫在)¶
(城内近/桂宫也)後又穿長安城引内灃水注第中大陂以行舩¶
立羽葢張周帷輯濯越歌(輯與楫同濯與櫂同皆所以/行舩也令執櫂楫人爲越歌)¶
(也楫謂櫂之短者也今吳越之/人呼爲橈音鐃越歌爲越之歌)帝幸商第見穿城引水¶
意恨内銜之¶
曲陽侯根驕奢僭上赤墀青瑣(以青畫戸邊鏤中天子/制也謂刻爲連瑣文而)¶
(青塗/之也)¶
後漢馬防明徳皇后之兄也拜光禄勲後以病乞骸骨詔¶
<pb:KR3k0013_WYG_306-4a>¶
賜故山中王田廬以特進就第防兄弟貴盛奴婢各千¶
人以上資産巨億皆買京師膏腴美田又大起第觀連¶
閣臨道彌亘街路多聚聲樂曲度比諸郊廟賔客奔湊¶
四方畢至¶
竇憲章徳皇后之兄也爲大將軍弟篤爲衛尉景瓌皆¶
侍中奉車駙馬都尉四家競修第宅窮極工匠¶
梁冀順烈皇后之兄也爲大將軍乃大起第舍堂寢¶
皆有陰陽奥室連房洞戸柱壁雕鏤加以銅漆牎牖皆¶
<pb:KR3k0013_WYG_306-4b>¶
有綺疏青𤨏圖以雲氣仙靈臺閣周通更相臨望飛梁¶
石磴陵跨水道金玉珠璣異方珍怪充積藏室逺致汗¶
血名馬又廣開園囿採土築山十里九坂以象二崤深¶
林絶澗有若自然竒禽馴獸飛走其間冀與妻孫壽共¶
乘輦車張羽葢飾以金銀游觀第内多從倡妓鳴鐘吹¶
管酣謳竟路或連繼日夜以騁娛恣客到門不得通皆¶
請謝門者門者累千金又多拓林苑禁同王家西至𢎞¶
農東界滎陽南極魯陽北逹河淇包含山藪逺帶丘荒¶
<pb:KR3k0013_WYG_306-5a>¶
周旋封域殆將千里又起兔苑於河南城西經亘數十¶
里發屬縣卒徒繕修樓觀數年乃成移檄所在調發生¶
兔刻其毛以爲識人有犯者罪至刑死冀又改易輿服¶
之制作平上軿車(鄭𤣥注周禮云軿猶屏也所用自蔽/隱也蒼頡篇云衣車也形制上平異)¶
(於常/也)埤幘狹冠(埤下也音頻爾/切一音皮彼切)折上巾(盖折其巾/之上角也)擁身¶
扇(大扇/也)狐尾單衣(後裾曳地/若狐尾也)冀又以火浣布爲單衣晉¶
大㑹賔客冀陽争酒失杯而汙之僞怒解衣燒之布得¶
火煒曄赫然如燒凡布垢盡火滅燦然潔白若用灰水¶
<pb:KR3k0013_WYG_306-5b>¶
焉¶
晉羊琇景獻皇后之從父弟性豪侈費用無齊限而屑¶
炭和作獸形以溫酒雒下豪貴咸競效之又喜遊讌以¶
夜續晝放恣犯法每為有司所貸其後司𨽻校尉劉毅¶
劾之應至重刑武帝以舊恩直免官而已¶
王愷文明皇后之弟爲後將軍愷既世族國戚性復豪¶
侈及石崇羊琇之徒以奢侈相尚愷作紫絲歩障四十¶
里又用赤石脂塗壁¶
<pb:KR3k0013_WYG_306-6a>¶
王濟尚常山公主年二十起家爲中書郎遷侍中出爲¶
河南尹未拜坐鞭王官吏免官於是移第北邙山下性¶
豪侈麗服玉食時雒京地甚貴濟買地爲馬埒編錢滿¶
之時人謂之金溝帝嘗幸其宅供饌甚豐悉貯琉璃器¶
中蒸豚甚美帝問其故答曰以人乳蒸之帝色甚不平¶
食未畢而去¶
賈謐惠皇后妹之子本姓韓以賈后之勢資其驕寵奢¶
侈踰度室宇崇僭器服珍麗歌僮舞女選極一時¶
<pb:KR3k0013_WYG_306-6b>¶
宋徐湛之母髙祖女㑹稽公主爲尚書僕射湛之貴戚¶
豪家産業甚厚室宇園池貴遊莫及音樂之妙冠絶一¶
時門生千餘皆三吳富人之子姿質端妍衣服鮮麗每¶
出入行遊塗巷盈滿泥雨日悉以後車載之太祖嫌其¶
侈縱每以爲言時安成公何朂無忌之子也臨汝公孟¶
靈休昶之子也並各奢豪與湛之共以肴饍器服車馬¶
相尚京邑爲之語曰安成食臨汝飾湛之二事之美兼¶
於何孟¶
<pb:KR3k0013_WYG_306-7a>¶
何邁尚太祖第十女新蔡公主邁少以貴戚居顯官好¶
犬馬馳逐多聚才力之士有墅在江乘縣界去京師三¶
十里邁每遊履輙結駟連騎武士成羣¶
南齊何戢尚宋孝武長女山陰公主爲吏部尚書家業¶
富盛性又華侈衣服被飾極爲奢麗¶
後魏馮熈文明太后之兄也爲雒州都督因事取人子¶
女爲奴婢有容色者幸之爲妾有子女數十人號爲貪¶
縱¶
<pb:KR3k0013_WYG_306-7b>¶
北齊爾朱文暢魏孝莊皇后弟也爲肆州刺史家富於財¶
招致賔客既藉門地極窮豪侈¶
婁叡武明皇后兄子也叡無器幹唯以外戚貴幸而縱¶
情財色為時論所鄙¶
唐楊愼交尚中宗女長寧公主爲駙馬都尉與武崇訓¶
等各將油灑地以築毬塲用功數百萬妨害農務斂怨¶
於人¶
武延秀拜右衞將軍駙馬都尉於金城坊造宅窮極奢¶
<pb:KR3k0013_WYG_306-8a>¶
麗延秀既恃恩放縱無所忌憚¶
楊國忠𤣥宗貴妃從父之子爲右相兼劒南節度與貴¶
妃姊虢國夫人於宣揚里連搆甲第土木被綈繡棟宇¶
之盛兩都莫比晝㑹夜集無復禮度有時與虢國夫人¶
聨轡入朝揮鞭走馬以爲諧謔衢路觀者無不駭歎每¶
扈蹕驪山國忠以劒南幢節引於前出有餞路還有軟¶
脚逺近餉遺珍玩狗馬閹侍歌兒相望于道¶
國忠子暄爲太常卿兼戸部侍郎尚延和郡主暄弟昢¶
<pb:KR3k0013_WYG_306-8b>¶
爲鴻臚卿尚萬春公主兄弟各於親仁里立第窮極奢¶
侈¶
杜悰爲駙馬都尉位極將相以服御飲饌自奉務極華¶
侈¶
梁趙巖尚太祖女長樂公主爲戸部尚書充租庸使巖¶
聞唐朝駙馬都尉杜悰服御飲饌華侈巖耻其不及繇¶
是豐其飲膳嘉羞法饌動費萬錢僦歛網羅其徒如市¶
權勢燻灼人皆阿附及唐莊宗至巖踰垣而逸素與許¶
<pb:KR3k0013_WYG_306-9a>¶
州温韜相善巖徃依之既至韜斬巖首送京師¶
　　　專恣¶
甥舅之戚暱莫加焉而宗周之禮以異姓爲後帶礪之¶
盟厚莫重焉而隆漢之制非劉氏不王皆所以强幹而¶
弱枝防微而杜漸也人亡政息世變風移牝雞司晨尚¶
書之訓無補彼重而角詩人之刺足聞於是親黨並興¶
寵倖滋熾貲富埒人主權勢踰本枝小則避燻之狐託¶
神丘而逞志大則時術之蟻漏山阿而搆災博觀前聞¶
<pb:KR3k0013_WYG_306-9b>¶
用埀明誡¶
魏冉秦昭王母宣太后之弟也昭王即位以冉爲將軍¶
昭王諸兄弟不善者皆滅之威振秦國昭王少宣太后¶
自治任冉爲政昭王三十六年魏人范雎言宣太后專¶
制穰侯擅權於諸侯昭王悟免冉相國出闗就封邑穰¶
侯出闗輜車千乘有餘¶
漢田蚡武帝母王太后異母弟爲太尉雖不任職以王¶
太后故親幸數言事多效(效謂見/聼用)士吏趨執利者皆去¶
<pb:KR3k0013_WYG_306-10a>¶
丞相竇嬰而歸蚡蚡日益横六年竇太后薨丞相昌御¶
史大夫翟青坐䘮事不辦免帝以蚡爲丞相天下士郡¶
諸侯愈益附蚡(郡及諸侯也/猶言郡國耳)蚡爲人貌侵生貴甚(侵短/小也)¶
(生貴謂自尊/髙示貴寵也)又以爲諸侯王多長(多長/年)武帝初即位富¶
於春秋(謂年/㓜也)蚡以肺附爲相(舊解云肺附如肝肺之相/附著一説肺斫木札也其)¶
(輕薄附著/大材也)非痛折節以禮屈之天下不肅(痛猶甚也言/以尊貴臨之)¶
(皆令其屈節/而下已也)當是時丞相入奏事語移日所言皆聼薦¶
人或起家至二千石權移主上帝迺曰君除吏盡未吾¶
<pb:KR3k0013_WYG_306-10b>¶
亦欲除吏¶
上官桀爲左將軍與大將軍霍光結婚相親光長女爲¶
桀子安妻有女年與帝相配桀因帝姉鄂邑蓋主内安¶
女後宫爲倢伃(鄂邑所食邑爲葢/侯所尚故云蓋主)數月立爲皇后父安¶
爲驃騎將軍封桑樂侯光時休沐出桀輙入代光决事¶
霍禹光子光薨禹嗣爲博陸侯魏相爲御史大夫後兩¶
家奴争道(謂霍氏及/御史家)霍氏奴入御史府欲躢大夫門御¶
史爲叩頭謝廼去¶
<pb:KR3k0013_WYG_306-11a>¶
王鳳成帝長舅封平陽侯爲大司馬大將軍領尚書事¶
王氏子弟皆卿大夫侍中諸曹分據勢官滿朝廷鳳用¶
事帝遂謙讓無所顓(顓與專同凡事/皆不自專也)左右嘗薦光禄大¶
夫劉向少子歆通達有異材帝召見歆誦讀詩賦甚悦¶
之欲以爲中常侍召取衣冠臨當拜左右皆曰未曉大¶
將軍(曉猶/白也)曰此小事何須闗大將軍左右叩頭爭之帝¶
於是語鳳鳳以爲不可廼止其見憚如此帝即位數年¶
無繼嗣體常不平定陶共王來朝天子留不遣歸國曰¶
<pb:KR3k0013_WYG_306-11b>¶
爾長留侍我矣其後天子疾益有瘳定陶共王因留國¶
邸旦夕侍帝甚親重鳳心不便共王在京師㑹日蝕鳳¶
因言日蝕隂盛之象為非常異定陶王雖親於禮當奉藩¶
在國今留侍京師詭正非常(詭違/也)故天見戒(見顯/示)宜遣¶
王之國帝不得已於鳳而許之共王辭去帝與相對涕¶
泣而决京兆尹王章以為鳳建遣共王之國非是廼奏¶
封事言日蝕之咎矣天子召見章延問章對曰日蝕陰¶
侵陽臣顓君之咎今政事大小皆自鳳出天子曾不一¶
<pb:KR3k0013_WYG_306-12a>¶
舉手鳳不内省責反歸咎善人推逺定陶王鳳不可令¶
久典事宜退使就第天子感悟納之因薦瑯琊太守馮¶
野王以代鳳鳳聞之上疏乞骸骨辭㫖甚哀帝少而親¶
倚鳳弗忍廢使尚書劾章章死獄中妻子徙合浦自是¶
公卿見鳳側目而視郡國守相刺史皆出其門¶
王莽孝元皇后弟子莽為大司馬與議立嗣共徵立中¶
山王奉哀帝後是爲平帝帝年九歳太后臨朝委政於¶
莽莽顓威福紅陽侯立莽諸父平阿侯仁素剛直莽内¶
<pb:KR3k0013_WYG_306-12b>¶
憚之令大臣以罪過奏遣立仁就國莽日誑燿太后言¶
輔政致太平羣臣奏請尊莽為安漢公後遂遣使者逼¶
守立仁令自殺¶
後漢竇融在宿衞十餘年年老子孫縱誕多不法長子¶
穆等遂交通輕薄屬託郡縣干亂政事以封在安豐欲¶
令姻戚悉據故六安國遂矯稱陰太后詔令六安侯劉¶
盱去婦因以女妻之五年盱婦家上書言狀帝大怒¶
乃盡免穆等官諸竇為郎吏者皆將家屬歸故郡獨留¶
<pb:KR3k0013_WYG_306-13a>¶
融京師¶
竇憲章徳皇后兄也恃宫掖聲勢遂以賤直請奪沁水¶
公主園田(沁水公主/明帝女)主逼畏不敢計後肅宗駕出過園¶
指以問憲憲陰喝不得對(陰喝猶噎塞也陰音於禁切/喝音一介切或作嗚音烏故)¶
(切/)後發覺帝切責之及憲平匈奴威名大盛以耿䕫任尚等¶
為爪牙鄧疊郭璜為心腹班固傅毅之徒皆置幕府以典文¶
章刺史守令多出其門尚書僕射郅壽樂恢並以忤意¶
相繼自殺(郅壽/惲子)由是朝臣震懾望風承㫖¶
<pb:KR3k0013_WYG_306-13b>¶
竇景憲之弟爲執金吾子孫放縱張酺爲河南尹景家¶
人復擊傷市卒吏捕得之景怒遣緹騎侯海等五百人¶
毆傷市丞酺部吏楊章等窮究正海罪徙朔方景忿怨¶
乃移書辟章等六人爲執金吾吏欲因報之章等惶恐¶
入白酺願自引臧罪以辭景命酺即上言其狀竇太后¶
詔報自今執金吾辟吏皆勿遣¶
閻顯安思皇后兄也建光初顯及弟景耀晏並爲卿校¶
典禁兵后寵既盛而兄弟頗與朝權后臨朝以顯爲車¶
<pb:KR3k0013_WYG_306-14a>¶
騎將軍儀同三司顯忌大將軍耿寶位尊權重威重行¶
朝乃諷有司奏寶及其黨與皆下獄死於是景爲衞尉¶
耀城門校尉晏執金吾兄弟權要威福自繇¶
梁冀順烈皇后兄也永和元年拜河南尹冀居職暴恣¶
多非法父商所親客雒陽令吕放頗與商言及冀之短¶
商以讓冀冀即遣人於道刺殺放而恐商知之乃推疑¶
於放之怨仇請以放弟禹爲雒陽令(安慰放家/欲以滅口)使捕之¶
盡滅其宗親賔客百餘人商薨未及葬順帝乃拜冀爲¶
<pb:KR3k0013_WYG_306-14b>¶
大將軍弟侍中不疑爲河南尹及冲帝立始在襁褓太¶
后臨朝詔冀與太傅趙峻太尉李固叅録尚書冀雖辭¶
不肯當而侈暴滋甚冀愛監奴秦宫官至太倉令得出¶
入冀妻孫夀所壽見宫輙屏御者託以言事因與私焉¶
宫内外兼寵威權大震刺史二千石皆謁辭之冀用夀¶
言多斥奪諸梁在位者外以謙讓而寔崇孫氏宗親冐¶
名而爲侍中卿校尉郡守長吏者十餘人皆貪叨凶滛¶
各遣私客籍屬縣富人被以它罪(籍謂疏/録之也)閉獄掠拷使¶
<pb:KR3k0013_WYG_306-15a>¶
出錢自贖貲物少者至於死徙四方調發歳時貢獻先¶
輸上第於冀(上第第/一也)乘輿乃其次焉吏人以貨求官請¶
罪者道路相望冀又遣客出塞交通外國廣求異物因¶
行道路發取妓女御者而使人復乘勢横暴妻略婦人毆¶
撃吏卒所在怨毒冀又起别第於城西以納姦亡或取良¶
人悉爲奴婢至數千人名曰自賣人冀專擅威柄凶恣¶
日積幾事大小莫不諮决之宿衞近侍並所親樹(樹置/也)¶
禁省起居纎微必知百官遷召皆先到冀門牋檄謝恩¶
<pb:KR3k0013_WYG_306-15b>¶
然後詣尚書下邳人吳樹爲宛令之官辭冀冀賔客布¶
在縣界以情托樹樹曰小人姦蠧比屋可誅明將軍以¶
椒房之重處上將之位宜崇賢路以補朝闕宛爲大都¶
士之淵藪自侍坐以來未聞稱一長者而多托罪人誠¶
非敢聞冀黙然不悦樹到縣遂誅殺冀客爲人害者數¶
十人繇是深怨之樹後爲荆州刺史臨去辭冀冀爲設¶
酒因鴆之樹出死車上又遼東太守侯猛初拜不謁冀¶
托以他事乃腰斬之時汝南袁著年十九見冀凶縱不¶
<pb:KR3k0013_WYG_306-16a>¶
勝其憤乃詣闕上書曰臣聞仲尼歎鳳鳥不至河不出¶
圖自傷卑賤不能致也今陛下居得致之位又有能致¶
之資(此董仲舒對䇿之/詞著引而畧之也)而和氣未應賢愚失序者勢分¶
權臣上下壅隔之故也夫四時之運功成則退(易繫辭/曰寒徃)¶
(則暑來暑徃則寒來寒暑相推而歳成/焉老子曰功成名遂身退天之道也)髙爵厚寵鮮不¶
致災今大將軍位極功成可爲至戒宜遵懸車之禮髙¶
枕頥神(薛廣徳爲御史大夫乞骸骨賜安車駟馬/懸其安車傳子孫欲令冀遵致仕之禮也)傳曰¶
木實繁者披枝害心若不抑損權盛將無以全其身矣¶
<pb:KR3k0013_WYG_306-16b>¶
左右聞臣言將側目切齒臣特以童蒙見㧞故敢㤀忌¶
諱昔舜禹相戒無若丹朱(尚書禹謂帝舜曰亡若/丹朱傲惟慢遊是好)周公¶
戒成王無如殷王紂(尚書周公戒成王曰無若殷/王受之迷亂酗于酒德哉)願除¶
誹謗之罪以開天下之口書得奏御冀聞而宻遣掩捕¶
著著乃變易姓名後托疾僞死結蒲爲人市棺殯送冀¶
亷問知其詐(亷察/也)陰求得笞殺之隱蔽其事學生桂陽¶
劉常當世名儒素善於著冀召補令史以辱之時太原¶
郝絜胡武皆危言髙論(危亦髙/謂峻也)與著交善先是絜等連¶
<pb:KR3k0013_WYG_306-17a>¶
名奏記三府薦海内髙士而不詣冀冀追怒之又疑爲¶
著黨勅中都官移檄捕前奏記者並殺之遂誅武家死¶
者六十餘人絜初逃亡知不得免因輿櫬奏書冀門書¶
入仰藥而死家乃得全及冀誅有詔以禮祀著等冀諸¶
忍忌皆此類也不疑好經書善待士冀陰疾之因中常¶
侍白帝轉為光禄勲又諷衆人共薦其子𦙍為河南¶
尹時年十六容貌甚陋不勝冠帶道路見者莫不蚩¶
笑焉不疑自恥兄弟有隙遂讓位歸第與弟蒙¶
<pb:KR3k0013_WYG_306-17b>¶
閉門自守冀不欲令與賔客交通陰使人變服至門記¶
徃來者南郡太守馬融江夏太守田明初除過謁不疑¶
冀諷州郡以他事䧟之皆髠笞徙朔方融自刺不殊明¶
死於路永興二年封不疑子馬爲潁陰侯𦙍子桃爲城¶
父侯冀一門前後七封侯三皇后六貴人二大將軍夫¶
人女食邑稱君者七人尚公主者三人其餘卿將尹校五¶
十七人在位二十餘年窮極滿盛威行内外百僚側目¶
莫敢違命天子恭已而不得有所親豫¶
<pb:KR3k0013_WYG_306-18a>¶
吳何洪後主母何姬弟也後主立封洪與弟蔣植並爲¶
侯植至大司徒吳主昏亂何氏驕僭子弟横放百姓患¶
之¶
晉王愷文明皇后弟也爲後將軍石崇與愷將爲鴆毒¶
之事司𨽻校尉傅祗劾之有司皆論正重罪詔特原之¶
由是衆人僉畏愷故敢肆其意所欲之事無所顧憚焉¶
羊琇景獻皇后從父弟爲中䕶軍典禁兵放恣犯法每¶
為有司所貸其後司𨽻校尉劉毅劾之應至重刑武帝¶
<pb:KR3k0013_WYG_306-18b>¶
以舊恩直免官而已尋以侯白衣領䕶軍頃之復職¶
楊駿武悼皇后弟也爲車騎將軍封臨晉侯武帝自太¶
康以後始寵后黨請謁公行而駿及弟珧濟勢傾天下¶
武帝末年恐楊氏之偪復以王佑爲北軍中侯以典禁¶
兵既而寢疾彌留至於大漸佐命元勲皆已先没羣臣¶
惶惑計無所從㑹帝小差有詔以汝南王亮輔政又欲¶
令朝士之有名望年少者數人佐之駿秘而不宣帝復¶
尋至迷亂楊后輙爲詔以駿輔政惠帝即位進駿爲太¶
<pb:KR3k0013_WYG_306-19a>¶
傅大都督假黄鉞録朝政百官總已駿自知素無美望¶
懼不能輯和逺近乃依魏明帝即位故事遂大開封賞¶
欲以悦衆爲政嚴碎愎諫自用不允衆心¶
賈謐賈后妹子也爲賈充後謐好學有才思既爲充嗣¶
繼佐命之後又賈后專恣謐權過人主至乃鏁繫黄門¶
侍郎其爲威福如此¶
庾亮明帝時爲中書監轉䕶軍將軍及帝疾篤不欲見¶
人羣臣無得進者撫軍將軍南頓王宗右衛將軍虞𦙍¶
<pb:KR3k0013_WYG_306-19b>¶
等素被親愛與西陽王羕將有異謀亮直入卧内見帝¶
流涕不自勝既而正色陳羕與宗等謀廢大臣規共輔¶
政社稷安否將在今日辭㫖切至帝深感悟引亮昇御¶
座遂與司徙王導受遺詔輔㓜主加亮給事中徙中書¶
令太后臨朝政事一决於亮¶
後魏髙肇文昭皇太后之兄也爲尚書令輔政專權與¶
奪惟已又嘗與清河王懌於雲龍門外廡下忽忿争大¶
至紛紜太尉髙陽王雍和止之髙后既立肇當衡軸每¶
<pb:KR3k0013_WYG_306-20a>¶
事任已動違禮度好改先朝舊典出情妄作減削封秩¶
抑黜勲人繇是怨聲盈路¶
北齊段孝言武明皇后姊子爲清河郡尹孝言本以勲¶
戚緒餘致位通顯至此便驕奢放逸無所畏憚曾夜行¶
過其賔客宗孝王家宿喚坊民防援不時應赴遂拷殺¶
之又與諸滛婦密遊爲其夫覺復恃官勢拷掠而殞時¶
苑内須果木科民間及僧寺備輸悉分向其私宅種植¶
又殿内及園中須石差車牛從漳河運載復分車廽取事¶
<pb:KR3k0013_WYG_306-20b>¶
悉聞輙出爲海州刺史¶
後周鄭譯尚梁安固公主宣帝時爲内史下大夫譯頗專¶
權時帝幸東京譯擅取官材以自營第坐是復除名爲¶
民小御正劉昉數言於帝復召之顧待如初¶
唐竇軌太穆皇后從父兄子也武徳三年爲益州道行¶
臺左僕射行臺郎中趙𢎞安知名士也軌動輙榜箠歳¶
至數百次與行臺尚書韋雲起郭行方素不協及隱太¶
子誅有詔下益州軌藏諸懐中雲起問曰詔書安在軌¶
<pb:KR3k0013_WYG_306-21a>¶
不之示但曰卿欲反矣執而殺之行方大懼奔於京師¶
軌追斬不及¶
武延秀尚中宗女安樂公主爲太常卿兼右衞將軍延¶
秀既恃恩放縱無所忌憚¶
薛諗爲尚衣奉御開元二十八年殺人事泄長流襄州¶
死於路其黨十人並杖諗帝之甥也性貪猥恃託國戚¶
恣行兇忍嘗於私第使羣奴以重賈於坊市誘販繒帛¶
者悉於後園椎殺之竊其財移歲乃爲所告帝深惡之¶
<pb:KR3k0013_WYG_306-21b>¶
以其親遂不明殺¶
李翛憲宗莊憲太后妹婿爲司農卿遷京兆尹元和十¶
年莊憲太后薨翛爲山陵橋道置頓使恃能惜費每事¶
減損靈駕㶚橋從官多不得食及至渭城北門門壊於¶
是橋道司請改造渭城北門計錢三萬翛以費勞不從¶
令深鑿軌道以通靈駕掘土既深旁注皆懸因而頽壞¶
所不及輼輬車數歩而已初欲壊城之東北墉以出靈¶
駕中人皆不可乃停駕輙去壊門土木而後行翛懼誣¶
<pb:KR3k0013_WYG_306-22a>¶
奏輼輬車軸折山陵使李逄吉令御史封其車軸自陵¶
還奏請免翛官帝以用兵務集財賦以翛前後進奉不¶
之責但罰俸而已逄吉極言其罪乃削銀青階翌日復¶
賜金紫自此朝廷端士多遭譖毁人士爲之側目¶
梁張漢傑末帝德妃之兄歸覇之子也末帝嗣位漢鼎¶
漢傑並爲近職漢鼎早亡漢傑貞明中為控鶴指揮使¶
領兵討惠王於陳州擒之當貞明龍徳之際漢傑昆仲¶
分掌權要藩鎭除拜多出其門叚凝因之遂竊兵柄及¶
<pb:KR3k0013_WYG_306-22b>¶
莊宗入汴漢傑與兄漢倫弟漢融同日族誅於汴橋下¶
漢李業太后季弟隱帝即位尤深倚愛兼掌内帑四方¶
進貢二宫費用委之出納業喜趨權利無所顧避執政¶
大臣不敢禁語㑹宣徽使闕業意欲之太后亦令人微¶
露風㫖執政時楊邠史𢎞肇等難之業繇是積怨蕭牆¶
之變自此而作¶
　　　驕慢¶
謙以受益卑以自牧葢先典之格言君子之攸處造次¶
<pb:KR3k0013_WYG_306-23a>¶
於是則無所不至而有姻連帝族位由后寵爵賞已極¶
權勢已隆忘至訓於益恭遵棄徳而不讓傲慢成性驕¶
狠爲心預時政而昧於大猷蔑搢紳而違於明哲敗不¶
旋踵痛可言哉¶
漢田蚡以孝景王后同母弟為丞相時燕相灌夫坐法¶
去官家居長安夫嘗有服(謂䘮/服也)過丞相蚡蚡從容曰(從/音)¶
(千容/切)吾欲與仲孺(仲孺/字也)過魏其侯(竇嬰/所封)㑹仲孺有服夫¶
曰將軍乃肯幸臨況魏其侯(況賜/也)夫安敢以服爲解(解/猶)¶
<pb:KR3k0013_WYG_306-23b>¶
(辭之也若今/言分疏矣)請語魏其具(具辦具/酒食)將軍旦日蚤臨(旦日/明日)¶
(也蚤古/早字)蚡許諾夫以語嬰嬰與夫人益市牛酒(益多/也)夜¶
洒掃張具(洒音灑又/音所寄切)至旦平明令門下候伺至日中蚡¶
不來嬰謂夫曰丞相豈忘之哉夫不懌(懌悦/也)曰夫以服¶
請不宜(不當/㤀也)廼駕自徃迎蚡蚡特前戲許夫殊無意徃¶
夫至門蚡尚卧也於是夫見曰將軍昨日幸許過魏其¶
夫妻治具至今未敢嘗食蚡悟謝曰吾醉忘與仲孺言¶
廼徃又徐行夫愈益怒及飲酒酣夫起舞屬蚡(屬付也/猶今之)¶
<pb:KR3k0013_WYG_306-24a>¶
(舞訖相勸也/屬音之欲切)蚡不起夫徙坐語侵之(徙坐謂移/就其坐也)嬰乃扶¶
夫去謝蚡蚡卒飲至夜極歡而去¶
上官安以昭帝后父封桑樂侯食邑千五百戸遷車騎¶
將軍日以驕滛受賜殿中出對賔客言與我婿飲大樂¶
見其服飾使人歸欲自燒物安子病死仰而罵天¶
霍雲以昭帝后族爲中郎將封冠陽侯雲當朝請數稱¶
病移出(請音才/性切)多從賔客張圍獵黄山苑中使蒼頭奴¶
上朝謁(朝當用謁不自行而令奴上謁者/也上謁若今叅見尊貴而通名也)莫敢譴者¶
<pb:KR3k0013_WYG_306-24b>¶
後漢陰就以光烈皇后弟封新陽侯就善談論朝臣莫¶
及然性剛傲不得衆譽¶
梁冀以順烈皇后族爲大將軍質帝少而聰慧知冀驕¶
横嘗朝羣臣目冀曰此䟦扈將軍也¶
晉楊駿以武帝后父自鎭將軍遷車騎將軍封臨晉侯¶
漸驕傲胡奮語之曰卿恃女更豪耶與天家婚未有不¶
滅門者駿曰卿女復不在天家邪奮曰我女與卿女作¶
婢何所增損¶
<pb:KR3k0013_WYG_306-25a>¶
羊琇以景獻皇后從父弟爲中䕶軍寵遇甚厚杜預拜¶
鎭南將軍朝士畢賀皆連榻而坐琇與裴楷後至曰杜¶
元凱乃復以連榻而坐客邪遂不坐而去¶
賈謐本姓韓賈后父充之外孫嗣充爲臨潁侯惠帝世¶
謐既親貴數入二宫共愍懐太子遊處無屈降心嘗與¶
太子奕棊争道成都王頴在坐正色曰皇太子國之儲¶
君賈謐何得無禮謐懼言之於后遂出頴爲平北將軍¶
鎭鄴¶
<pb:KR3k0013_WYG_306-25b>¶
王敦字處仲尚武帝女襄城公主拜駙馬都尉嘗與從¶
父弟導造王愷愷使美人行酒以客飲不盡輙殺之酒¶
至敦導所敦故不肯持美人恐懼失色而敦傲然不視¶
陳桞盼以髙宗皇后弟又尚文帝女富陽公主拜駙馬¶
都尉後主即位以帝舅加散騎常侍盼性愚戅使酒嘗¶
因醉乘馬入殿門爲有司所劾坐免官卒於家¶
後魏賀盧賜爵遼西公道武遣衛王儀伐鄴而盧自以¶
帝之季舅不肯受儀節度帝遣使切責之盧遂忿恨與¶
<pb:KR3k0013_WYG_306-26a>¶
儀司馬丁建搆成其嫌彌加猜忌㑹帝勅儀去鄴盧亦¶
引歸¶
北齊尉景仕東魏爲太傅景妻常山君神武之姊也坐¶
匿亡人見禁止使崔暹謂文襄曰語阿惠兒富貴欲殺¶
我邪神武聞之泫然詣闕曰臣非尉景無以至今日三¶
請魏静帝乃許之於是黜爲驃騎大將軍開府儀同三¶
司神武造之景恚卧不動呌曰殺我時趣耶常山君謂¶
神武曰老人去死近何忍煎廹至此又曰我爲爾汲水¶
<pb:KR3k0013_WYG_306-26b>¶
胝生因出其掌神武撫景為之屈膝先是景有果下馬¶
文襄求之景不與曰土相扶爲墻人相扶爲王一馬亦¶
不得畜而索也神武對景及常山君責文襄而杖之常¶
山君泣救之景曰小兒慣去放使作心腹何須乾啼濕¶
哭不聼打邪¶
爾朱文略姊爲魏孝莊皇后神武納之初神武遣令恕¶
文畧十死恃此益横多所凌忽¶
胡長仁以武成后兄爲尚書令長仁倚親驕豪無所畏憚¶
<pb:KR3k0013_WYG_306-27a>¶
隋吕道貴髙祖從舅也性尤頑騃言詞鄙陋初自鄉里¶
徵入長安見之悲泣道貴畧無戚容但連呼髙祖名云¶
種未定不可偷大似苦桃姊(苦桃道貴/從姊名也)是後數犯忌諱¶
動致違忤帝甚恥之乃命髙熲厚加供給不許接對朝¶
士拜上儀同三司出爲濟南太守令即之任斷其入朝¶
道貴還至本郡髙自崇重每與人言自稱皇舅數將儀¶
注出入閭里從故人遊宴官民咸苦之後廢郡終於家¶
子孫無嗣焉¶
<pb:KR3k0013_WYG_306-27b>¶
栁述尚髙祖女蘭陵公主仁夀中判吏部尚書事述雖¶
職務脩理爲當時所稱然不達大體暴於馭下又怙寵¶
驕豪無所降屈楊素時稱貴幸朝臣莫不讋憚述每陵¶
侮之數於帝前面折素短判事有不合素意或令述改¶
之述輙謂將命者曰語僕射道尚書不肯素繇是衘之¶
崔𢎞度開皇中納其妹爲秦孝王妃復以其弟𢎞昇女¶
爲河南王妃仁夀中檢校大府卿自以一門二妃無所¶
降下¶
<pb:KR3k0013_WYG_306-28a>¶
宇文化及煬帝爲太子時領千牛其弟士及尚南陽公¶
主化及繇此益驕處公卿間言辭不遜多所凌轢¶
唐楊國忠𤣥宗太眞妃從祖兄也代李林甫爲右相國¶
忠既以便佞得宰相剖决機務居之不疑立朝之際或¶
攘袂扼腕自公卿以下皆頥指氣使無不讋憚國忠既¶
以宰相典選嘗於私第大集選人令諸女弟垂簾觀之¶
國忠注官時呼左相陳希烈於坐隅給事中在列曰既¶
對注擬過門下了矣吏部侍郎韋見素張倚皆衣紫是¶
<pb:KR3k0013_WYG_306-28b>¶
日與本曹郎官同咨事趨走於屏樹之間既退國忠謂¶
諸妹曰兩員紫袍主事何如人相對大噱¶
　¶
　¶
　¶
　¶
　¶
　冊府元龜卷三百六¶
