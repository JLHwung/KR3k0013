# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.889981
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百五十八
<pb:KR3k0013_WYG_258-1a>¶
欽定四庫全書¶
　册府元龜巻二百五十八　宋　王欽若等　撰¶
　　儲宫部¶
　　　　誕慶　儀貌　令德　孝友　文學　失德¶
　　　誕慶¶
夫王者當宇宙之大承基構之重期本枝之克茂故主¶
器而斯尚載誕之始慶賜遂行或立禖祝之祠或赦囚¶
繫之罪或以之賜爵級或因之錫宴喜所以上祗宗祏¶
<pb:KR3k0013_WYG_258-1b>¶
下隆基緒者也垂諸竹帛不為過矣¶
漢戾太子武帝長子帝春秋二十九廼得皇子羣臣喜¶
枚臯與東方朔作皇太子生賦及立皇子禖祝(禮月令/祀於髙)¶
(禖髙禖求子之神也武帝晩得太子喜/而立此禖祠而令臯作祭祀之文也)受詔所為皆不¶
從故事重皇子也¶
宋太子劭文帝長子元嘉三年閠正月丙戌生二月乙¶
卯繫囚見徒一皆原赦時文帝猶在諒闇故秘之三年¶
閠正月方云劭生自前代以來有人君即位後皇后生¶
<pb:KR3k0013_WYG_258-2a>¶
太子惟殷帝乙既踐祚正妃生紂至是又有劭焉體元¶
居正帝甚喜悦¶
梁昭明太子統字德施髙祖長子也母曰丁貴嬪初髙¶
祖未有男義師起太子以齊和帝中興元年九月生於¶
襄陽與貴嬪留在州城京邑平乃還京師¶
哀太子大器字仁宗簡文帝嫡長子普通四年五月丁¶
酉生¶
陳吳興王裔字承業後主長子也以宣帝大建五年二¶
<pb:KR3k0013_WYG_258-2b>¶
月乙丑生於東宫母孫姬因産卒沈皇后哀而養之以¶
為己子是時後主年長未有裔嗣宣帝因命以為嫡孫¶
其日下詔曰皇孫載誕國祚方熈思與羣臣共同斯慶¶
内外文武賜帛各有差為父後者賜爵一級¶
隋元德太子昭焬帝長子也初文帝以開皇三年四月¶
庚午夢神自天下降云是天将生降寤召納言蘇威以¶
告之及聞蕭妃在并州有娠迎置太興宫之客省明年¶
正月戊辰生昭養於宫中¶
<pb:KR3k0013_WYG_258-3a>¶
唐廢太子承乾太宗長子武德初文德皇后生於承乾¶
殿因以名焉¶
太子忠字正奉髙宗長子貞觀十七年十一(月/)甲辰生¶
髙宗宴宫寮於𢎞教殿太宗幸東宫顧謂宮臣曰頃來¶
生業稍可非無酒食而唐突卿等宴㑹者朕初有此孫¶
故相就為樂太宗酒酣起舞以屬羣臣在位於是遍舞盡¶
日而罷賜物有差¶
懿德太子重潤中宗長子髙宗開耀二年中宗為皇太¶
<pb:KR3k0013_WYG_258-3b>¶
子生於東宫内殿髙宗甚悦及滿月大赦改元永淳是¶
歳立為皇太孫¶
　　　儀貌¶
夫肖天地之形體雲日之表受最靈之氣有繼明之象¶
故天姿岐嶷出乎自然龍章粹和發於異禀是以居主¶
鬯之重為天下之本有以見容止可度矣¶
宋太子劭文帝長子美鬚眉大眼方口長七尺四寸¶
南齊文惠太子長懋武帝長子也姿容豐美為髙帝所愛¶
<pb:KR3k0013_WYG_258-4a>¶
從容有風儀音辭和辯體素過壯在宫簡於遨逰¶
梁昭明太子統髙祖長子也美姿貌善舉止體素壯腰¶
帶十圍¶
哀太子大器簡文帝嫡長子也性寛和神采端嶷¶
陳太子深後主第四子也容止儼然雖左右近侍未嘗¶
見喜愠¶
唐章懷太子賢髙宗第六子始出閤容止端雅深為髙¶
宗所嗟賞¶
<pb:KR3k0013_WYG_258-4b>¶
　　　令德¶
夫嘉言善行必垂於後盖以為人景慕與世作程矧未¶
登儲貳之尊應兩明之象而孝謹天至温恭日新問安¶
侍膳具瞻三善之姿監國撫軍允副萬邦之望所以妙¶
選羽儀率尊師傅者顯於此矣¶
吳太子登大帝長子接待寮屬畧用布衣之禮或射獵¶
當繇徑道嘗逺避良田不踐苖稼至於頓息又擇空閑¶
之地其不欲煩民如此又失盛水金馬盂覺得其主左¶
<pb:KR3k0013_WYG_258-5a>¶
右所為不忍致罸呼責數之長遣歸家勅親近勿言¶
太子和大帝第三子赤烏五年為太子都督劉寶白庶¶
子丁晏晏亦白寶和謂晏曰文武在事當能幾人因隙¶
構薄圖相危害豈有福哉遂兩釋之使之從厚¶
南齊文惠太子長懋自正位東儲善立名尚解聲律工¶
射飲酒至數斗而未嘗舉盃從容有風儀音辭和辯引¶
接朝士人人自以為得意與景陵王子良俱好釋氏立¶
六侯館以養窮民¶
<pb:KR3k0013_WYG_258-5b>¶
梁昭明太子統武帝長子孝謹天至寛和容衆喜愠不¶
形於色年十二於内省見獄官將讞事問左右曰是皂¶
衣何為者曰廷尉官屬召視其書曰是皆可念我得判¶
否有司以統幼紿之曰得其獄皆刑罪上統皆署杖五¶
十有司抱具獄不知所為具言於髙祖髙祖笑而從之¶
自是數使聽訟每有所寛縱者即使太子決之每入朝¶
未五皷便守城門開在東宫雖復燕居内殿一坐一起¶
恒向西南面臺宿被召當入危坐逹旦以時俗稍奢太子欲¶
<pb:KR3k0013_WYG_258-6a>¶
以已率物服御朴素身衣浣衣膳不兼肉性仁恕見在¶
宫禁防捉荆子者問之云以清道驅人太子恐致傷痛¶
使捉手板代之頻食中得蠅蟲之屬宻置柈邉恐厨人¶
獲罪不令人知又見後閤小兒攤戯後屬有獄牒攤者¶
法士人結流徒庶人徒太子曰私錢自戯不犯公物此科¶
太重令注刑止三歲士人免官獄牒應死者必降長徒¶
自此以下莫不减半又性愛山水於𤣥圃穿築更立亭¶
舘與朝士名素著者逰其中嘗汎舟後池畨禺侯軌盛稱¶
<pb:KR3k0013_WYG_258-6b>¶
此中宜奏女樂太子不答詠左思招隱詩曰何必絲與¶
竹山水有清音軌慙而止出宫二十餘年不畜聲樂少¶
時勅賜太樂女伎一部畧非所好時髙祖大𢎞佛教親¶
自講説太子亦崇信三寶徧覽衆經乃於宫内别立慧¶
義殿專為法集之所招引名僧談論不絶太子自立三¶
諦法身義並有所通普通元年四月丼露降于慧義殿¶
咸以為至德所感焉㑹大軍北討京師糓貴太子因命¶
菲衣减膳改嘗饌為小食復敬耆老中舍人陸襄母年¶
<pb:KR3k0013_WYG_258-7a>¶
將八十與蕭琛傅詔陸景每月嘗遣存問加賜&KR0575;羞衣¶
服自加元服髙祖使理萬機平斷法獄多所全宥天下¶
皆稱仁每霖雨積雪遣腹心左右周行閭巷視貧困家¶
及有流離道路密加賜與出主衣綿帛多作襦袴冬月以¶
施貧凍若死亾無可以歛者為備棺槥每聞逺近百姓¶
賦役勤苦輙歛容色嘗以户口未實重於勞擾及薨朝¶
野惋愕京師男女奔走宫門號泣滿路四方氓庻及疆¶
徼之民聞喪皆慟哭¶
<pb:KR3k0013_WYG_258-7b>¶
陳太子深後主第四子少聰慧有志操容止儼然左右¶
近侍未嘗見其喜愠¶
隋廢太子勇髙祖長子性寛仁和厚率意任情無矯餙¶
之意¶
元德太子昭煬帝長子大業元年立為皇太子昭有武¶
力能引强弩性謙冲言色恂恂未嘗忿怒有深嫌可責¶
者但云大不是所膳不許多品帷席極儉素臣吏有老¶
父母者必親問其安否歳時皆有惠賜其仁愛如此¶
<pb:KR3k0013_WYG_258-8a>¶
唐太子𢎞髙宗第五子性仁孝深為帝及天后所鍾愛¶
咸亨初駕幸東都留太子於京師監國時大旱關中饑¶
乏令取廊下兵士糧視之見有榆皮蓬實者乃各給米¶
使足又請以同州沙苑地分借貸人詔許之顯慶三年¶
薨年二十四甚為士庶所痛惜髙宗親為製叡徳¶
紀并自書之于石¶
章懷太子賢髙宗第六子始出閣容止端雅深為髙宗¶
所嗟賞上元二年立為皇太子尋令監國處事明審為¶
<pb:KR3k0013_WYG_258-8b>¶
時論所稱¶
　　　孝友¶
古者並建師傅奉乎冡嫡所以琢磨懿範輔翼令猷夫¶
父子之親存乎天性兄弟之愛謂之天倫人道之先何¶
尚於此烝烝之志克奉於慈顔怡怡之懽&KR0270;敦於同氣¶
則正家而定天下推已而刑四海粢盛有寄匕鬯無失¶
豈止問安之訓道映於龍樓致羙之風事光於甲觀而¶
已哉¶
<pb:KR3k0013_WYG_258-9a>¶
吳太子登大帝之子也自武昌遷都建業時登鎮後以¶
弟慮卒登徃建業住十餘日欲遣西還深自陳乞以乆¶
離定省子道有闕又陳陸遜忠勤無所顧憂帝遂留焉¶
登所生庻賤徐夫人少有母養之恩後徐氏以妬廢處¶
吳而歩夫人最寵歩氏有賜登不敢辭拜受而已徐氏¶
使至所賜衣服必沐浴服之登將拜太子辭曰本立而¶
道生欲立太子須先立后帝曰卿母安在對曰在吳帝¶
黙然及為皇太子時弟和有寵於帝登親敬待之如兄¶
<pb:KR3k0013_WYG_258-9b>¶
嘗有欲讓之心¶
梁昭明太子性仁孝自出宫常思戀不樂髙祖知之每¶
五日一朝多便留永福省或五日三日乃還宫普通七¶
年十一月母丁貴嬪有疾太子還永福省朝夕侍疾衣¶
不觧帶及薨歩從喪還宫至殯水漿不入口每哭輙慟¶
絶髙祖遣中書舍人顧恊宣㫖曰毁不㓕性聖人之制¶
身不勝喪比於不孝有我在那得自毁如此可即強進¶
飲粥太子奉勅乃進數合自是至葬日進麥粥一升髙¶
<pb:KR3k0013_WYG_258-10a>¶
祖又勅曰聞汝所進過少轉就羸瘵我比更無餘病正¶
為汝如此胸中亦填塞成疾故強加饘粥不使我常爾¶
懸心雖屢奉勅勸逼終喪日止一溢不嘗菜菓之味體¶
素壯腰帶十圍至是减削過半每入朝士庻見莫不泣¶
大通三年三月寢疾恐貽髙祖憂勅看問輙自力手書¶
啓及稍篤左右欲啓聞猶不許曰云何令至尊知我如¶
此惡因便嗚咽四月乙巳薨時年三十一¶
哀太子大器簡文帝子性寛和兼神采端嶷在於賊手¶
<pb:KR3k0013_WYG_258-10b>¶
毎不屈意初侯景西上攜太子同行及其敗歸部伍不復¶
振肅太子所乗舡居後不及賊衆左右心腹並勸因此¶
入北太子曰家國喪敗志不圖生主上䝉塵寧忍違離¶
吾今亾匿乃是叛父非謂避賊便涕泗嗚咽令即前進¶
賊以太子有器度每嘗憚之恐為後患故先及禍¶
隋元德太子昭焬帝長子也生而髙祖養於宫中既長¶
髙祖嘗謂曰當為爾娶婦昭應聲而泣髙祖問其故對¶
曰漢王未婚時嘗在至尊所一朝娶婦則便出外懼將¶
<pb:KR3k0013_WYG_258-11a>¶
違離是以啼耳髙祖嘆其有至性特鍾愛焉¶
唐太子𢎞髙宗子顯慶初義陽宣城二公主以母得罪¶
幽于掖庭太子見之驚惻遽奏請令出降㑹帝幸東都¶
留太子於京師監國駕發數日太子戀慕不已帝聞之¶
遽追赴行在焉𢎞嘗受春秋左氏傳於率更令郭瑜至¶
楚子商臣之事廢卷而嘆曰此事臣子所不忍聞經籍¶
聖人垂訓何故書此瑜對曰孔子修春秋義存褒貶故¶
善惡必書褒善以示法貶惡以誡後故使商臣之惡顯¶
<pb:KR3k0013_WYG_258-11b>¶
于千載太子曰非惟口不可道固亦耳不忍聞請改讀¶
餘書瑜再拜賀曰里名勝母曽子不入邑號朝歌墨子¶
囘車殿下誠孝實資睿情天發㐫悖之迹㸃於視聽循¶
奉德音實深慶躍臣聞安上理人莫善於禮非禮無以¶
事天地之神非禮無以辯君臣之位故先王重焉孔子¶
曰不學禮無以立請停春秋而讀禮記太子從之¶
　　　才智¶
禮云一有元良萬邦以貞盖世子之謂也若乃才繇天¶
<pb:KR3k0013_WYG_258-12a>¶
縱志本夙成觧經若生知臨事必先覺無假師保之訓¶
自成聰哲之謀而明兩有暉承葉作則故可得而稱也¶
吳太子登嘗乗馬出有彈丸過左右求之有一人操彈¶
佩丸咸以為是辭對不服從者欲捶之登不聽使求過¶
丸比之非類乃見釋¶
孫和為太子時有司頗以條書問事和以為姦妄之人¶
將因事錯意以生禍心不可長也表宜絶之又嘗言當¶
世士人宜講修術學較習射御以周世務而但交游博¶
<pb:KR3k0013_WYG_258-12b>¶
奕以妨事業非進取之謂後羣僚侍宴言及博奕以為¶
妨事費日而無益於用勞精損思而終無所成非所以¶
進德修業積累功緒者也且志士愛日惜力君子慕其¶
大者髙山景行恥非其次夫以天地長乆而人居其間¶
有白駒過隙之喻年齒一暮榮華不再凡所患者在於¶
人情所不能絶誠能絶無益之欲以奉德義之塗棄不¶
急之務以修功德之基其於名行豈不善哉夫人情猶¶
不能無嬉娛嬉娛之好亦在於飲宴琴書射御之間何¶
<pb:KR3k0013_WYG_258-13a>¶
必博奕然後為歡乃命侍坐者八人各著論以矯之於¶
是中庻子韋曜退而論奏和以示賔客時蔡頴好奕直¶
事在署者頗斆焉故以諷之¶
晉愍懷太子遹惠帝長子少聰慧武帝時宫中嘗失火¶
武帝登樓望之太子時年五歳牽帝裾入闇中帝問其¶
故太子曰暮夜倉卒宜備非常不宜令炤見人君也繇¶
是竒之嘗從帝觀豕牢言於帝曰豕甚肥何不殺以享¶
士而使乆費五&KR2371;帝嘉其意即便烹之因撫其背謂廷¶
<pb:KR3k0013_WYG_258-13b>¶
尉傅祗曰此兒當興我家嘗與羣臣稱太子似宣帝於¶
是令譽流於天下惠帝即位立為皇太子¶
梁昭明太子統武帝長子天監元年始二歳立為皇太¶
子三歳受孝經論語五歳徧讀五經悉能諷誦性寛和¶
髙祖數使聽訟每有欲寛縱者即使太子决之建康縣¶
讞誣人誘口獄翻縣以太子仁愛故輕當杖四十令曰彼¶
若得罪便合家孥戮今縱不以其罪罪之豈可輕罰而已¶
可付治十年自加元服髙祖便使省萬機内外百司奏¶
<pb:KR3k0013_WYG_258-14a>¶
事者填塞於前太子明於庻事纎毫必曉毎所奏有謬¶
誤及巧妄皆即就辯析示其可否徐令改正未嘗彈紏¶
一人¶
隋元德太子昭煬帝長子也生而髙祖命養宫中三歳¶
時於𤣥武門弄石獅子髙祖與文獻皇后至其所髙祖¶
適患腰痛舉手慿后昭因避去如此者再三髙祖嘆曰¶
天生長者誰復教乎繇是大竒之¶
唐太子承乾太宗長子少敏惠太宗甚愛之貞觀八年¶
<pb:KR3k0013_WYG_258-14b>¶
九月太子來朝太宗謂侍臣曰我以承乾多疾病不令¶
讀書但與孔頴逹評論古事我試令作數紙書言經國¶
大體立成三紙頗有可觀先論刑獄為重深得經邦之¶
要也¶
章懷太子賢髙宗第六子處事明審為時論所稱初為¶
潞王始出閣髙宗嘗謂司空李勣曰此兒已讀得尚書¶
禮記論語誦古詩賦復十餘篇蹔經領覽遂即不㤀我¶
曽遣讀論語至賢賢易色遂再三復誦我問何為如此¶
<pb:KR3k0013_WYG_258-15a>¶
乃言性愛此言方知夙成聰敏出自天性¶
　　　文學¶
夫儲貳之建所以重宗祧而承天序也故有師保之訓¶
書禮之教然後溫文著於内英華發於外所謂行一物¶
而三善皆得者其世子齒於學之謂也繇漢而下或通¶
經肄業成於講習或立言著論煥乎義趣或雕章麗藻¶
駿發於豪翰或遺文徃行克就於編緝斯固彰郁郁之¶
美播洋洋之譽玉振而金相星暉而海潤者已¶
<pb:KR3k0013_WYG_258-15b>¶
漢武帝戾太子據少壯詔受公羊春秋(少壯者言/漸長大也)又從¶
瑕丘公受糓梁¶
南齊文惠太子長懋武帝長子也初太祖好左氏春秋¶
太子承㫖諷誦以為口實及豫章王嶷薨太子見帝友¶
于既至造碑文奏之¶
梁髙祖昭明太子統三歳受孝經論語五歳徧讀五經¶
悉能諷誦天監八年於壽安殿講孝經盡通大義㳺宴¶
祖道賦詩至十數韻或命作劇韻賦之皆屬思便成無¶
<pb:KR3k0013_WYG_258-16a>¶
所㸃易嘗自討論篇籍或與文士商確古今問則繼以¶
文章著述率以為常于時東宫有書三萬巻名才並集¶
文章之盛晉宋以來未之有也所著文集二十卷又撰¶
古今典誥文言為正序十卷五言詩之善者為文章英¶
華二十卷文選三十卷¶
愍懷太子方矩元帝子少勤學聰頴有元帝風¶
陳後主廢太子商性聰敏好學執經肄業終日不倦博¶
通大義並善屬文¶
<pb:KR3k0013_WYG_258-16b>¶
隋髙祖廢太子勇頗好學觧屬詞賦帝欲徙民北實邉¶
塞勇上書直諌帝覽而嘉之(書具儲宮/諫諍門)¶
唐髙宗太子𢎞初入東宫請於崇賢舘置學並置生徒¶
詔許之始置學生二十員東宫三師三少賔客詹事少¶
詹事左右庻子左右衛卒率及崇賢舘三品學士子孫¶
亦宜通取𢎞嘗受春秋左氏傳於率更令郭瑜又讀禮¶
記龍朔元年命中書令兼太子賔客許敬宗侍中兼太¶
子右庻子許圉師中書侍郎上官儀太子中書舍人楊¶
<pb:KR3k0013_WYG_258-17a>¶
思儉等於文思殿博探古今文集擿其英詞麗句以類¶
相從勒成五百卷名曰瑶山玊彩表上之制賜物三萬¶
叚敬宗以下加級賜帛有差¶
章懷太子賢髙宗第六子始出閣髙宗謂司空李勣曰¶
此兒已讀得尚書禮記論語誦古詩賦復十餘篇暫經¶
領覽遂即不㤀上元二年立為太子賢招集當時學者¶
太子左庻子張太安洗馬劉訥言雒州司户格希𤣥學¶
士許叔牙成𤣥一史藏諸周寶寧等注范&KR0110;後漢書表¶
<pb:KR3k0013_WYG_258-17b>¶
上之賜物三萬仍以其書付秘閣¶
太子瑛𤣥宗子開元二十五年𤣥宗命瑛題御史大夫¶
李適之所撰河隄記碑額又命永王璘書其碑隂時皇¶
太子與諸王新賦毬塲詩序適之乃上言曰臣不工文¶
且非碩學更紆天人之翰以光鄙野之文又見陛下訓¶
以義方教之親睦文王美棠棣之華皇王之際於斯為¶
盛事連中禁恐良史闕書請編諸典策以光千古帝手¶
詔報曰卿文勒石誠為可重故令兒子題額及隂何所¶
<pb:KR3k0013_WYG_258-18a>¶
發揮而勞致謝毬塲宴樂咸沐深慈豈伊斐然少能申¶
寫卿為宗子欲名教有歸記之史册亦隨卿意¶
　　　失德¶
夫反德為亂棄德不詳故仲尼戒其不修臯陶勤其邁¶
種良有謂也矧復應前星之象當主鬯之重是為天下¶
之本用承萬代之業乃有居昬長敖犯義踰矩崇侈汰¶
以自恣謀逸豫以無度雖天威有赫臨之而不悛近侍¶
盡規正之而罔顧以至貽厥敗累垂諸編簡噬臍之悔¶
<pb:KR3k0013_WYG_258-18b>¶
庸可及乎¶
晉&KR0598;懷太子遹惠帝長子不好學惟與左右嬉戯不能¶
尊敬師傳賈后素忌之密勅黄門閹官媚䛕於太子曰¶
殿下誠可及壯時極意所欲何為嘗自拘束於是慢弛¶
益彰或廢朝侍嘗在後園㳺戲愛埤車小馬令左右斷其¶
鞅勒使墮馬為樂或有犯忤者手自箠擊之性拘小忌¶
不許繕壁修牆正瓦動屋而於宫中為市使人屠酤手¶
揣斤兩輕重不差其母本屠家女也故太子好之又令¶
<pb:KR3k0013_WYG_258-19a>¶
西園賣葵菜藍子鷄麫之屬而收其利東宫舊制月請¶
錢五十萬備於衆用太子嘗探取二月以供嬖寵洗馬¶
江統陳五事以諫之太子不納中書舍人杜錫以太子¶
非賈后所生而后性兇暴深以為憂每盡忠規勸太子¶
修德進善逺於䜛謗太子怒使人以針著錫常所坐氊¶
中以刺之¶
南齊文惠太子長懋武帝長子風韻甚和而性頗奢麗¶
宫内殿堂皆雕&KR0918;精綺過於上宮開拓𤣥圃園與臺城¶
<pb:KR3k0013_WYG_258-19b>¶
北塹等其中樓觀塔宇多聚竒石妙極山水慮上宫望¶
見乃傍門列修竹内施髙鄣造㳺墻數百間施諸機巧¶
宜須鄣蔽須㬰成立若應毁撒應手遷徙善製珍玩之¶
物織孔雀毛為裘光以金翠過於雉頭矣以晉明帝為¶
太子時立西池乃啓武帝引前例求東田起小苑帝許¶
之永明中二宫兵力全實太子使宫中将吏更番役築¶
宫城苑巷制度之盛觀者傾京師帝性雖嚴多布耳目¶
太子所為無敢啓者後帝幸豫章王宅還過太子東田¶
<pb:KR3k0013_WYG_258-20a>¶
見其彌亘華逺壯麗極目於是大怒收監作主師太子¶
懼皆藏匿之繇是見責太子素多疾體又過壯常在宫¶
内簡於遨逰玩弄羽儀多所僣擬咫尺及宮禁而帝終¶
不知太子嘗使徐文景造輦及乗輿御物武賁雲罕之¶
屬帝嘗幸東宫忽忽不暇藏輦文景乃以佛像内輦中¶
故帝不疑及太子薨嘗履行東宫見太子服玩過制大¶
怒勅有司隨事毁除以東田殿堂改為崇墟館¶
後魏廢太子恂孝文長子不好書學體貌肥大深忌河¶
<pb:KR3k0013_WYG_258-20b>¶
雒暑熱意每追樂北方中庻子髙道悦數苦言致諫恂¶
甚銜之孝文幸嵩岳恂留守金墉謀欲召牧馬輕騎奔¶
代手刃道悦於禁中領軍元儼勒門防遏夜得寧静帝¶
聞之駭惋外寢其事仍至汴口而還引恂數罪與咸陽¶
王僖等親杖恂又令僖等更代百餘下¶
隋廢太子勇髙祖長子嘗文飾蜀鎧帝見而不悦恐致¶
奢侈之漸因而誡之其後經冬至百官朝勇張樂受賀¶
帝知之問朝臣曰近聞至節内外百官相率朝東宫是¶
<pb:KR3k0013_WYG_258-21a>¶
何禮也太嘗少卿辛亶對曰於東宫是賀不得言朝帝¶
曰改節稱賀止可三數十人隨情各去何因有司徴¶
召一時普集太子法服設樂以待之東宫如此殊乖禮¶
制於是下詔停斷自此恩寵始衰勇多内寵昭訓雲氏¶
尤稱嬖幸禮匹於嫡勇妃元氏無寵嘗遇心疾二日而¶
薨獻皇后意有佗故甚責望勇自是雲昭訓專擅内政¶
后彌不平頗遣人伺察求勇罪過¶
唐隱太子建成髙宗長子外結小人内連嬖幸復與諸¶
<pb:KR3k0013_WYG_258-21b>¶
公主及六宫親戚驕恣縱横并兼田宅侵奪犬馬同惡¶
相濟掩蔽聰明茍行已志唯以丼言䛕辭承候顔色¶
太子承乾太宗長子好聲色慢逰無度然懼太宗知之¶
不敢見其迹每臨朝視事必言忠孝之道退朝後便與¶
羣小䙝狎有太常樂人年十餘歳美姿容善歌舞承乾¶
特加寵幸號曰稱心太宗知而大怒收殺之承乾痛悼¶
不已於宫中構室立其形像列偶人車馬於前令宫人¶
朝暮奠祭承乾數至其所徘徊流涕仍於宫中起冡而¶
<pb:KR3k0013_WYG_258-22a>¶
葬并贈官樹碑以申哀悼承乾自此托疾不朝叅者輙¶
逾數月嘗命户奴數十百人專習伎樂學胡人椎髻剪¶
綵而舞衣尋橦跳劍晝夜不絶皷角之聲日聞於外¶
　¶
　¶
　¶
　¶
　¶
<pb:KR3k0013_WYG_258-22b>¶
　¶
　¶
　¶
　¶
　¶
　¶
　¶
　册府元龜巻二百五十八¶
