# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:27.137542
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百八十
<pb:KR3k0013_WYG_680-1a>¶
欽定四庫全書¶
　册府元龜卷六百八十　　宋　王欽若等　撰¶
　　牧守部¶
　　　　静理　　推誠¶
　　　静理¶
夫古人之為政者曷嘗不崇清静以致治資簡易以成¶
化故老氏著𤣥黙之教仲尼垂耻格之訓盖斯民三代¶
之所以直道而行也豈可挾術而致擾哉漢室而下良¶
<pb:KR3k0013_WYG_680-1b>¶
牧相繼乃有推寛大之志布仁厚之徳宣流愷悌敦修¶
禮讓專務通恕悉蠲煩苛或反已而自思獄訟以止或¶
責成而委任曹事咸舉物安其所民愛其賜斯足以為¶
循吏之稱首矣¶
漢曹參初為齊相使者召參參去囑其後相曰以齊獄¶
市為寄慎勿擾也後相曰治無大於此者乎參曰不然¶
夫獄市者所以并容也今若擾之姦人安所容乎吾是¶
以先之(孟康曰夫獄市者兼受善惡若窮極姦人無所/容竄久且為亂㤗人極刑而天下畔孝武峻法)¶
<pb:KR3k0013_WYG_680-2a>¶
(而獄繁此/其效也)¶
兒寛為左内史治民勸農業緩刑罰理獄訟卑體下士¶
務在於得人心擇用仁厚士推誠與下不求名聲吏民¶
大信愛之¶
汲黯為東海太守學黄老言治官民好清静擇丞史任¶
之(擇郡丞及史任之也鄭當時/為大司農官屬丞史亦是也)責大指而已不細苛黯¶
多病卧閣内不出嵗餘東海大治¶
黄覇為潁川太守力行教化而後誅罰(力猶勤也言先/以徳教化於下)¶
<pb:KR3k0013_WYG_680-2b>¶
(若有弗從然/後用刑罰也)務在成就全安長史(不欲易代/反損傷)許丞老病¶
聾(許縣/丞)督郵白欲逐之覇曰許丞廉吏雖老而能拜起¶
送迎止頗重聽何傷且善助之毋失賢者意或問其故¶
覇曰數易長史送故迎新之費及姦史縁絶簿書盗財¶
物(縁因也因交代之際而/棄匿簿書以盗官物也)公私費耗甚多皆當出於民¶
所易新吏又未必賢或不如其故徒相益為亂凡治道¶
去其泰甚者耳¶
龔遂宣帝時選為渤海太守遂曰臣聞治亂民猶治亂¶
<pb:KR3k0013_WYG_680-3a>¶
繩不可急也唯緩之然後可治臣願丞相御史且無拘¶
臣以文法得一切便宜從事帝許之¶
薛宣為右馮翊性宻静有思(有智/思也)思省吏職求其便安¶
(省視/也)下至財用筆研皆為設方畧利用而省費(利便也/省减也)¶
(便於用而/减於費也)吏民稱之郡中清静¶
後漢衛颯字子彦河内修武人也建武初為桂陽太守¶
理䘏民事居官如家其所施政莫不合於物宜視事十¶
年郡内清理¶
<pb:KR3k0013_WYG_680-3b>¶
鮑永為揚州牧時南土尚多冦暴永以吏人痍傷之後¶
乃緩其銜轡示誅彊横而鎮撫其餘百姓安之¶
馬援為隴西太守務開寛信恩以待下任吏以職但總¶
大體而已賔客故人日滿其門諸曹時白外事援輙曰¶
此丞掾之任何足相煩頗愛老子使得遨遊若大姓侵¶
小民黠羗欲旅距此乃太守事耳¶
劉寵為㑹稽太守山民愿朴乃有白首不入市井者頗¶
為官吏所擾簡除煩苛禁察非法郡中大化¶
<pb:KR3k0013_WYG_680-4a>¶
王况字文伯性聰敏為陳留太守以徳行化人¶
杜安為邑郡太守率身正下以禮化俗¶
郭賀為河南尹以清静稱¶
廉范歴武威武都二郡太守隨俗化導各得治宜建中¶
初遷蜀郡太守其俗尚文辯好相持短長范每勵以淳¶
厚不受偷薄之説¶
魏覇為鉅鹿太守以簡朴寛恕為政掾吏有過要先誨¶
其失不改者乃罷之¶
<pb:KR3k0013_WYG_680-4b>¶
王堂為魯相政存簡一至數年無辭訟¶
張敏為汝南太守清約不煩用刑平正有理能名¶
任延更始初拜㑹稽都尉時年十九迎官驚其壯(壯少/也)¶
及到静泊無為唯先遣饋禮祠延陵季子¶
盧植為九江太守以疾去官㑹南夷反叛以植嘗在九¶
江有恩信拜為廬江太守植深逹政宜務存清静𢎞大¶
體而已¶
魏華歆漢末為豫章太守為政清静不煩吏民感而愛¶
<pb:KR3k0013_WYG_680-5a>¶
之¶
㳺楚字仲元漢末為蒲阪令後遷隴西太守為人慷慨¶
厯位宰守所在以恩徳為治不好刑殺¶
孟康齊王正始中為𢎞農守領典農校尉康到官清已¶
奉職嘉善而矜不能省息獄訟縁民所欲因而利之郡¶
領吏二百餘人渉春遣休嘗四分遣一事無宿諾¶
楊阜為武都太守郡濵蜀漢阜請依龔遂故事安之而¶
已¶
<pb:KR3k0013_WYG_680-5b>¶
蜀楊戯出領梓潼太守入為射聲校尉所在清約不煩¶
晉傅嘏為河南尹河南尹内掌帝都外統京畿兼古六¶
鄉六遂之士其民異方雜居多豪門大族商賈胡貊天¶
下四万㑹利之所聚而姦之所生前尹司馬芝舉其綱¶
而太簡次尹劉静綜其目而太宻後尹李勝毁常法以¶
收一時之聲嘏立司馬氏之綱統裁劉氏之細目以經¶
緯李氏之所毁以漸補之郡有七百吏半非舊也河南¶
俗黨五官掾功曹典選職皆授其本國人無用異邦人¶
<pb:KR3k0013_WYG_680-6a>¶
者嘏各舉其良而對用之官曹分職而後以次考核之¶
其治以徳教為本然持法有常簡而不可犯見理識情¶
獄訟不加檟楚得其實不為小惠有所薦逹及夫有益¶
於民事皆隠其端迹若不繇已出故當時無赫赫之名¶
吏民久而後安之¶
和嶠為潁川太守為政清簡甚得百姓懽心¶
鄭冲為陳留太守冲以儒雅為徳蒞職不為幹局之譽¶
王承為東海太守政尚清静不為細察¶
<pb:KR3k0013_WYG_680-6b>¶
王述為臨海太守遷㑹稽内史蒞政清肅終日無事¶
劉琰為丹陽尹為政清整門無雜賔時百姓頗有訟官¶
長者諸郡往往有相舉正琰歎曰夫居下訕上此弊道¶
也古之善政司契而已豈不以其敦本正源鎮静流未¶
乎君雖不君下安可以失禮若此風不革百姓將往而¶
不返遂寢而不問¶
宋王𢎞為江州刺史至州省賦簡役百姓安之¶
張茂度為廣州刺史綏静百越嶺外安之¶
<pb:KR3k0013_WYG_680-7a>¶
謝述為吳興太守在郡清省為吏民所懐¶
袁湛為吳郡太守秩中二千石蒞政和理為吏民所稱¶
段福榮為豫州刺史蒞任清謹為西土所安¶
南齊裴昭明為廣陵太守明帝以其在事無啟奏代還¶
責之昭明曰臣不欲競執闗揵故耳¶
王綸之為吳興太守為政寛簡稱良二千石¶
張岱為吳興太守秩中二千石岱晩節在吳興更以寛¶
恕著名¶
<pb:KR3k0013_WYG_680-7b>¶
梁王峻仕齊為桂陽内史㑹髙祖義師起上流諸郡多¶
相驚擾峻閉閣静坐一郡帖然百姓頼之又為宣城太¶
守為政清和吏民安之¶
江蒨為晉安内史蒞政清約務在寛簡吏民便之¶
馮道根為南梁太守豫州刺史厯處州郡和理清静為¶
下所懐¶
張充為義興太守為政清静吏民便之¶
王志為丹陽尹為政清静去煩苛¶
<pb:KR3k0013_WYG_680-8a>¶
徐摛為新安太守至郡為治清静教民禮義勸課農桑¶
期年之中風俗便改¶
張纉為吳興太守治郡省煩苛務清静民吏便之¶
蕭子雲為臨川内史在郡以和理民吏悦之¶
謝舉為豫章内史為政和理甚得民心後為晉陵太守¶
在郡清静百姓化其徳境内肅然¶
范述曾為永嘉太守為政清平不尚威猛民俗便之¶
任昉為新安太守在郡不事邉幅率然曵杖徒行邑郭¶
<pb:KR3k0013_WYG_680-8b>¶
民通辭訟者就路决焉為政清省吏民便之¶
范雲為零陵内史在任潔已省煩苛去游費百姓安之¶
又為始興内史郡多豪猾大姓二千石有不善者謀共¶
殺害不則逐去之邉帶蠻俚尤多盗賊前内史皆以兵¶
刃自衛雲入境撫以恩徳罷亭候商賈露宿郡中稱為¶
神明¶
韋放為竟陵太守在郡和理為吏民所稱¶
王承為東陽太守為政寛惠吏民悦之¶
<pb:KR3k0013_WYG_680-9a>¶
伏暅為永陽内史在郡清潔政務安静¶
張緬為豫章内史為政任恩惠不設鉤距吏人化其徳¶
亦不敢欺故老咸云數十年未有也¶
劉孺為晉陵太守在郡和理為吏民所稱¶
謝朏為義興太守加秩中二千石在郡不省雜事悉付¶
綱紀曰吾不能作主者吏但能作太守耳¶
殷均為臨川内史體多疾閉閣卧理而百姓化其徳刼¶
盗皆奔出境¶
<pb:KR3k0013_WYG_680-9b>¶
陶季真為東莞太守在郡號為清和後為建安太守為¶
政清静百姓便之¶
王茂為江州刺史歴丹陽尹性寛厚居官雖無譽亦為¶
吏民所安¶
禇翔為義興太守蒞政潔已省煩苛去游費百姓安之¶
蕭洽為臨海太守為政清平不尚威猛民俗便之¶
陳王勵為晉陵太守時兵饑之後郡中凋弊勵為政清¶
簡吏民便安之¶
<pb:KR3k0013_WYG_680-10a>¶
魯逹為巴州刺史為政簡要推誠任下吏民便之¶
後魏彭城王勰為揚州刺史簡刑道禮與民休息州境¶
無虞遐邇安静¶
樂安王範為長安鎮都大將謙㳟惠下推心撫綏百姓¶
稱之時秦土新罹殺賊流亡相繼範請崇易簡之體帝¶
納之於是遂寛徭與人休息¶
張白澤為雍州刺史清心少欲吏民安之¶
茹皓為濮陽太守清簡寡事¶
<pb:KR3k0013_WYG_680-10b>¶
張衮為幽州刺史清儉寡欲勸課農桑百姓安之¶
賈雋為荆州刺史在州五載清静寡事為吏民所安¶
賈禎為魯陽太守清素善撫接得百姓情¶
髙悦為長樂太守為政寛惠民庶安之¶
陸惟州為相州刺史政尚寛惠吏民安之¶
酈約厯東萊魯郡二郡太守為政清静吏民安之¶
韓麒麟為齊州刺史在官寡於刑罰從事劉普慶説麒¶
麟曰明公仗節方夏而無所斬戮何以示威麒麟曰刑¶
<pb:KR3k0013_WYG_680-11a>¶
罰所以止惡盖不得已而用之民不犯法何以戮乎若¶
必須斬戮以立威名當以卿應之普慶慙懼而退¶
游明根為東兖州刺史為政清平新民樂附¶
房景伯為齊州輔國長史值刺史死勅行州事政存寛¶
簡百姓安之¶
韋崇為南潁川太守不好發摘細事嘗云何用小察以¶
傷大道吏民感之郡中大治¶
李訢為相州刺史為政清簡明於折獄姦盗止息百姓¶
<pb:KR3k0013_WYG_680-11b>¶
稱之¶
劉元孫起家拜蘭陵太守治以清静為名¶
鄭道昭為光州刺史轉青州刺史其在二州政務寛厚¶
不任威刑為吏民所愛¶
鄭尚為濟州刺史為政寛簡百姓安之¶
畢祖杇為東婺州刺史初杇善撫邉人清平有信務在¶
安静百姓稱之¶
王襲為并州刺史太和中孝文輿駕詣雒路幸其治供¶
<pb:KR3k0013_WYG_680-12a>¶
帳粗辦境内清静帝頗嘉之¶
李平為太子中庶子平因侍從容請自效一郡孝文曰¶
卿復欲以吏事自試也拜長樂太守政務清静吏民懐¶
之¶
裴叔義為兖州安東府外兵參軍累遷太守為政清静¶
吏民安之¶
裴芬為東秦州刺史在州有清静之稱¶
栁僧習為北地太守為政寛平氐羗悦愛¶
<pb:KR3k0013_WYG_680-12b>¶
賈思同為襄州刺史雖無明察之譽百姓安之¶
曹世表為清河太守治官省約百姓安之¶
張烈為瀛州刺史為政清静吏民安之¶
范紹為并州刺史清慎守法頗得民和¶
劉道斌為𢎞農太守遷岐州刺史所在有清治之稱¶
張偉為營州刺史在州郡以仁徳為先不任刑罰清身¶
率下宰守不敢為非¶
王珝為濟州刺史清静愛民有政治之稱¶
<pb:KR3k0013_WYG_680-13a>¶
北齊堯䧺初仕東魏為豫州刺史雄雖武將而性質寛¶
厚治民頗有誠信為政去煩碎舉大綱而已¶
段榮為濟州刺史厯相州秦州事性温和所厯皆推仁¶
恕吏民愛之¶
段韶為并州刺史為政舉大綱不存小察甚得民和(時/又)¶
(有韓賢為雒州刺史雖武將而性和直/不甚貪暴雖無善政不為吏民所苦)¶
後周閻慶為寜州刺史性寛和不苛察百姓悦之¶
馮遷為廣漢郡守時蜀土初平人情擾動遷政在簡恕¶
<pb:KR3k0013_WYG_680-13b>¶
夷俗頗安之¶
李穆為并州總管時東夏甫平人情尚擾穆鎮之以静¶
百姓安之¶
顔之儀為濟州刺史在州清静夷夏悦之¶
李和為漢陽郡守治存寛簡百姓稱之後為夏州刺史¶
又除雒州刺史和前在夏州頗留遺惠及有此授商雒¶
父老莫不想望徳音和至州以仁恕訓物獄訟為之簡¶
静¶
<pb:KR3k0013_WYG_680-14a>¶
兾携為襄樂郡守遷湖州刺史性静退每以清約自處¶
前後所厯頗有聲稱¶
梁椿為渭州刺史在州雖無他政績而夷夏安之¶
王雅為鄜城郡守政尚簡易吏人安之¶
韓果為華州刺史為政寛簡吏民稱之¶
皇甫璠為隨州刺史政存簡惠百姓安之¶
王子直為行𤓰州事性清静務以徳政化民西土悦附¶
庾信為雒州刺史多識舊章為政簡静吏民安之¶
<pb:KR3k0013_WYG_680-14b>¶
魏𤣥為熊州刺史政存簡惠百姓悦之¶
庫狄峙為益州刺史性寛和尚清静為夷獠所安¶
隋栁裘為許州刺史在官清簡民吏懐之¶
河間王𢎞出為寜州總管在州治尚清静甚有恩惠¶
韋世康為絳州刺史以雅望鎮之合境清肅又為荆州¶
總管為政簡静百姓愛悦合境無訟¶
韋藝為齊州刺史為政清簡士庶懐惠¶
栁儉為蓬州刺史訟者庭遣不為文書約束從容而已¶
<pb:KR3k0013_WYG_680-15a>¶
獄無繫囚蜀王秀時鎮益州列上其事遷沔州刺史¶
公孫景茂為息州刺史法令清静徳化大行¶
梁彦光初為岐州刺史其俗頗質以静鎮之合境大化¶
唐楊恭仁隋末為甘州刺史㳟仁務舉大綱不為苛察¶
戎夏安之文帝謂其父雄曰恭仁在州甚有善政非惟¶
朕舉得人亦是卿義方所致也¶
襄武王琛為晉州道行臺總管馭衆寛簡大為民夷所¶
附¶
<pb:KR3k0013_WYG_680-15b>¶
宇文士及貞觀初為蒲州刺史為政寛簡吏人安之¶
張文琮貞觀中為亳州刺史為政清簡百姓愛之¶
田留安貞觀中厯徐洪二州都督皆以寛簡為吏民所¶
安¶
高智周為夀州刺史政存寛惠百姓安之¶
霍王元軌前後為刺史至州唯閉閣無為吏事責成於¶
長史司馬¶
陸象先為益州大都督府長史仍為劍南道按察使在¶
<pb:KR3k0013_WYG_680-16a>¶
官務以寛仁為政大司馬韋抱貞言曰望明公稍行杖¶
罰以立威名不然恐下人怠惰無所懼也象先曰為政¶
者理則可矣何必嚴刑樹威損人益已恐非仁恕之道¶
竟不從抱貞之言象先𤣥宗開元中為蒲州刺史仍為¶
河東道按察使嘗有小吏犯罪但語示而遣之録事白¶
曰此例皆合與杖象先曰人情相去不逺此豈不觧吾¶
言若其必須行杖即當自汝為始録事慙懼而退象先¶
嘗謂人曰天下本自無事秪是庸人擾之始為繁耳但¶
<pb:KR3k0013_WYG_680-16b>¶
當静其源則亦何憂不簡前後為刺史其政如一吏咸¶
懐思之¶
李適之為河南尹適之性簡率不務苛細人吏便之¶
倪若水為汴州刺史政尚清静人吏安之¶
苗晉卿天寳中為金州刺史厯魏郡太守政化大行晉¶
卿寛厚廉謹為政舉大綱不問小過所在有惠化¶
鄧景山肅宗至徳初為揚州長史淮南節度使政理簡¶
肅聞於朝廷¶
<pb:KR3k0013_WYG_680-17a>¶
崔衍為宣歙池觀察使政務簡便人頗懐之¶
韋夏卿為京兆尹東都留守為政務通適不喜改作¶
魏少㳺早以吏幹知名累遷京兆尹居職縁餙成務不為¶
事首有䂓簡善任人果於集事前後四領京兆雖無赫¶
赫之名而齪齪廉謹有足稱者¶
張延賞為河南尹時河雒兵戈之後邑里丘墟延賞政¶
尚易簡東都甚理¶
張鎰代宗大厯中為濠州刺史為政清静州事大理¶
<pb:KR3k0013_WYG_680-17b>¶
李勉為京兆尹政尚簡肅甚有時稱及為&KR0632;亳永平節¶
度使在鎮八年以舊徳清重不言而理東諸侯雖暴驁¶
者亦宗敬之¶
闗播大歴中以淮南判官攝滁州刺史為政清静簡惠¶
既無盗賊人甚安悦之¶
馬燧為懐州刺史乗兵亂後夏大旱人失耕種燧乃務¶
教化去煩苛¶
段秀實為涇州刺史清約率易逺近安之退公之後端¶
<pb:KR3k0013_WYG_680-18a>¶
居静慮而已¶
薛播徳宗建中初為晉州刺史遷河南尹皆為政簡肅¶
甚獲當時之稱¶
韋元甫有器局所蒞有聲為揚州長史淮南節度在揚¶
州三年政尚不擾事亦能理¶
吳湊為京兆尹孜孜為政以勤儉清簡為務人心安悦¶
及為婺州都團練觀察使為政勤儉清正美聲聞於朝¶
廷¶
<pb:KR3k0013_WYG_680-18b>¶
裴諝為河南尹不鞫人於贓罪以寛厚和易為理¶
武元衡為西川節度使在成都比三年公私皆濟撫蠻¶
夷異類約束明具輙不生事¶
崔詠為鄧州刺史後為桂管觀察使皆不生事溪洞夷¶
俗頗安¶
孔戣憲宗元和中為廣州刺史時桂管經畧使楊旻桂¶
仲武裴行立等騷動生蠻以求功伐遂致嶺表累嵗用¶
兵唯戣以清儉為理不務邀功交廣大理¶
<pb:KR3k0013_WYG_680-19a>¶
王鍔為容管經畧使凡八年溪洞安之¶
薛放為江南西道觀察使在鎮唯用清潔為理一方之¶
人至今思之¶
閻濟美為福建觀察使復移鎮浙左所至常以簡澹為¶
理兩地之人常賦之外不知其他¶
丁公著為浙西觀察使二年為河南尹皆以清静為理¶
沈傳師為湖南江西宣州三觀察使所至以亷静稱理¶
崔郾為鄂岳浙西觀察使所至用寛政清簡少事財用¶
<pb:KR3k0013_WYG_680-19b>¶
有餘人遂寜泰¶
漢李殷累為郡守性沉厚所蒞無苛暴之名¶
周馮道後唐清泰初為同州節度使為政閑淡獄市無¶
撓¶
翟光鄴權知京兆以寛静為治前政有煩苛之事一切¶
停罷百姓便之¶
　　　推誠¶
禮云惟天下至誠為能盡其性又曰惟天下至誠為能¶
<pb:KR3k0013_WYG_680-20a>¶
化夫欲盡物之性而化之者其唯至誠乎故古之良二¶
千石妙識治體推誠明之性為撫御之術簡畧苛細輸¶
寫心腹選任於淳質慰薦於勤勵待衆以信而民不忍¶
欺推功於下而人樂為用或因壘以喻冦賊或刻期以¶
遣囚繫動發于𠂻以底于治宜乎詔勅之嘉奬史册之¶
褒紀𫝊云安静之吏悃愊無華日計不足月計有餘其¶
是之謂乎¶
漢趙廣漢二千石(王欽若等曰漢厯京兆尹/潁川太守秩皆二千石)以和顔接¶
<pb:KR3k0013_WYG_680-20b>¶
士其慰薦待遇吏殷勤甚備(慰薦為安慰/而薦逹之)事推功善歸¶
之於下曰某縁卿所為非二千石所及行之發於至誠¶
吏見者皆輸寫心腹無所隠匿咸願為用僵仆無所避¶
嚴延年為涿郡太守吏忠盡節者厚遇之如骨肉皆親¶
鄉之(讀鄉/曰嚮)出身不顧以是治下無隠情¶
兒寛為左内史勸農業緩刑罰理獄訟卑體下士務在¶
於得人心擇用仁厚士推情與下不求名聲吏民大愛¶
信之¶
<pb:KR3k0013_WYG_680-21a>¶
韓延夀為左馮翊恩信周徧二十四縣莫復以辭訟自¶
言者推其至誠吏民不敢欺紿(紿䛘/也)¶
龔遂為渤海太守先是渤海左右郡嵗饑盗賊並起郡¶
聞新太守至發兵以迎遂皆遣還移書勅屬縣悉罷逐¶
捕盗賊吏諸持鉏鉤田器者皆為良民吏毋得問也(鉤/鎌)¶
(也/)持兵者乃為賊遂單車獨行至府郡中翕然盗賊亦¶
皆罷(罷讀曰疲言為盗/賊久心疲厭也)渤海又多刼掠相隨聞遂教令¶
即時觧㪚棄其兵弩而持鉤鉏盗賊於是悉平¶
<pb:KR3k0013_WYG_680-21b>¶
後漢郭伋為并州刺史行部到西河美稷有童兒數百¶
各騎竹馬迎拜伋問曰兒曹何自逺來對曰聞使君到¶
喜故來迎諸兒復送到郭門外問使君何日當還伋曰¶
别駕從事計日告之行部還入美稷界先期一日伋念¶
負諸童兒遂止於野亭須期乃入¶
馬援為隴西太守務開寛信恩以待下任吏以職但總¶
大體而已諸曹時白外事輙曰此丞掾任何足相煩¶
戴封為中山相時諸縣囚四百餘人辭狀已定當行刑¶
<pb:KR3k0013_WYG_680-22a>¶
封哀之皆遣歸家與尅期日皆無違者詔書褒美焉¶
張綱為廣陵太守初廣陵賊張嬰等衆數萬人殺刺史¶
二千石前太守往輙多請兵及綱受拜詔問當得兵馬¶
㡬何綱對曰無用兵馬遂單車之官徑詣嬰壘門示以¶
禍福嬰大驚懼走欲閉門綱又於門外罷遣吏兵留所¶
親者十餘人以書語其長老素為嬰所信者請與相見¶
問以本變因示以詔恩使還請嬰嬰見綱意誠即出見¶
綱綱延置上坐問疾苦禮畢乃謂之曰前後二千石多¶
<pb:KR3k0013_WYG_680-22b>¶
非其人杜塞國恩肆其私求鄉郡逺天子不能朝夕聞¶
也故民人相聚以避害二千石信有罪矣為之者乃非¶
義也忠臣不欺君以自明孝子不損父以求福天子聖¶
人欲文徳以來之故使太守來思以爵禄相榮不願以¶
刑也今誠轉禍為福之時也若聞義不服天子赫然發¶
怒大兵雲合豈不危乎宜深計其利害嬰聞泣曰荒裔¶
愚人數為二千石所侵枉不堪其困故遂相聚偷生明¶
府仁及草木乃嬰等更生之澤但恐投兵之日不免拏¶
<pb:KR3k0013_WYG_680-23a>¶
戮耳綱曰豈其然乎要之以天地誓之以日月方當相¶
顯以爵位何禍之有乎嬰曰茍赦其罪得全首領以就¶
農畆則抱戴沒齒爵禄非所望也嬰雖為大賊起於狂¶
暴自以為必死及得綱言曠然開明乃辭還營明日遂¶
將所部萬餘人與妻子面縳詣綱綱悉釋縳慰納謂嬰¶
曰卿諸人一旦觧㪚方陲蕩然當條名上之必受封賞¶
嬰曰乞歸故業不願以穢名汙明時也綱以其至誠乃¶
各從其意親為安居宅子弟欲為吏者隨才任職欲為¶
<pb:KR3k0013_WYG_680-23b>¶
民者勸以農桑田業並豐南州晏然¶
劉岱為兖州刺史虚已愛物為士人所附¶
魏田豫為南陽太守先時郡人侯音反衆數千人在山¶
中為羣盗大為郡患前太守收其黨與五百餘人表奏¶
皆當死豫悉見諸繫囚慰諭開其自新之路一時破械¶
遣之諸囚皆叩頭願自効即相告語羣賊觧㪚郡内清¶
静¶
蜀董和為益州郡太守與蠻夷從事務推誠心南土愛¶
<pb:KR3k0013_WYG_680-24a>¶
而信之¶
晉劉𢎞為荆州刺史值王室多難得專命一方盡其器¶
能推誠御下厲以公義每有手書郡國丁寜欵宻莫不¶
感悦顛倒奔赴咸曰得劉公一紙書賢於十部從事¶
宋謝方明轉晉陵太守復為南部相常年終江陵縣獄¶
囚事無輕重悉㪚聽歸家候過正三日還到罪應入重¶
者有二十餘人紀綱以下莫不疑懼時晉陵郡送故主¶
簿𢎞季盛徐夀之並隨在西固諫以為昔人雖有其事¶
<pb:KR3k0013_WYG_680-24b>¶
或是記籍過言且當今民情偽薄不可以古義相許方¶
明不納一時遣之囚及父兄皆驚喜涕泣以就死無恨¶
至期有重罪二人不還方明不聼討捕其一人醉不能¶
歸違至二日乃反餘一囚十日不至五官朱千期請見¶
欲白討之方明知為囚事使左右謝五官不須入囚自¶
當反囚逡廵墟里不能自歸鄉村責讓之率領將送遂¶
竟無逃亡者逺近咸歎服焉¶
南齊安陸王緬為雍川刺史留心辭訟親自隠䘏刼鈔¶
<pb:KR3k0013_WYG_680-25a>¶
渡口皆赦遣以自新再犯乃加誅為百姓所畏愛¶
梁何𦙍字子秀初仕齊為建安太守為政有恩信民不¶
忍欺每伏臘放囚還家依期而返¶
始興王憺為荆州刺史自以少年始居重任思欲開導¶
物情乃謂佐吏曰政之不臧士君子所宜共惜言可用¶
用之可也如不可用於我何傷吾開懐矣爾其勿恡於¶
是小人知恩而君子盡意矣¶
王志為東陽太守郡獄有重囚十餘人冬至日悉遣還¶
<pb:KR3k0013_WYG_680-25b>¶
家過節皆反唯一人失期獄司以為言志曰此自太守¶
事主者勿憂明旦果自詣獄辭以為婦孕吏民益歎服¶
之¶
陳沈君髙為平越將軍廣州刺史嶺南俚獠世相攻伐¶
君髙本文吏無武幹推心撫御甚得民和¶
後魏沛郡公禎為南豫州刺史初豫州城豪胡丘生數¶
與外交通及禎為刺史丘生嘗有犯懐恨圖為不軌詐¶
以婚集城人告云刺史欲遷城中大家送之向代共謀¶
<pb:KR3k0013_WYG_680-26a>¶
翻城城人石道起以事宻告禎速掩丘生并諸預謀者¶
禎曰吾不負人人何以叛但丘生誑誤若即收掩衆必¶
大懼吾静以待之不乆自當悔服語未訖而城中三百¶
人自縛詣州門陳丘生譎誑之罪而丘生單騎逃走禎¶
恕而不問¶
宇文福為瀛州刺史性忠清在公嚴毅以信御民甚得¶
聲譽¶
艾陸伯子華為齊州刺史先是州境數經反逆邢果之¶
<pb:KR3k0013_WYG_680-26b>¶
亂(王欽若等曰是時平/府主簿邢果作亂也)人不自保而子華撫集豪右委¶
之管籥衆感悦境内帖然¶
李仲遵為營州刺史時四方州鎮叛亂相續營州城内¶
咸有異心仲遵單車赴州旣至與大使盧同以恩信懐¶
誘率皆怡悦¶
北齊張華原為兖州刺史境内大賊及鄰州亡命二百¶
餘人皆詣華原歸欵咸撫以恩信放歸田里於是人懐¶
感附冦盗&KR0230;息州獄先有囚千餘人華原皆决遣至年¶
<pb:KR3k0013_WYG_680-27a>¶
暮唯有重罪者數十人華原亦遣歸家申賀依期至獄¶
後周宇文測行汾州事政在簡惠頗得人和地接東魏¶
數相抄竊或有獲其為冦者多實而文測皆命觧縛置¶
之賔館然後引與相見如客禮焉仍宴設放還其國而¶
送出境自是東魏人大慙乃不為冦兩界遂通慶問時¶
論方之羊叔子(王欽若等曰羊叔子/事具將帥推誠門)¶
隋令&KR0546;熈為桂州總管有寗猛力者與陳後主同日生¶
自言貌有貴相在陳日已據南海平陳後髙祖因而撫¶
<pb:KR3k0013_WYG_680-27b>¶
之即拜安州刺史然驕倨恃其阻險未嘗參謁熙手書¶
諭之申以交友之分其母有疹熙復遺以藥物猛力感¶
之詣府請謁不敢為非¶
衛𤣥為資州刺史時獠攻圍大牢鎮𤣥單騎造其營謂¶
羣獠曰我是刺史銜天子詔安飬汝等勿驚懼也諸賊¶
莫敢動於是説以利害渠帥感悦觧兵而去¶
唐田留安為魏州總管劉黒闥之亂來攻州城于時山¶
東豪猾多殺長吏以應賊百姓兇人咸懐異志凡諸郡¶
<pb:KR3k0013_WYG_680-28a>¶
守皆以心腹自衛多所猜防繇是上下情隔怨叛者多¶
留安獨撫結所部示無疑阻但有白事者無問踈逺皆¶
至臥内謂人曰吾與卿輩同為國守自宜一心無為疑¶
二也必欲棄國即異背順歸逆亦任卿軰斬吾頭而去¶
矣城中父老逓相誡勵子弟曰田公以赤心相付何得¶
負之繇是人情遂同¶
張伯義為廣州刺史嶺南節度朴直不知書然能推誠¶
委任軍府簡肅人皆便之¶
<pb:KR3k0013_WYG_680-28b>¶
于邵為巴州刺史時嵗儉夷獠相聚山澤為盗數千百¶
人来圍州城邵撫勵州兵與之拒戰凡旬有二日間遣¶
使説喻示以善惡山盗邀邵出乃以儒服出城致之不¶
疑因皆降之節度使李抱玉以聞遷梓州刺史¶
吕元膺為蘄州刺史頗著恩信常嵗終閲郡獄囚囚有¶
自告者曰某有母在明日元正不得相見因泣下元膺¶
憫焉盡脱其械縱之與期守吏曰賊不可縱元膺曰吾¶
以忠信待之及期無後至者繇是羣盗感義相引而去¶
<pb:KR3k0013_WYG_680-29a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_680-29b>¶
　¶
　¶
　¶
　¶
　¶
　¶
　¶
　册府元龜卷六百八十¶
