# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:34.246413
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百二十四
<pb:KR3k0013_WYG_824-1a>¶
欽定四庫全書¶
　冊府元龜卷八百二十四　宋　王欽若等　撰¶
　　總録部¶
　　　名字¶
古稱孩而名之冠而字之蓋以名者義之制字者名之¶
飾先民之論其亦多矣故吐情自紀名以示謙均體相¶
稱字以為重質文既變單兼并興要在順言亦無定義¶
然五廢之説慮防大物三復之旨彌昭景行隨時損益¶
<pb:KR3k0013_WYG_824-1b>¶
其説靡記至有兆興天賦叶應夢受命卜筮以考休吉¶
稽事類以擇淑令或避嫌變易或受賜旌別咸有倫理¶
率用論次傳曰人治之大也可不慎歟¶
唐叔虞者周武王子而成王弟初武王與叔虞母會時¶
(叔虞母曰邑姜武/王后齊太公女)夢天謂武王曰余命女生子名虞余¶
與之唐及生子文在其手曰虞故遂因命之曰虞¶
晉穆侯七年伐條生太子仇十年伐千畆有功生少子¶
名成師晉人師服曰異哉君之命子也太子曰仇仇¶
<pb:KR3k0013_WYG_824-2a>¶
者讐也少子曰成師成師大號成之者也名自命也物自¶
定也今適庶名返逆此後晉其能毋亂乎成師封于曲¶
沃其後代有晉國¶
魯桓公子同生公問名於申繻對曰名有五有信有義¶
有象有假有類(申繻魯/大夫)以名生為信(若唐叔虞/魯公子友)以徳命¶
為義(若文王名昌/武王名發)以類命為象(若孔子首/象尼丘)取於物為假¶
(若伯魚人有饋之/魚因名之曰鯉)取於父為類(若子同生/與父同日)不以國(國/君)¶
(之子不自以/本國爲名也)不以官不以山川不以隱疾(隱痛疾患/避不祥也)不¶
<pb:KR3k0013_WYG_824-2b>¶
以畜牲(畜牲/六畜)不以器幣(幣玉/帛)周人以諱事神名終將諱¶
之(君父之名固非臣子所斥然禮既卒哭以木鐸徇曰/舍故而諱新謂舍親盡之祖而諱新死者故言以諱)¶
(事神名終將諱之自父/至髙祖皆不敢斥言)故以國則廢名(國不可易/則廢名)以官¶
則廢職以山川則廢主(改其山/川之名)以畜牲則廢祀(名猪則/廢猪名)¶
(羊則/廢羊)以器幣則廢禮晉以僖侯廢司徒(僖侯名司徒/廢為中軍)宋¶
以武公廢司空(武公名司空/廢為司城)先君獻武廢二山(二山具/敖名也)¶
(魯獻公名具武公名/敖更以其鄉名山)是以大物不可以命公曰是其生¶
也與吾同物命之曰同(物類也/謂同日)¶
<pb:KR3k0013_WYG_824-3a>¶
季友桓公之季文姜之愛子始震而卜卜人謁之曰生¶
有嘉聞(嘉聞名/於世)其名曰友為公室輔及其生如卜人之¶
言有文在其手曰友遂以名之¶
畢萬畢公髙之後也獻公以魏封畢萬為大夫卜偃曰¶
畢萬之後必大矣萬滿數也魏大名也以是始賞天開¶
之矣天子曰兆民諸侯曰萬民今命之大以從滿數其¶
必有衆¶
惠公亡在梁梁伯以其女妻之生一男一女梁伯卜之¶
<pb:KR3k0013_WYG_824-3b>¶
男為人臣女為人妾故名男為圉女為妾¶
叔孫得臣魯大夫敗狄于鹹獲長狄僑如(僑如即瞞國/之君盖長三)¶
(丈獲僑如不/書賊夷人也)以命宣伯(得臣待事而名其一子因/名宣伯曰僑如以旌其功)苫越¶
生子將待事而名之(苫越/苫夷)陽州之役獲焉名之曰陽州¶
(欲比/僑如)¶
叔梁紇魯人與顔氏女野合禱於尼丘魯襄公二十二¶
年而孔子生生而首上圩頂故名曰丘云字仲尼¶
鄭武公娶于申曰武姜生莊公及共叔段莊公寤生驚¶
<pb:KR3k0013_WYG_824-4a>¶
姜氏故名曰寤生¶
衞侯辟疆朝於周行人問其名答曰衞侯辟疆周行人¶
還之曰啓疆辟疆天子之號諸侯弗得用衞侯更其名¶
曰燬然後受之¶
齊惡為卿而衞侯名惡君臣同名也君子不奪人名不¶
奪人親之所名重其所以來也王父名子也(不奪人名/謂親之所)¶
(名明臣號欲改君不當聽也君不聽臣易名者欲使人/重父命也父受名于王父王父卒則稱王父之命名子)¶
若敖楚大夫娶于鄖(鄖國/名)生鬭伯比若敖卒從其母畜¶
<pb:KR3k0013_WYG_824-4b>¶
於鄖(畜養/也)淫於鄖子之女生子文焉鄖夫人使棄諸夢¶
中(夢澤名湖廣安陸縣/城東南有雲夢城)虎乳之鄖子田見之懼而歸夫¶
人以告(告女私/通以出)遂使收之楚人謂乳爲榖謂虎為於莬¶
故命之曰鬭榖於莬以其女妻伯比(伯比所/淫者)實為令尹¶
子文其後楚滅若敖氏其孫箴尹克黄使於齊還王曰¶
子文無後何以勸善使復其所改命曰生(易其/名也)¶
鄭文公有賤妾曰燕姞(姞南/燕姓)夢天使與已蘭(蘭/草)曰余為¶
伯儵余而祖也(伯儵南/燕祖)以是為而子(以蘭為/女子名)以蘭有國¶
<pb:KR3k0013_WYG_824-5a>¶
香人服媚之如是(媚愛也欲令/人愛之如蘭)既而文公見之與之蘭¶
而御之詞曰妾不才幸而有子將不信敢徵蘭乎(懼將/不見)¶
(信故欲計所賜/蘭為懷子日數)公曰諾生穆公名之曰蘭¶
漢蒯通本與武帝同諱其後史家追書為通項羽時欲¶
封之通不受¶
趙同文帝時宦者本名談司馬遷避父名改為同¶
趙王穨當韓王信孫也信之入匃奴與太子俱及至穨¶
當城生子因名曰穨當¶
<pb:KR3k0013_WYG_824-5b>¶
司馬相如名犬子(父母愛之不為/稱故為此名也)相如既學慕藺相如¶
之為人也更名相如後為郎¶
谷永本名竝以尉氏樊竝反更名永後曲陽侯根為驃¶
騎將軍薦永為大司農¶
劉向初名更生元帝時為恭顯所譛遂廢十餘年成帝¶
即位顯等伏辜更生乃復進用更名向位至光禄大夫¶
劉歆哀帝建平元年改名秀字頴叔(河圖赤伏符云劉/秀發兵捕不道四)¶
(夷雲集龍闘野四七之際/火爲主故改名期以應符)累遷至中壘校尉王莽簒位¶
<pb:KR3k0013_WYG_824-6a>¶
以為國師¶
後漢劉平本名曠眀帝後改為平官至宗正¶
馬客卿援子也幼而岐嶷年六歳能應接諸公專對賔¶
客嘗有死罪亡命者來過客卿逃匿不令人知外若訥¶
而内沉敏援甚竒之以為將相器故以客卿字焉援卒¶
後客卿夭沒¶
張覇字伯饒七嵗能通春秋復欲進餘經父母曰汝小¶
未能也覇曰我饒為之故字曰饒焉後為侍中¶
<pb:KR3k0013_WYG_824-6b>¶
虞詡祖父經為郡縣獄吏嘗稱曰東海于公髙為里門¶
而其子定國卒至丞相吾决獄六十年矣雖不及于公¶
其庶幾乎子孫何必不為九卿邪故字詡曰升卿武平¶
故城有碑云詡字定安蓋詡之別字也後詡果為尚書¶
令¶
服䖍初名重又名祗後改為䖍官至九江太守¶
袁賀字元服祖父京為侍中安帝始加元服百僚㑹賀¶
臨装垂出而孫適生喜其嘉㑹因名字焉¶
<pb:KR3k0013_WYG_824-7a>¶
傅燮字南容本字㓜起慕南容三復白圭乃改焉後為¶
漢陽太守¶
鄭𤣥子益恩以孔融為黄巾所圍益恩赴難隕身有遺¶
腹子𤣥以其手文似已名之曰小同(又云小同以丁卯/日生而𤣥丁卯嵗)¶
(生故名/小同)至魏髙貴鄉公時為侍中¶
趙岐初名嘉生於御史臺因字臺卿(以其祖爲御史/故生於臺也)後¶
避難故自改名字示不忘本土也後為太常¶
魏杜畿子理字務仲少而機宻精要畿竒之故名之曰¶
<pb:KR3k0013_WYG_824-7b>¶
理年二十一而卒¶
程昱少時嘗夢上泰山兩手捧日昱私異之以語荀彧¶
及兖州反賴昱得完三城於是彧以昱夢白太祖太祖¶
曰卿當終為吾腹心昱本名立太祖乃加其上日更名¶
昱也文帝踐阼為衞尉卿進封安鄉侯¶
王㫤為司空嘗為其兄子及子作名字皆依謙實以見¶
其意故兄子黙字處静沈字處道其子渾字𤣥冲深¶
字道冲遂為書戒之(事見訓/子門)¶
<pb:KR3k0013_WYG_824-8a>¶
鄧艾字士載少孤太祖破荆州徙汝南為農民養犢年¶
十二隨母至潁川讀故太丘長陳實碑文言文為世範¶
行為士則艾遂自名範字士則後宗族有與同者故改¶
焉後以定蜀功為太尉¶
令狐愚字治公本名浚文帝黄初中為和戎䕶軍烏桓¶
校尉田豫討胡有功小違節度愚以法䋲之帝怒械繫¶
愚免官治罪詔曰浚何愚遂以名之正始中為曹爽長¶
史後出為兖州刺史¶
<pb:KR3k0013_WYG_824-8b>¶
吳孫[雨/單]景太子帝為[雨/單]及其弟作名詔曰人之有名以¶
相紀別長為作字憚其名耳禮名子欲令難犯易避五¶
十稱伯仲古或一字今人競作好名好字又令相配所¶
行不副此瞽字伯明者也孤嘗哂之或師友父兄所作¶
或自己為師友尚可父兄猶非自為最不謙孤今為四¶
男作名字太子名[雨/單][雨/單]音如湖水灣澳之灣字&KR1342;&KR1342;音¶
如迄今之迄次子名&KR0034;&KR0034;音如兕觥之觥字&KR0034;&KR0034;音如¶
𤣥礥首之礥次子名壾壾音如草莽之莽字昷昷音如舉物之¶
<pb:KR3k0013_WYG_824-9a>¶
舉次子名&KR2591;&KR2591;音如褒衣下寛大之褒字㷏㷏音如有¶
所擁持之擁此都不與世所用者同故鈔舊文㑹合作¶
之夫書八體損益因事而生今造此名字既不相配又¶
字但一庶易棄避其普告天下使咸聞知¶
顧雍從蔡邕學專一清静敏而易教伯喈(邕/字)貴異之謂¶
曰卿必成器今以吾名與卿故雍與伯喈同名繇此也¶
又字元嘆言為蔡邕之所嘆因以為字焉後進封醴陵¶
侯代孫卲為丞相平尚書事¶
<pb:KR3k0013_WYG_824-9b>¶
滕牧本名密避丁密改名牧丁密避牧名改為固(滕牧/皇后)¶
(之父丁固為御史大/夫更改名以相廻避)¶
晉賈充字公閭父逵魏豫州刺史陽里亭侯晩始生充¶
言後當有充閭之慶故以為名字焉伐吳之役為使持¶
節假黄鉞大都督¶
阮孚字遥集其母即胡婢孚之初生其姑取王延夀魯¶
靈光殿賦曰胡人遥集其上楹而以字焉¶
石崇字季倫生於青州故小名齊奴官至衞尉¶
<pb:KR3k0013_WYG_824-10a>¶
趙至字景真年十六游學至鄴隨嵇康還山陽改名浚¶
字允元幽州三辟部從事¶
庾衮四子怞蔑澤捃在澤生故名澤生因捃故名捃¶
衮鄉黨薦之州郡交命皆不降志世遂號之為異行¶
許邁字叔𤣥少恬静不務仕進後登臨安西山茹芝服¶
氣有終焉之志乃改名𤣥字逺游與婦書告別自後莫¶
測所終好道者謂之羽化¶
虞預本名茂犯名明穆皇后母諱故改焉後除散騎常¶
<pb:KR3k0013_WYG_824-10b>¶
侍仍領著作¶
桓温字元子宣城太守彞之子生未朞而太原溫嶠見¶
之曰此兒有竒骨可試使啼及聞其聲曰真英物也彞¶
以嶠所賞故遂名之曰温嶠笑曰果爾後將易吾姓也¶
後為大司馬¶
桓豁為征西大將軍初聞苻堅國中有謡云誰謂爾堅¶
石打碎豁有子二十人皆以石為名以應之唯石䖍石¶
秀石民石生石綏石康知名¶
<pb:KR3k0013_WYG_824-11a>¶
張天錫字純嘏小名獨活初字公純嘏入朝人笑其三¶
字因自改焉時安定梁景敦煌劉肅竝以門胄總角與¶
天錫友昵張邕之誅景肅有勲天錫深徳之賜姓張氏¶
又改其字以為己子天錫諸子皆以大為字故景曰大¶
奕肅曰大誠¶
苻洪父懐歸部落小帥先是隴右大雨百姓苦之謡曰雨¶
若不止洪水必起故因名曰洪¶
後燕慕容垂字道明皝之第五子少岐嶷有器度身長七¶
<pb:KR3k0013_WYG_824-11b>¶
尺四寸手垂過膝皝甚寵之嘗目而謂諸弟曰此兒闊¶
達好竒終能成家故名霸字道業恩遇踰於世子垂少¶
好畋游因獵墜馬折齒慕容儁僣即王位改名缺外以¶
慕郤缺為名内實惡而改之尋以䜟記之文乃去夬以¶
垂為名焉¶
後凉呂光生于枋頭夜有神光之異故以光為名¶
宋王懿字仲徳父事苻堅至二千石堅敗仲徳與兄叡¶
南奔晉太元末徙居彭城兄弟名犯晉宣元二帝諱並以¶
<pb:KR3k0013_WYG_824-12a>¶
字稱叡字元徳懿官至鎮北大將軍¶
王鎮惡北海劇人祖猛仕苻堅任兼將相父休為河東¶
太守鎮惡以五月五日生家人以俗忌欲令出繼踈宗¶
猛見竒之曰此非常兒昔孟嘗君惡日生而相齊是兒¶
亦將興吾門矣故名之為鎮惡後位至安西司馬征虜¶
將軍¶
孫處字季髙籍注季髙故字行於世位至振武將軍¶
劉義宗髙祖弟道憐之子㓜為髙祖所愛字曰伯奴¶
<pb:KR3k0013_WYG_824-12b>¶
王裕之字敬𢎞名與髙祖諱同故以字行後為尚書僕¶
射¶
謝景仁名與髙祖諱同故稱字位至左僕射¶
禇叔度名與髙祖諱同故以字行後為征虜將軍雍州¶
刺史¶
張茂度名與髙祖諱同故稱字終於㑹稽太守¶
孔靖字季恭名與髙祖祖諱同故稱字後為侍中¶
謝宻字𢎞㣲繼叔峻後名犯所繼内諱故以字行位至¶
<pb:KR3k0013_WYG_824-13a>¶
右衛將軍¶
羊𤣥保二子太祖竝賜名其一曰咸二曰粲謂𤣥保曰¶
欲令卿二子有林下正始之餘風位至散騎常侍¶
向靖字奉仁小字彌名與髙祖祖諱同故穪小字終於散¶
騎常侍¶
張景𦙍為侍中小名查父卲小名梨文帝戲之曰查何¶
如梨荅曰梨是百果之宗查何敢比¶
范曄母如厠産之額為塼所傷故以塼為小字官至太¶
<pb:KR3k0013_WYG_824-13b>¶
子詹事¶
顔竣為丹陽尹未有子而大司馬江夏王義恭諸子為¶
元㐫所殺後各産男孝武自為製名名義恭子為伯禽¶
以比魯公伯禽周公旦之子也名竣子為辟疆以比漢¶
侍中張良之子¶
劉湛負其志氣嘗慕汲黯崔琰為人故名長子曰黯字¶
長孺第二子曰琰字季珪官至散騎常侍太子詹事¶
蕭惠開初名慧開後改慧為惠後為少府加給事中¶
<pb:KR3k0013_WYG_824-14a>¶
徐爰字長玉本名瑗後以與傅亮父同名改為爰終於¶
中散大夫¶
袁粲父濯早卒祖母哀其㓜孤名之曰愍孫愍孫㓜慕¶
荀奉倩之為人白孝武求改名為粲不許又言於明帝¶
乃改粲字景倩焉累遷中書監司徒侍中¶
董仲舒本名蠻帝謂曰人名蠻復何容得藴藉乃改名¶
為仲舒謂曰今日仲舒如何昔日仲舒荅曰昔日仲舒¶
出自私庭今日仲舒降自天地以此言之勝昔逺矣¶
<pb:KR3k0013_WYG_824-14b>¶
王琨父懌不慧侍婢生琨名為崑崙懌後娶南陽樂𤣥¶
女無子改名琨立以為嗣琨後位至侍中¶
王彧字景文名與明帝諱同故稱字位至中書監領太¶
子太傅常侍揚州刺史¶
張興世字文徳本單名世明帝益為興世後為通直散¶
騎常侍左衞將軍¶
蔡興宗㓜為父廓所重謂有已風與親故書曰小兒神¶
氣似可不入非類不狎小人故以興宗為之名興宗為¶
<pb:KR3k0013_WYG_824-15a>¶
之字後為散騎常侍中書監¶
劉胡本名㘭胡以其顔面㘭黒故以為名及長以㘭胡¶
難道單呼為胡¶
謝莊五子䬅朏顥嵸㵸世謂莊名子以風月景山水位¶
至中書令¶
南齊薛深本名道深避髙帝偏諱改焉後為司州刺史¶
右將軍¶
薛淵汾隂人本名道淵避髙帝偏諱改之終於平北¶
<pb:KR3k0013_WYG_824-15b>¶
將軍¶
江泌少有孝行泌族人兖州治中泌與同名世謂泌為¶
孝江以別之後為南康王侍讀卒¶
曹虎本名虎頭武帝以虎頭名鄙勅改之官至散騎常¶
侍¶
劉懷慰本名聞慰武帝以其與舅氏名同勅改之後為安¶
陸王北中郎司馬卒¶
王晏子徳元有意尚至車騎長史徳元初名湛武帝謂¶
<pb:KR3k0013_WYG_824-16a>¶
晏曰劉湛江湛並不善終此非佳名也晏乃改之至是¶
與弟晉安王友徳和俱被誅¶
張敬兒本名茍兒明帝以其名鄙改焉弟恭兒本名猪¶
兒後隨敬兒改名敬兒官至車騎將軍¶
梁劉顯為卲陵王長史本名頲初仕齊武帝以字難識¶
改名顯¶
張稷齊末同廢東昏雖居朝右每慙口實乃名其子伊¶
字懷尹霍字希光畯字農人同字不見見字不同以旌¶
<pb:KR3k0013_WYG_824-16b>¶
其功稷官至鎮北將軍¶
王騫字思寂本字𤣥成與齊髙祖偏諱同故改焉位至¶
給事中領射聲校尉¶
劉峻本名法武宋泰始初魏尅青州峻年八歲與兄並¶
為所畧齊永明中奔江南更改名峻字孝標兄法鳯改¶
名孝慶字仲昌安成王遷荆州引峻為户曹叅軍復以¶
疾去¶
馬仙碑㓜名仙婢及長以婢名不典以王代女因成琕¶
<pb:KR3k0013_WYG_824-17a>¶
云後為都督豫北豫霍三州諸軍事¶
何敬容唯有一子年始八歲在吳臨還與兄𦙍別兄問¶
名敬容曰乃欲就兄求名兄即命紙筆名曰㲄書云兩¶
玉曰㲄吾與弟二家共此一子所謂㲄也敬容官至侍¶
中太子詹事卒¶
王泰字仲通慈之子從弟筠字元禮一字徳柔慈弟揖¶
之子沈約嘗曰王有養炬謝有覽舉養泰小字矩筠小¶
字泰位至吏部尚書¶
<pb:KR3k0013_WYG_824-17b>¶
袁昻為黄門侍郎本名千里武帝謂曰昻昻千里之駒¶
在卿有之今改卿名昻即字千里¶
謝藺字希如年五歲每父母未飯乳媪欲令藺先飯藺¶
曰既不覺饑强食終不進舅阮孝緒聞之歎曰此兒在¶
家則曽子之流事君則藺生之匹因名曰藺吏部尚書¶
蕭子顯表其至行擢為王府法曹累遷外兵記室參軍¶
卒¶
豫章王綜字世謙普通六年奔于魏改名纉字徳文¶
<pb:KR3k0013_WYG_824-18a>¶
張嵊字四山嵊父稷為剡令至嵊亭生之因名嵊字四¶
山累遷吴興太守¶
到鏡字圓照初在孕其母夢懷鏡及生因以名焉¶
顔協字子和元帝出鎮荆州為記室時吳郡顧協亦在¶
蕃邸與協同名才學相亞府中稱為二協¶
陳周文育初本姓項氏名猛奴年十一義興人周薈為¶
夀昌浦口戍主見而竒之因召與語文育對曰母老家¶
貧兄姊並長大困於賦役薈哀之乃隨文育至家就其¶
<pb:KR3k0013_WYG_824-18b>¶
母請文育養為己子母遂與之及薈秩滿與文育還都¶
見於太子詹事周捨請製名字捨因為立名文育字景¶
徳官至散騎常侍鎮南將軍¶
韓子髙㑹稽山隂人也家本㣲賤侯景之亂寓在京都¶
景平文帝出守吴興子髙年十六猶總角容貌美麗狀似¶
婦人於淮渚附部伍寄載欲還鄉文帝見而問之曰能¶
事我乎子髙許諾子髙本名蠻子文帝改名之¶
陸辯惠侍中繕之子年數嵗詔引入殿内辯惠應對進¶
<pb:KR3k0013_WYG_824-19a>¶
退有父風宣帝賜名辯惠字敬仁¶
毛喜為宣帝府記室文帝謂宣帝曰我諸子皆以伯為¶
名汝諸兒宜用叔為稱宣帝以訪于喜即條牒自古名¶
賢杜叔英虞叔卿等二十餘人啓文帝文帝稱善¶
蔡徵字希祥七歲丁母憂居䘮如成人禮繼母劉氏性¶
悍忌視之不以道徵供侍益謹初無怨色徵本名覧父¶
景歴以為有王祥之性更名徵字希祥官至給事中¶
後魏古弼為門下奏事以敏正著稱太宗嘉之賜名曰¶
<pb:KR3k0013_WYG_824-19b>¶
筆取其直而有用後改名弼言其輔佐才也¶
吳喜吳興臨安人本名喜公明帝减為喜位至散騎常¶
侍淮陽太守¶
源賀為征西將軍從駕臨江為前鋒大將軍賀本名破¶
羌是役也太武曰人之立名宜其得實何可濫也賜名¶
賀焉賀子思禮後賜名懷¶
堯暄字辟邪本名鍾葵後賜為暄官至大司農¶
薛謹長子初古拔一曰車輅拔本名洪祚太武賜名拔¶
<pb:KR3k0013_WYG_824-20a>¶
秦明王翰曾孫禎為都牧尚書禎生子瑞初瑞母尹氏¶
有娠致傷後晝寢夢一老翁具衣冠告之曰吾賜汝一¶
子汝勿憂之寤而私喜又問筮者筮者曰大吉末幾而¶
生瑞禎以為協夢故名瑞字天賜位至太中大夫¶
濟南王彧本名亮字士明侍中穆紹與彧同署避紹父¶
諱啟求改名詔曰士明風神運吐嘗自以比荀文若可¶
名彧以取定體相倫之美¶
元匡字建扶性耿介有器節文成器之謂曰叔父必能¶
<pb:KR3k0013_WYG_824-20b>¶
儀刑社稷禆輔朕躬今可改名為匡以成克終之美¶
張白澤本名鍾葵獻文賜名白澤位至殿中尚書¶
上黨王孫冀歸始六歲襲爵降為公孝文以其㓜承家¶
業賜名稚字承業¶
鄧良奴弟侍孝文賜名述歴吏職以貞謹見稱稍遷中¶
大夫¶
穆泰駙馬都尉南部尚書貞之子孝文賜名焉¶
庾岳初名業延賜名岳官至相州刺史¶
<pb:KR3k0013_WYG_824-21a>¶
于忠本名千年孝文帝太和中為武騎侍郎因賜名登¶
宣武時為左中郎將有功帝曰先帝賜名登誠為美稱¶
朕嘉卿忠欵今改名忠既表貞固之誠亦所以名實相¶
副也¶
封磨奴為懷州刺史卒以族子叔念為後孝文賜名回¶
回父鍳即慕容暐太尉奕之後也¶
李承長子韶字元伯學渉有器量焉弟彦䖍㽔竝為孝¶
文賜名¶
<pb:KR3k0013_WYG_824-21b>¶
裴駿字神駒㓜而聰慧親表異之稱為神駒因以為字¶
位至中書侍郎¶
韋閬為武都太守弟珍字靈智孝文賜名¶
髙閭本名驢司徒崔浩見而竒之乃改為閭而字焉終¶
光禄大夫¶
崔景儁歴侍御史主文中散受勅接蕭賾使蕭琛范雲¶
高祖賜名為逸¶
髙祐字子集小名次奴本名禧以與咸陽王名同孝文¶
<pb:KR3k0013_WYG_824-22a>¶
賜名祐位至光禄大夫卒¶
楊津字羅漢本名延祚孝文賜名焉後為侍中驃騎大¶
將軍兼尚書令¶
楊播本字元休太和中孝文賜名播弟椿字延夀本字¶
仲孝太和中與播俱蒙孝文賜名播官至安西將軍華¶
州刺史¶
宋弁為尚書殿中郎中孝文曾因朝㑹之次歴訪治道¶
弁年少官㣲自下而對聲姿清亮進止可觀孝文稱善¶
<pb:KR3k0013_WYG_824-22b>¶
者乆之因是大被知遇名為弁意取弁和獻玉楚王不¶
知寶之也¶
崔光本名孝伯字長仁孝文賜名焉嘗為國子祭酒再¶
進位太保固辭不受卒¶
張烈字徽仙孝文賜名曰烈仍以本名為字焉官至安¶
北將軍瀛州刺史¶
孫惠蔚為光禄大夫先單名蔚宣武正始中侍講禁内¶
夜論佛經有愜帝㫖詔使加號惠蔚法師焉¶
<pb:KR3k0013_WYG_824-23a>¶
游肇字伯始孝文賜名尚書令髙肇宣武之舅為百僚¶
攝憚名與己同欲令改易肇以孝文所賜秉志不許髙¶
肇甚衘之宣武嘉其剛梗¶
侯剛為從僕射宣武以其質直賜名剛焉¶
虞誕本名恭祖為黄門侍郎孝明帝賜名曰誕¶
北齊髙思好本浩氏之子以騎射事文襄及文宣受命¶
為左衞大將軍本名思孝天保五年討蠕蠕文宣悅其¶
驍勇謂曰爾擊賊鶻入鴉羣宜思好事故改名焉累官¶
<pb:KR3k0013_WYG_824-23b>¶
至尚書令¶
斛律金性質直不識文字本名敦苦其難署改名為金¶
從其便易猶以為難司馬子如教為金字作屋况之其¶
字乃就終於太師¶
潘樂字相貴累遷河東郡王樂初生有一雀止其母左¶
肩占者咸言富貴之徵因名相貴後以為字¶
趙彦深本名隱避廟諱改以字行彦深位至司徒¶
李稚廉齊州刺史義深之弟稚廉少而寡欲為兒童時¶
<pb:KR3k0013_WYG_824-24a>¶
初不從家人有所求請嘗故以金寳授之終不取强付輒¶
擲之於地州牧以其蒙稚而廉故名曰稚廉¶
髙昻字敖曹㓜有志氣其父曰此兒不滅吾族當大吾¶
門以其昂藏敖曹故以名字之位至司徒為軍司大都¶
督¶
盧斐字子章性殘忍以强斷知名文襄引為府刑獄參¶
軍謂之云狂簡斐然成章非佳名字終於尚書左丞¶
後周薛端為吏部尚書性强直每有奏請不避權貴太¶
<pb:KR3k0013_WYG_824-24b>¶
祖嘉之故賜名端欲令名實相副¶
劉亮本名道徳遷車騎大將軍以勇敢見知為當時名¶
將太祖賜名亮并賜姓侯莫陳氏¶
獨孤信本名如願為隴右十一州大都督太祖以其信¶
著遐邇故賜名為信¶
楊忠為太祖帳下嘗從太祖狩於龍門忠獨當一猛獸¶
左挾其腰右㧞其舌太祖壯之北臺謂猛獸為揜于因¶
以字之¶
<pb:KR3k0013_WYG_824-25a>¶
長孫儉本名慶明為大行臺兼相府司馬太祖曰名實¶
理須相稱尚書既志安貧素可改名儉以彰雅操¶
伊婁穆善騎射為太祖所知太祖嘗謂之曰昔伊尹保衡於¶
殷致主堯舜卿既姓伊庶卿不替前緒於是賜名尹焉¶
位至小司馬卒¶
王勇為衛大將軍邙山之戰勇率敢死之士三百人並¶
執短兵大呼直進出入衝擊殺傷甚多敵人無敢當者¶
是役也大軍不利唯勇及王文達耿令貴三人力戰皆¶
<pb:KR3k0013_WYG_824-25b>¶
有殊功太祖於是賞帛二千疋令自分之軍還皆拜上¶
州刺史以雍州岐州北雍州擬授勇等然州頗有優劣¶
又令探籌取之勇遂得雍州文達得岐州令貴得北雍¶
州仍賜勇名為勇令貴名豪文達名傑以彰其功¶
髙琳母嘗於泗濵獲一石光彩朗潤是夜夢見一人謂¶
之曰夫人向所將來之石是浮磬之精若能寳持必生¶
令子其母驚寤便舉身流汗俄而有娠及生因名琳字¶
秀珉焉官至大將軍¶
<pb:KR3k0013_WYG_824-26a>¶
陸逞字季明初名彦字世雄太祖嘗從容謂之曰爾既¶
温裕何因乃字世雄非所宜也於爾兄弟又復不類遂¶
改焉後為太子太保卒¶
裴俠魏大統三年領鄉兵從戰沙苑先鋒陷陳俠本名¶
恊至是太祖嘉其勇决乃曰仁者必有勇命名俠焉終¶
於工部中大夫¶
劉璠子祥字休徵㓜而聰惠占對俊辨賔客見者皆號¶
神童事嫡母以至孝聞其伯父黄門郎璆有名江左在¶
<pb:KR3k0013_WYG_824-26b>¶
嶺南聞而竒之乃令名祥字休徵後以字行官至長安¶
令¶
蕭世怡鄱陽王恢之子歸國以名犯太祖諱故稱字焉¶
後為蔡州刺史卒¶
黎景熙字季明少以文字行於世位至車騎大將軍卒¶
王徳䘮父貧無以塟乃賣子公奴并一女以營塟事因¶
遭兵亂不復相聞後徳在平凉始得公奴遂名曰慶¶
叱羅協本名與髙祖諱同後改焉位至儀同三司賜¶
<pb:KR3k0013_WYG_824-27a>¶
爵南陽郡公¶
　¶
　¶
　¶
　¶
　¶
　¶
　¶
<pb:KR3k0013_WYG_824-27b>¶
　¶
　¶
　¶
　¶
　¶
　¶
　¶
　册府元龜卷八百二十四¶
