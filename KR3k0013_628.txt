# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:24.804075
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百二十八
<pb:KR3k0013_WYG_628-1a>¶
欽定四庫全書¶
　册府元龜卷六百二十八　宋　王欽若等　撰¶
　　環衞部¶
　　　　姦佞　　遷黜　虐害¶
　　　姦佞¶
夫以法勾陳之象統禁衛之兵王之爪牙國之禦侮雖¶
曰親宻之地亦容姦佞之流毁嫉忠賢善事權勢巧言¶
令色阿䛕取容故足以惑於聰明傷乎徳政也孔子云¶
<pb:KR3k0013_WYG_628-1b>¶
放鄭聲逺佞人鄭聲淫佞人殆冨哉言乎¶
漢王温舒為中尉多謟善事有埶(音/世)者即無埶視之如¶
奴有埶家雖有姦淫如山弗犯無埶雖貴戚必侵辱(謂/不)¶
(居權要/之職者)舞文巧請下户之猾以動大豪(弄法而巧為猾/下户之狡猾者)¶
(用詆動大豪之家所以然者為/大豪中有權要不可治故也)¶
晉羊琇為中䕶軍在職十三年典禁兵然常慕勝已其¶
所推奉便盡心無二窮窘之徒時能賑恤選用多以得¶
意者居先不盡銓次之理將士有冒官位者為其致節¶
<pb:KR3k0013_WYG_628-2a>¶
不惜軀命¶
髙韜為右衛將軍放佚無檢與殿省小人交通及父光¶
卒仍於䘮中徃來不絶¶
隋元胄髙祖時為右衛大將軍房陵王之廢也胄預其¶
謀帝正窮治東宫事左衛大將軍元旻苦諫楊素乃譛¶
之帝大怒執旻於仗胄時當下直不去因奏曰臣不下¶
直者為防元旻耳復以言激怒帝帝遂誅旻賜胄帛一¶
千疋¶
<pb:KR3k0013_WYG_628-2b>¶
郭衍焬帝大業初為左武衛大將軍能揣上意阿䛕順¶
㫖帝毎謂人曰惟有郭衍心與朕同又嘗勸帝取樂五¶
日一視事無得效髙祖空自劬勞帝從之益稱其孝順¶
宇文述煬帝大業中為左衛大將軍善於供奉俯仰折¶
旋容止便僻宿衛者咸取則焉又有巧思凡有所裝飾¶
皆出人意表數以竒服異物進獻宫掖繇是帝彌悦焉¶
唐劉希暹出自戎伍有膂力形貌充偉以騎射聞得入¶
神䇿軍典領禁兵時魚朝恩專掌神策兵希暹屢陳武¶
<pb:KR3k0013_WYG_628-3a>¶
略又善候朝恩意甚為朝恩親信累遷太僕卿充神䇿¶
軍都虞候與神策兵馬使王駕鶴同掌軍務¶
白志貞徳宗建中年為神䇿軍使善候伺上意言必聴¶
從¶
嗣虢王則之貞元中為左金吾大將軍性貪恡希㫖伺¶
察苛細以聞人皆畏之¶
李道古憲宗元和末為金吾將軍邪險百端以求寵進¶
日持朝臣隂事搆於皇甫鏄信而狎之士君子頗憂其¶
<pb:KR3k0013_WYG_628-3b>¶
得志穆宗初與鏄俱敗¶
　　　遷黜¶
先王設環列之職以法守勾陳制刑罰之威以象乎震¶
曜况夫官備宿衛晝夜是司親近宫闈秉執棨㦸固宜¶
警戒所關淑慎爾身豈有不思其憂遐棄厥職廣納賕¶
賂恣為奢豪吏議有歸咎將誰執自貽憲法良可悼哉¶
漢王嘉為郎坐户殿門失闌免(户止也嘉掌守殿門止/不當入者而失闌之故)¶
(坐免也春秋左氏/傳曰屈蕩户之)¶
<pb:KR3k0013_WYG_628-4a>¶
魏楊俊為中尉太祖征漢中魏颯反於鄴俊自劾詣行¶
在所俊以身方罪免牋辭太子太子不悦曰楊中尉便¶
去何太祖逺耶遂被書左遷平原太守¶
宋劉懐慎義熙十三年髙祖北伐以為中領軍征虜將¶
軍衛輦轂坐府内相殺免官¶
王景文為右衛將軍坐與奉朝請毛法因蒲戲得錢一¶
百二十萬白衣領職¶
南齊到撝為左衛將軍随王子隆帶彭城郡撝問訊不¶
<pb:KR3k0013_WYG_628-4b>¶
修民敬為有司所舉免官久之白衣兼御史中丞¶
蔡約領驍騎將軍太子中庻子領屯騎校尉永明八年¶
八月合朔約脱武冠解劍於省眠至下鼓不起為有司¶
所奏贖論¶
張欣泰為直閣步兵校尉領羽林監後從車駕出新林¶
勑欣泰甲仗亷察欣泰停仗於松樹下飲酒賦詩制局¶
監吕文度過見啓世祖世祖大怒遣出外數日意稍釋¶
召還謂之曰卿不樂為武職驅使當處卿以清貫遂除¶
<pb:KR3k0013_WYG_628-5a>¶
正員郎¶
唐李邈為右金吾衛將軍先天二年十月𤣥宗講武於¶
驪山給事中唐紹以失軍容將斬之上既怒唐紹左右¶
猶望寛之會邈遽請宣勑遂斬之時人皆痛惜紹而深¶
咎於邈等尋有制罷邈官邈以是遂擯廢終身¶
白志貞為神策軍使建中四年頻發兵東討戰卒城役¶
殆盡都不奏聞所存者沽販之徒又皆在沛里涇師之¶
叛兇徒犯闕禁中無以禦宼鑾輿遷幸賊黨得以陸梁¶
<pb:KR3k0013_WYG_628-5b>¶
職志貞之繇也及扈蹕奉天猶加禮部尚書無幾朝臣¶
頻有論其敗謀者物議紛然繇是貶開州别駕¶
李建徽為左神武大將軍貞元三年以其妻柳氏與部¶
國公主交徃也改作驍衛大將軍¶
張或為左金吾大將軍元和二年坐補吏受賕改太子¶
詹事致仕¶
尹慎為右金吾大將軍元和五年以錢三千萬賂右神¶
䇿軍䕶軍中尉第五從直求為河中節度從直恐事泄¶
<pb:KR3k0013_WYG_628-6a>¶
奏之上怒入其贓一千五百萬仍黜為右衛將軍通宻¶
近坐死者三人¶
孫璹為右羽林軍大將軍元和六年坐與弓箭庫劉希¶
先交通賂希先錢二十萬以求方鎮改右衛將軍¶
張志和為左神䇿軍擊毬將寳厯元年因侍宴被酒乖¶
禮杖八十流豐州家屬配掖庭¶
李惎為右龍武大將軍惎西平王晟之子無他材能以¶
功勲家累官至庫使沉湎於聲色恣為奢侈積至累千¶
<pb:KR3k0013_WYG_628-6b>¶
萬至是以子貸回鶻錢一萬一千四百貫不償為回鶻¶
所訴貶宣州别駕¶
梁冦彦卿為左金吾衛大將軍充街使一日過天津橋¶
有老人悞衝其前駈導者排之落橋而斃為御史府所¶
彈太祖不得已責授左衛中郎將¶
　　　虐害¶
西漢已降環列之職重矣專總衛兵叅决庻獄乃有殘¶
忍之類恣其㐫蠧之性以暴殄為稱職以苛刻為無私¶
<pb:KR3k0013_WYG_628-7a>¶
毒痡平民甚於猛虎威虐庻僕酷如秋荼和氣用傷仁¶
政斯缺王者所以屏四惡者其以是夫¶
漢郅都為中尉是時民樸畏罪自重而都獨先嚴酷致¶
行法不避貴戚列侯宗室見都側目而視號曰蒼鷹臨¶
江王徵詣中尉府對簿(簿者獄辭之文/書也音步户切)臨江王欲得刀¶
筆為書謝上(刀斫削治書也古者書/於簡版故必用刀焉)而都禁吏弗與魏¶
其侯使人間予臨江王(伺間隙而/私與也)臨江王既得為書謝¶
上因自殺竇太后聞之怒以危法中都(仲搆成/其罪也)都免歸家¶
<pb:KR3k0013_WYG_628-7b>¶
寗成以謁者事景帝為郎猾賊任威為中尉其治效郅¶
都其廉弗如然宗室豪傑人皆惴恐¶
杜周為執金吾逐捕桑𢎞羊衛皇后曰此弟子深刻武¶
帝以為盡力無私遷御史大夫¶
尹齊為中尉齊初以刀筆吏事張湯湯數稱以為亷武¶
帝使督盗賊斬伐不避貴埶遷闗都尉聲甚於寗成帝¶
以為能故拜中尉¶
王温舒為中尉姦猾窮治大氐盡靡爛獄中(大氐大歸/也靡碎也)¶
<pb:KR3k0013_WYG_628-8a>¶
(氐丁禮反/靡武皮反)行論無出者其爪牙吏虎而冠(言其殘暴之/甚也非有人)¶
(情/者)於是中尉部中中猾以下皆㐲有埶者為遊聲譽稱¶
治數歳其吏多以權貴富¶
隋叚文操大業中為虎賁郎將性甚剛嚴帝令督祕書¶
省學士時學士頗存儒雅文操輙鞭撻之前後或至千¶
數時有識者鄙之¶
唐劉希暹初以騎射得入神䇿軍典領禁兵時魚朝恩¶
專掌神策兵希暹屢陳武略又善候朝恩意甚為朝恩¶
<pb:KR3k0013_WYG_628-8b>¶
親信累遷太僕卿充神䇿軍都虞候與神䇿兵馬使王¶
駕鶴同掌軍務累封希暹為徐國公又進封為交河郡¶
王希暹以為虞候之任合主不法遂諷朝恩於北軍置¶
獄召坊市㐫惡不逞之徒役使之捕坊城内富人誣以¶
違法掩置獄中忍害拷訊録其家産盡没之仍分賞捕¶
者或有選舉士財貨稍殷客於店肆遇横死者非一坊¶
市人苦之謂為入地牢捕者之帥有賈明觀尤兇蠧以¶
屢擒得人財産大獲希暹掌兵地在禁宻人無所訴魚¶
<pb:KR3k0013_WYG_628-9a>¶
朝恩縱之繇也及朝恩誅上以希暹掌重戎旅一切寛¶
宥加希暹兼御史中丞依前都虞候希暹以素志非順¶
慮不見容常自疑懼與王駕鶴聯職希暹詞多不遜駕¶
鶴淳謹上嘗信任之至是以希暹語上聞乃寘于法¶
賈明觀本萬年捕城之小猾也事劉希暹恣行兇忍毒¶
甚&KR0600;虺朝恩希暹既誅宰臣元載受明觀姦謀濳容之¶
特奏令江西効力明觀將出城内百姓萬餘人聚於城¶
門懐磚石候之期投擊以快志載聞之特遣所繇吏擁¶
<pb:KR3k0013_WYG_628-9b>¶
百姓入城繇是獲免¶
　¶
　¶
　¶
　¶
　¶
　¶
　册府元龜卷六百二十八¶
