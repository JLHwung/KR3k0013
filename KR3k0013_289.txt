# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:11.832058
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百八十九
<pb:KR3k0013_WYG_289-1a>¶
欽定四庫全書¶
　册府元龜卷二百八十九　宋　王欽若等　撰¶
　　宗室部¶
　　　圗興復¶
古者封建子弟藩屏王室平居則共其樂多難則同其¶
憂所謂宗子維城本支百世也故有窮之難少康以庖¶
正而復舊物新都之簒光武以諸王而致中興雖復藉¶
祖宗之道徳因億兆之懷思葢繇天姿異常靈命夙集¶
<pb:KR3k0013_WYG_289-1b>¶
耳其有屬居宗室世值艱虞或神器将移或王業既墜¶
乃将糾率義旅殘㓕讐怨或投間於中或稱兵於外而¶
天未悔禍時方不利志雖自激功卒無成豈謀慮之未¶
臧葢鎡基之靡固耳亦有流寓絶域羇旅鄰邦思借人¶
之兵以復已之圗而運移勢去終底滅亡區區之心有¶
足悲也與夫歸國邑獻符命以圗生者豈不逺乎¶
漢安衆侯崇長沙定王六世孫平帝時與舂陵侯敞俱¶
朝京師助祭明堂(平帝時王莽輔政祫祭明堂諸侯王/二十八人列侯百二十八人宗室子)¶
<pb:KR3k0013_WYG_289-2a>¶
(九百餘人/徴助祭也)崇見王莽将危漢室私謂敞曰安漢公擅國¶
權羣臣莫不迴從(&KR0158;曲/也)社稷傾覆至矣太后春秋髙天¶
子㓜弱(謂元后/平帝也)髙皇帝所以分封子弟葢為此也敞心¶
然之及莽居攝崇與相張紹謀曰安漢公莽專制朝政¶
必危劉氏天下非之者乃莫敢先舉此宗室恥也吾帥¶
宗族為先海内必和紹等從者百餘人遂進攻宛不得¶
入而敗(張紹竦/之從兄)莽汙池其室宅¶
徐鄉侯快(一云/名炔)膠東恭王子聞王莽僭位乃結黨數千¶
<pb:KR3k0013_WYG_289-2b>¶
人起兵於其國欲誅莽快兄殷為扶崇公快攻即墨殷¶
閉城門自繫獄吏民距快快敗走至長廣死是時陵鄉¶
侯曽(楚思/王子)扶恩侯貴(不知誰/子孫)皆以起兵誅莽敗¶
舂陵侯敞二弟𢎞梁𢎞先起義兵卒梁少以侠氣聞更¶
始元年起兵豫章欲狥江東自號就漢大将軍暴疾卒¶
後漢光武族兄𤣥字聖公舂陵戴侯熊渠曾孫也王莽¶
地皇二年新市人王匡王鳳馬武王常成丹等攻㧞竟¶
陵(縣名今/復州)轉擊雲杜安陸(安陸今/安州縣)三年與其支黨朱鮪¶
<pb:KR3k0013_WYG_289-3a>¶
張卬等北入南陽號新市兵皆自稱将軍平林人陳牧¶
廖湛復聚衆千餘人&KR0197;平林兵以應之聖公因往從牧¶
等為其軍安集掾是時光武及兄伯升亦起㫪陵與諸¶
部合兵而進四年正月破王莽前隊大夫甄阜屬正梁¶
丘賜斬之&KR0197;聖公為更始将軍衆雖多而無所統一諸¶
将遂共議立更始為天子二月辛巳設壇塲於淯水上¶
沙中陳兵大㑹更始即位南靣立朝羣臣素懦弱羞愧¶
流汗舉手不能言於是大赦天下建元更始元年悉拜¶
<pb:KR3k0013_WYG_289-3b>¶
置諸将以族父良為國三老王匡為定國上公王鳳成¶
國上公朱鮪大司馬族弟伯升大司徒陳牧大司空餘¶
皆九卿将軍五月伯升拔宛(於元功縣/名在南陽)六月更始入都¶
宛城盡封宗室及諸将為列侯者百餘人更始忌伯升¶
威名遂誅之以光禄勲劉賜為大司徒前鍾武侯劉望¶
起兵畧有汝南時王莽納言将軍嚴尤秩宗将軍陳茂¶
既敗於昆陽往歸之八月望遂自立為天子以尤為大¶
司馬茂為丞相王莽使太師王匡(與更始新封/國公同姓名)國将哀¶
<pb:KR3k0013_WYG_289-4a>¶
章守雒陽(哀姓魯哀/公之後)更始遣定國上公王匡攻雒陽西¶
屏大将軍申屠建丞相司直李松攻武闗三輔震動是¶
時海内豪傑翕然響應皆殺其牧守自稱将軍用漢年¶
號以待詔命旬月之間徧於天下長安中起兵攻未央¶
宫九月東海人公賔就斬王莽於漸䑓(公賔姓就名漸/䑓太液池中臺)¶
收璽綬傳首詣宛時更始在便坐黄堂取視之喜曰莽¶
不如是當與霍光等寵姬韓夫人笑曰若不如是帝焉¶
得之乎更始悦乃懸莽首於宛城市是月拔雒陽生縛¶
<pb:KR3k0013_WYG_289-4b>¶
太師王匡國将哀章至斬之十月使奮威大将軍劉信¶
擊殺劉望於汝南并誅嚴尤陳茂更始遂北都雒陽以¶
劉賜為丞相申屠建李松自長安傳送乘輿服御又遣¶
中黄門從官奉迎遷都二年二月更始自雒陽而西至¶
長樂宫初王莽敗唯未央宫被焚而已其餘宫舘一無¶
所毁宫女數千備列後庭自鐘鼓帷帳輿輦器服太倉¶
武庫官府市里不改於舊李松與棘陽人趙萌説更始¶
宜悉王諸功臣朱鮪争之以為髙祖約非劉氏不王更¶
<pb:KR3k0013_WYG_289-5a>¶
始乃先封宗室太常将軍劉祉為定陶王劉賜為宛王¶
劉慶為燕王劉歙為元氏王大将軍劉嘉為漢中王劉¶
信為汝隂王後遂立王匡為比陽王王鳳為宜城王朱¶
鮪為膠東王衛尉大将軍張卬為淮陽王廷尉大将軍¶
王常為鄧王執金吾大将軍廖湛為穰王申屠建為平¶
民王尚書胡殷為隨王柱天大将軍李通為西平王五¶
威中郎将李軼為舞隂王水衡大将軍成丹為襄邑王¶
大司空陳牧為隂平王驃騎大将軍宋佻為頴隂王尹¶
<pb:KR3k0013_WYG_289-5b>¶
尊為郾王唯朱鮪辭曰臣非劉宗不敢干典遂讓不¶
受乃徙鮪為左大司馬劉賜為前大司馬使與李軼李¶
通王常等鎮撫關東以李松為丞相趙萌為右大司馬¶
共秉内任萌專權威福自己郎吏有説萌放縱者更始¶
拔劍擊之自是無敢復言萌私忿侍中引下斬之更始¶
救請不從時李軼朱鮪擅命山東王匡張卬横暴三輔¶
其所授官爵者皆羣小賈竪或有膳夫庖人多着繡靣¶
衣錦袴襜褕褚于(褚于大掖衣也/襜褕其短者)罵詈道中長安為之¶
<pb:KR3k0013_WYG_289-6a>¶
語曰竈下養中郎将爛羊胃騎都尉爛羊頭闗内侯十¶
二月赤眉西入闗三年正月更始使蘇茂拒赤眉於𢎞¶
農茂軍敗死者千餘人三月遣李松㑹朱鮪與赤眉戰¶
於蓩鄉(地名在虢州/湖城縣之間)松等大敗棄軍走死者三萬餘人¶
時王匡張卬守河東為鄧禹所破還奔長安卬與諸将¶
議曰赤眉近在鄭華隂間旦暮且至今獨有長安見㓕¶
不久不如勒兵掠城中以自富轉攻所在東歸南陽收¶
宛王等兵事若不集復入湖池中為盗耳申屠建廖湛¶
<pb:KR3k0013_WYG_289-6b>¶
等皆以為然共入説更始更始怒不應莫敢復言及赤¶
眉立劉盆子更始使王匡陳牧成丹趙萌屯新豐李松¶
軍掫以拒之(新豐有鴻門/亭掫城是也)張卬廖湛胡殷申屠建等與¶
御史大夫隗囂合謀欲以立秋日貙膢時共刼更始(貙/獸)¶
(名以立秋日祭獸冀州北/郡以八月朔作飲食為膢)俱成前計侍中劉能卿知其謀¶
以告之更始託病不出召張卬等皆入将悉誅之唯隗¶
囂不至更始狐疑使卬等四人且待於外廬卬與湛殷¶
疑有變遂突出獨申屠建在更始斬之卬與湛殷遂勒¶
<pb:KR3k0013_WYG_289-7a>¶
兵掠東西市昏時燒門入戰於宫中更始大敗眀旦将¶
妻子車騎百餘東奔趙萌於新豐更始復疑王匡陳牧¶
成丹與張卬等同謀乃並召入牧丹先至即斬之王匡¶
懼将兵入長安與張卬等合李松還從更始與趙萌共¶
攻匡卬等於城内連戰月餘匡等敗走更始徙居長信宫赤¶
眉至髙陵匡等迎降之遂共連兵而進更始城守使李¶
松出戰敗死者二千餘人赤眉生得松時松弟汎為城¶
門校尉赤眉使使謂之曰開城門活汝兄汎即開門九¶
<pb:KR3k0013_WYG_289-7b>¶
月赤眉入城更始單騎走從厨城門出(長安故城/北中門也)諸婦¶
女從後連呼曰陛下當下謝城更始即下拜復上馬去¶
至髙陵止傳舍遣劉恭請降赤眉使其将謝禄往受之¶
十月更始隨禄降赤眉封長沙王禄縊殺之¶
齊武王縯字伯升光武長兄性剛毅慷慨有大節自王¶
莽簒漢常憤憤懷復社稷之慮不事家人居業傾身破¶
産結交天下雄俊莽末盗賊羣起南方尤甚伯升召諸¶
豪傑計議曰王莽暴虐百姓分離今枯旱連年兵革竝¶
<pb:KR3k0013_WYG_289-8a>¶
起此天亡之時復髙祖之業定萬世之秋也衆皆然之¶
於是分遣親客使鄧晨起新野光武與李通李軼起於¶
宛伯升自發㫪陵子弟合七八千部署賔客自稱柱天¶
都部(柱天者若天之柱也都/部者都統其衆人也)使宗室劉嘉往招新市平¶
林兵王匡陳牧等合軍而進屠長聚及唐子鄉殺湖陽¶
尉進拔棘陽因欲攻宛至小長安與王莽前隊大夫甄¶
阜屬正梁丘賜戰時天宻霧漢軍大敗姊元弟仲皆遇¶
害宗室死者數十人伯升復收㑹兵衆還保棘陽阜賜¶
<pb:KR3k0013_WYG_289-8b>¶
乘勝留輜重於藍鄉(今唐州比陽/縣有藍鄉)引精兵十萬南渡潢淳水¶
(諸水二湖流注合為潢水又南經棘陽縣之/潢淳聚又謂之潢淳水在今唐州湖陽縣)臨泚水阻¶
兩川間為營絶後橋示無還心新市平林見漢兵數敗¶
阜賜軍大至各欲解去伯升甚患之㑹下江兵五千餘¶
人至宜秋(宜秋聚名/在泚陽縣)乃往為説合從之勢下江從之伯¶
升於是大饗軍士設盟約休卒三日分為六部濳師夜¶
起襲取藍鄉盡獲其輜重眀旦漢軍自西南攻甄阜下¶
江兵自東南攻梁丘賜至食時賜陳潰阜軍望見散走¶
<pb:KR3k0013_WYG_289-9a>¶
漢兵急追之却迫潢淳水斬首溺水者二萬餘人遂斬¶
阜賜王莽納言將軍嚴尤秩宗將軍陳茂聞阜賜軍敗引欲¶
據宛伯升乃陳兵誓衆焚積聚破釜甑斬首三千餘級¶
尤茂棄軍走伯升遂進圍宛自&KR0197;柱天大将軍自阜賜¶
死後百姓日有降者衆至十餘萬諸将㑹議立劉氏以¶
從人望豪傑咸歸於伯升而新市平林将帥樂放縱憚¶
伯升威眀而貪聖公懦弱先共定䇿立之然後使騎召¶
伯升示其議伯升曰諸将軍幸欲尊立宗室其徳甚厚¶
<pb:KR3k0013_WYG_289-9b>¶
然愚鄙之見竊有未同今赤眉起青徐衆數十萬聞南¶
陽立宗室恐赤眉復有所立如此必将内争今王莽未¶
㓕而宗室相攻是疑天下而自損權非所以破莽也且¶
首兵唱號鮮有能遂陳勝項籍即其事也㫪陵去宛三¶
百里耳未足為功遽自尊立為天下凖的使後人得承¶
吾敝非計之善者也今且稱王以號令若赤眉所立者¶
賢相率而往從之若無所立破莽降赤眉然後舉尊號¶
未晩願各思之諸将多曰善将軍張卬拔劍擊地曰疑¶
<pb:KR3k0013_WYG_289-10a>¶
事無功今日之議不得有二衆皆從之聖公既即位拜¶
伯升為大司徒封漢信侯繇是豪傑失望多不服五月¶
伯升拔宛六月光武破王尋王邑自是兄弟威名益盛¶
更始君臣不自安遂共謀誅伯升乃大會諸将以成其¶
計初伯升部将宗人劉稷時起兵擊魯陽(今汝州/魯山縣)聞更¶
始立怒曰本起兵圖大事者伯升兄弟也今更始何為¶
者耶更始君臣聞而心忌之以稷為抗威将軍稷不肯¶
拜更始乃與諸将陳兵數千人先收稷将誅之伯升固¶
<pb:KR3k0013_WYG_289-10b>¶
争李軼朱鮪因勸更始并執伯升即日害之¶
中山王茂泗水王歙從父弟年十八嵗漢兵之起茂自¶
號劉先職聚衆京宻間(京宻二縣/俱屬河南)稱厭新将軍攻下頴¶
川汝南衆十餘萬人光武既至河内茂率衆降¶
晉南陽王保愍帝時為相國都督陕西諸軍事帝之蒙¶
塵也保自稱晉王建元署置百官遣使拜凉州張寔為¶
征西大将軍儀同三司增邑三千戸俄而保為都尉陳¶
安所叛氐羗皆應之保窘迫遂去上邽遷祁山寔遣将¶
<pb:KR3k0013_WYG_289-11a>¶
韓璞歩騎五千赴難陳安退保緜竹保歸上邽未幾保復¶
為安所敗使詣寔乞師寔遣宋毅赴之而安退㑹保為¶
劉曜所逼遷于桑城将謀奔寔寔以其宗室之望若至¶
河右必動物情遣其将隂監逆保聲言翼衛實禦之也¶
㑹保薨其衆散奔凉州者萬餘人¶
司馬楚之宣帝弟太常馗之八世孫年十七值宋髙祖¶
輔政誅夷司馬戚屬楚之乃亡於汝潁之間楚之少有¶
英氣能折節待士與司馬順眀道恭等所在聚黨及髙¶
<pb:KR3k0013_WYG_289-11b>¶
祖自立楚之規欲報復收據長社歸之者常萬餘人髙¶
祖深憚之楚之尋奔于後魏為征西将軍荆州刺史與¶
山陽公奚斤共平河南¶
宋劉秉長沙王道憐孫順帝即位初為尚書令中軍時¶
齊王輔政袁粲鎮石頭粲濳與秉及諸大将軍黄回等¶
謀欲作亂本期夜㑹石頭旦乃舉兵秉素怯懦騷動擾¶
不自安冄哺後便自丹陽郡車載婦女盡室奔石頭部¶
曲數百赫奕滿道既至見粲粲驚曰何遽便来事今敗¶
<pb:KR3k0013_WYG_289-12a>¶
矣秉曰今得見公萬死亦何恨從弟中領軍韞值在省¶
内與直閣将軍卜伯興謀其夜共攻齊王㑹秉去事覺¶
齊王夜使驍騎将軍王敬則收韞韞已戒嚴敬則率壮¶
士直前韞左右皆披靡因殺之伯興亦伏誅粲敗秉踰¶
城出走於領䄡湖見擒與二子承侯並誅¶
後魏始平縣公孝矩為南豐州刺史時見周太祖專政¶
将危元氏孝矩每慨然有興復社稷之志隂謂昆季曰¶
昔漢時有諸吕之變朱虛東牟卒安劉氏今宇文㤗之¶
<pb:KR3k0013_WYG_289-12b>¶
心路人所見顛而不扶焉用宗子盍将圗之為兄則所¶
遏孝矩乃止¶
北齊范陽王紹義敗奔突厥他鉢可汗謂文宣英雄天¶
子以紹義重踝似之(王欽若等曰/踝骨重也)甚見愛重凡齊人在¶
北者悉𨽻紹義遂即皇帝位稱武平元年以趙穆為天¶
水王他鉢聞寳寧得平州亦招諸部各舉兵南向云共¶
立范陽王作齊帝為其報讐周武帝大集兵於雲陽将¶
親北伐遇疾暴終紹義聞之以為天賛已盧昌期據范¶
<pb:KR3k0013_WYG_289-13a>¶
陽亦表迎紹義俄而周将宇文神舉攻㓕昌期其日紹¶
義適至幽州聞周總管出兵於外欲乗虚取薊城列天¶
子旌旗登燕昭王冡乗髙望逺部分兵衆神舉遣大将¶
軍宇文恩将四千人馳救幽州半為齊軍所殺紹義聞¶
范陽城陥素服舉哀迴軍入突厥周人購之於他鉢又¶
使賀若誼徃説之他鉢猶不忍遂偽與紹義獵於南境¶
使誼執之流于蜀紹義妃渤海封孝宛女自突厥逃歸¶
紹義在蜀遺妃書云夷狄無信送吾於此竟死蜀中¶
<pb:KR3k0013_WYG_289-13b>¶
隋越王侗煬帝諸孫大業十三年帝幸江都令侗與金¶
紫光禄大夫叚達大府慶元文都攝民部尚書韋津右¶
武衛将軍皇甫無逸等揔留䑓事宇文化及之弑逆也¶
文都等議以侗元徳太子之子屬最為近於是乃共尊¶
立大赦改元曰皇㤗謚帝曰眀廟號世祖追尊元徳太¶
子為孝成皇帝廟號世宗尊其母劉良娣為皇太后未¶
幾宇文化及立秦王子浩為天子来次彭城所經城邑¶
多從逆黨侗懼遣使者葢琮馬公政招懷李宻宻遂遣¶
<pb:KR3k0013_WYG_289-14a>¶
使請降侗大悦禮其使甚厚即拜宻為太尉尚書令魏¶
國公令拒化及下書曰我大隋之有天下於兹三十八¶
載髙祖文皇帝聖略神功載造區夏世祖眀皇帝則天¶
法地財一華戎東暨蟠木西通細桺前踰丹徼後越幽¶
都日月之所臨風雨之所至圎首方足禀氣食毛莫不¶
盡入提封皆為臣妾加以寳貺畢集靈瑞咸臻作樂制¶
禮移風易俗知周寰海萬物咸受其賜道濟天下百姓¶
用而不知世祖往因歴試統臨南服自居皇極順兹望¶
<pb:KR3k0013_WYG_289-14b>¶
幸所以往嵗省方展禮肆覲停鑾駐蹕按駕清道八屯¶
如昔七萃不移豈意釁起非常逮於軒陛災生不意延¶
及冕旒奉諱之日五情哀隕攀號荼毒不能自勝且聞¶
之自古代有屯剥賊臣逆子無世無之至如宇文化及¶
世傳庸品其父述往屬時来早霑厚遇賜以婚媾置之¶
公輔位尊九命禄重萬鍾禮極人臣榮冠世表徒承海¶
嶽之恩未有涓塵之答化及以此下材夙蒙顧盻出入¶
外内奉望階墀昔陪藩國統領禁衛及從升皇阼陪列¶
<pb:KR3k0013_WYG_289-15a>¶
九卿但本性兇狼恣其貪穢或交結惡黨或侵掠貨財¶
事重刑篇状盈獄簡在上不遺簮履恩加草芥應至罪¶
辜每蒙恕免三經除解尋復本職冄徙邉裔仍即追還¶
生成之恩昊天罔極奨擢之義人事罕聞化及梟獍為¶
心禽獸不若縱毒興禍傾覆行宫諸王子弟一時殘酷¶
痛暴行路世不忍言有窮之在夏時犬戎之於周代釁¶
辱之極亦未是過朕所以刻骨摧心飲膽嘗血瞻天視¶
地無處容身今王公卿士庻寮百辟咸以大寳鴻名不¶
<pb:KR3k0013_WYG_289-15b>¶
可顚墜元兇巨猾須早夷殄翼戴朕躬嗣守寳位顧惟¶
寡薄志不逮此今者出黼扆而仗旄鉞釋衰麻而擐甲¶
胄銜寃誓衆忍淚治兵指日遄征以平大盗耳化及偽¶
立秦王之子幽遏比於囚拘其身自稱霸相專擅擬於¶
九五履踐禁御據有宫闈昻首揚眉初無慙色衣冠朝¶
望外懼兇威志士誠臣内皆憤怨以我義師順彼天道¶
梟夷醜族匪夕伊朝大尉尚書令魏公丹誠内發宏略¶
外舉率勤王之師討違天之逆果毅争先熊羆競逐金¶
<pb:KR3k0013_WYG_289-16a>¶
鼓振讋若火焚毛鋒刃縱横如湯沃雪魏公志在扶翊¶
投袂前驅朕親御六軍星言繼進以此衆戰以斯順舉¶
辟山可以動射石可以入况擁爾徒皆有離徳京都侍¶
衛西憶家鄉江左淳民南思江邑比来表書駱驛人信¶
相尋若王師一臨舊章蹔覩自應解甲倒戈冰消葉散¶
且聞化及自恣天奪其心弑戮不辜挫辱人士莫不道¶
路以目號天跼地朕今復讐雪恥梟轘者一人拯溺救¶
焚所哀者士庶唯天鑒孔殷祐我宗社億兆感義但㑹¶
<pb:KR3k0013_WYG_289-16b>¶
朕心梟戮元兇䇿勲飲至四海交㤗稱朕意焉兵術軍¶
機竝受魏公節度宻見使者大悦北靣拜伏臣禮甚恭¶
宻遂東拒化及士貴頗不恊(王欽若等曰士貴謂元/文都皇甫無逸等人)隂¶
有相圗之計未幾元文都盧楚郭文懿趙長子等為世¶
充所殺皇甫無逸遁走世充既破李宻為鄭王揔百揆¶
於九錫備物侗不能禁世充又逼侗遜位幽於含凉殿¶
月餘遇害¶
唐琅邪王冲越王貞之子垂拱四年為博州刺史據州¶
<pb:KR3k0013_WYG_289-17a>¶
舉兵初韓王元嘉魯王靈夔霍王元軌越王貞及元嘉子¶
黄公譔靈夔子范陽王藹元軌子江都王緒等自則天¶
臨朝常怏怏有不平之志宻有異圗是嵗七月譔作謬¶
書與貞云内人病漸重必須早療若至今冬恐成痼疾¶
宜早下手仍速相報至是以明堂将成追皇宗赴集因¶
逓相語云大享之際神皇必遣人大行誅戮皇家子弟¶
無遺種矣譔詐為皇帝璽書與冲云朕被縶王等宜各¶
發兵救拔我也冲又偽為帝璽書云神皇欲傾李家社¶
<pb:KR3k0013_WYG_289-17b>¶
稷移國祚於武氏冲乃呼長史蕭徳宗等令召募兵士¶
分報韓魯霍越紀等五王各令起兵應接以赴神都於¶
是制左金吾将軍丘勣為行軍大總管以討冲初冲募¶
得五千餘人将武水縣令郭武悌赴魏州請授魏州縣¶
令馬𤣥素領兵千七百人在路邀截恐力不及敵先入¶
武水城閉門拒守乃令積草車上放火燒城南門擬乗¶
火突入火之未起南風甚急及草已然遽迴為北風未¶
至城門燒草已盡冲軍繇是沮氣有堂邑丞董𤣥寂為¶
<pb:KR3k0013_WYG_289-18a>¶
冲統率兵仗及冲擊武水𤣥寂曰琅邪王與國家交戰¶
此乃反也冲聞之斬𤣥寂以狥兵衆懼而散入草澤不¶
可禁止唯有家僮左右不過數十而已乃却走入愽州¶
城為守門者所殺傳首神都梟於闕下冲起兵凡七日¶
而敗初冲與諸王連及冲先發而莫有應者唯冲父豫¶
州刺史越王貞獨舉兵以應之尋遣兵攻上蔡縣既聞¶
冲敗恐懼索鏁欲自拘馳驛詣闕謝罪㑹其所署新蔡¶
令傅延慶募得勇士二千餘人貞遂有拒敵之志乃宣¶
<pb:KR3k0013_WYG_289-18b>¶
言於其衆曰琅邪王已破魏相數州兵至二十萬朝夕¶
即到爾宜勉之徴屬縣兵至五千人分為五營貞自為¶
中營署其所親汝陽丞裴守徳為大将軍内營總管趙¶
成羙為左郎将押左營周𢎞道為右郎将押右營安摩¶
訶為郎将後軍總管王孝思為右将軍前軍總管又以¶
豫州長史韋慶禮為銀青光禄大夫行其府司馬凡署¶
九品已上官五百餘人令道士及僧轉讀諸經以祈事¶
㨗家僮及戰士咸帶符以辟兵其所授官皆以迫脅見¶
<pb:KR3k0013_WYG_289-19a>¶
從本無鬪志唯裴守徳實與之同守徳有膂力善騎射¶
貞将起事便以其女良鄉縣主妻之而委以爪牙心腹¶
之任九月庚辰命左豹韜衛大将軍麴崇裕為中軍大¶
總管夏官尚書岑長倩為後軍大總管率兵十萬討之¶
仍令鳳閣郎中張光輔為諸軍節度削貞及冲屬籍改¶
姓虺氏官軍至豫州城東四十里貞命子規及裴守徳¶
拒戰規等兵潰而歸貞大懼閉門自守裴守徳排閣入¶
問王安在意欲以貞自購也貞自仰藥而死規又自殺¶
<pb:KR3k0013_WYG_289-19b>¶
守徳擕良鄉縣主亦同縊而死丙寅豫州平崇裕傳貞¶
父子及守徳等首梟於闕下貞起兵凡二十日而敗初¶
越王貞之起兵也韓王元嘉與其子譔實為謀首於¶
是皇宗國戚内外相連者甚廣魯王靈夔子范陽王藹¶
遣使於貞及冲曰若四面同来事無不濟諸道計㑹未¶
審而先發兵倉卒唯貞應之諸道莫有赴者故其事不¶
成坐致誅㓕¶
　册府元龜卷二百八十九¶
