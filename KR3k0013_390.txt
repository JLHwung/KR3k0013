# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:15.247118
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百九十
<pb:KR3k0013_WYG_390-1a>¶
欽定四庫全書¶
　册府元龜卷三百九十　　宋　王欽若等　撰¶
　　將帥部¶
　　　　誓師　　警備¶
　　　誓師¶
夫戎者國之大事將者人之司命故周官有五戒千車¶
存乎軍禮兵法有三誓交刅所以致志斯蓋申嚴師律¶
重用民命者也三代而下曷嘗去兵乃有奉辭董衆㳟¶
<pb:KR3k0013_WYG_390-1b>¶
行討伐紏義赴難志翦凶慝飭桓桓之旅勵逐逐之氣¶
躬秉旄鉞職在旗鼔忠果内激稜威旁騖敦陳成列抗¶
詞出令聲氣慷慨士衆聳勸誠心濬發怒氣兼倍用能¶
摧堅履險而無憚取亂侮亡之必克率和毅勇以集巨¶
伐斯蓋經武之大猷治戎之善志者也傳曰辭之不可¶
以已又曰動人以行不以言自非由衷激憤精意感厲¶
亦何以致人之死力乎¶
夏羲和湎淫廢時亂日(羲氏世掌天地四時之官自唐/虞至三代世職不絶太康之後)¶
<pb:KR3k0013_WYG_390-2a>¶
(沉湎于酒過差非/度廢天時亂甲乙)𦙍往征之作𦙍征(𦙍國之君受/王命往征之)𦙍征¶
曰(奉辭罰/罪曰征)惟仲康肇位四海(羿廢太康而立其/弟仲康為天子)𦙍侯命¶
掌六師(仲康命𦙍侯掌主/六師為大司馬)羲和廢厥職酒荒于厥邑(舎/其)¶
(職官還其私邑以/酒迷亂不修其業)𦙍侯承王命徂征(徂往也就其/私邑往討之)告於衆¶
曰嗟予有衆(誓勅/之)聖有謨訓眀徴定保(徴證保安也聖/人所謀之敎訓)¶
(為世眀證所/以定國安家)先王克謹天戒臣人克有常憲(言君能慎/戒臣能奉)¶
(有常/法)百官修輔厥后惟明眀(修職輔君/君臣俱眀)每嵗孟春遒人¶
以木鐸徇于路(遒人宣令之官木鐸金/鈴木舌所以振文敎)官師相規工執¶
<pb:KR3k0013_WYG_390-2b>¶
藝事以諌(官師衆官更相規闕百工各/執其所治枝藝以諌失常)其或不恭邦有¶
常刑(言百官廢其/職服大刑)惟時羲和顛覆厥德(顛覆言反倒將/陳羲和所犯故)¶
(先舉孟春之/令犯令之誅)沉亂于酒畔官離次(沉謂醉㝠/失位次也)俶擾天紀¶
遐棄厥司(俶始擾亂也紀謂/時日司所主也)乃季秋月朔辰弗集于房¶
(辰日月所㑹房所舎之次/集合也不合即日食可知)瞽奏鼓嗇夫馳庶人走(凡日/食天)¶
(子伐鼓於社責上公瞽樂官樂官進鼓則伐之嗇夫主/幣之官馳取幣禮天神庶人走供救日食之百役也)¶
羲和尸厥官罔聞知(主其官而無聞知于日/食之變異所以罪重)昬迷于天¶
象以干先王之誅(閤錯天象言昬/亂之甚干犯也)政典曰先時者殺無¶
<pb:KR3k0013_WYG_390-3a>¶
赦(政典夏后為政之典籍若周官六卿之治典先時謂/厯象之法四時節氣弦望晦朔先天時則罪死無赦)¶
(矣/)不及時者殺無赦(不及謂厯象後天時雖治其官茍/有先後之差則無赦况廢官乎)¶
今予以爾有衆奉將天罸(將行也奉王命行王誅謂/殺湎淫之身立其賢子弟)爾¶
衆士同力王室尚弼予欽承天子威命(以天子威命督/其士衆使用命)¶
火炎崑岡玉石俱焚(山脊曰岡崑山出/玉言火逸而害玉)天吏逸德烈于¶
猛火(逸過天王之吏為過惡之徳其傷害天/下甚於火之害玉猛火烈矣又烈於火)殱厥渠魁¶
脅從㒺治(殱滅渠大魁帥也指謂羲和罪/人之身其脅從距王師者無治)舊染汙俗咸¶
與維新(言其餘人久染汙俗本無/惡心皆與更新一無所問)嗚呼威克厥愛允濟¶
<pb:KR3k0013_WYG_390-3b>¶
愛克厥威允罔功(以愛勝威無以/濟衆信無功)其爾衆士懋戒哉(言/當)¶
(勉以用命/戒以辟戮)¶
大公望從武王東伐以觀諸侯集否師行師尚父左仗¶
黃鉞右把白旄以誓曰蒼兕蒼兕總爾衆庶與爾舟楫¶
後至者斬遂至孟津諸侯不期而㑹者八百¶
晉趙鞅納衛太子于戚八月齊人輸范氏粟鄭子姚子¶
般送之(子姚罕逺/子般駟𢎞)士吉射送之趙鞅禦之遇於戚陽虎¶
曰吾車少以兵車之斾與罕駟兵車先陳(斾先駟車也/以先駟車益)¶
<pb:KR3k0013_WYG_390-4a>¶
(其兵車/以示衆)罕駟自後隨而從之既㑹之簡子誓曰范氏中¶
行氏反易天命(不喜/君也)斬艾百姓欲擅晉國而滅其君寡¶
君恃鄭而討焉今鄭為不道棄君助臣二三子順天眀¶
從君命經德義除詬恥在此行也克敵者上大夫受縣¶
下大夫受郡(周書作維篇千里/百縣縣有四郡)士田十萬(十萬/畆也)庶人工¶
商遂(得遂/進士)人臣隸圉免(去厮/役)志父無罪君實圖之(志父/趙簡)¶
(子之一名也言己/事濟君當圖其賞)若其有罪絞縊以免(絞所以/縊人物)桐棺三¶
寸不設屬辟(屬辟官之重數/王四重君再重)素車樸馬(以載/板)無入于兆¶
<pb:KR3k0013_WYG_390-4b>¶
(兆葬/域)下卿之罰也(為衆設賞自設/罰所以能克敵)甲子將戰簡子廵列¶
曰畢萬匹夫也七戰皆獲有馬乘死於牖下(畢萬晉獻/公卿也皆)¶
(獲有功死於牖/下言得壽終)羣子勉之死不在㓂(言有/命)¶
後漢齊武王伯升既破甄阜軍乃陳兵誓衆焚積聚破¶
釜甑鼓行而前¶
吳漢為大司馬率諸將圍蘇茂於廣樂時劉永將周建¶
救廣樂漢與戰不利墮馬傷膝還宫建等遂使連兵入¶
城諸將謂漢曰大敵在前而公傷卧衆心懼矣漢乃勃¶
<pb:KR3k0013_WYG_390-5a>¶
然裹創而起椎牛饗士令軍中曰賊衆雖多皆刼掠羣¶
盜勝不相讓敗不相救非有仗節死義者也今日封侯¶
之秋諸君勉之於是軍士激怒人倍其氣建武十二年¶
漢與諸將伐公孫述漢乗利遂自將歩騎二萬餘人進¶
逼成都去城十餘里阻江北為營作浮橋使副将劉尚¶
将萬餘人屯於江南相去二十餘里述使其将謝豐袁¶
吉将衆十萬許分為二十餘營并出攻漢使别将萬人¶
刼劉尚令不得相救漢與大戰一日兵敗走入壁豐因¶
<pb:KR3k0013_WYG_390-5b>¶
圍之漢乃召諸将厲之曰吾共諸君踰越險阻轉戰千¶
里所在斬獲深入敵地至其城下而今與劉尚二處受¶
圍勢既不接其禍難量欲濳師就尚於江南并兵禦之¶
若能同心一力人自為戰大功可立如其不然敗必無¶
餘成敗之機在此一舉諸将皆曰諾於是饗士秣馬閉¶
營三日不出乃多樹幡旗使烟火不絶夜銜枚引兵與¶
劉尚合軍豐等不覺明日乃分兵拒水北自将攻江南¶
漢悉兵迎戰自旦至晡遂大破之¶
<pb:KR3k0013_WYG_390-6a>¶
傅俊為積弩将軍禮請郅惲為将兵長史授以軍政惲¶
乃誓衆曰無掩人不備竆人於厄不得斷人支體祼人¶
形骸放淫婦女¶
張超為廣陵太守請郡人臧洪為功曹董卓圖危社稷¶
洪說超誅滅國賊為天下倡義超然其言與洪西至陳¶
留見兄邈計事邈使洪詣兖州刺史劉岱豫州刺史孔¶
佃遂皆相善邈既先有謀約會超至定議乃與諸牧守¶
大會酸棗設壇場将盟既而更相辭讓莫敢先登咸共¶
<pb:KR3k0013_WYG_390-6b>¶
推洪洪乃攝衣升壇操血而盟曰漢室不幸皇綱失墜¶
賊臣董卓乗隙縱害禍加至尊毒流百姓大懼淪喪社¶
稷翦覆四海兖州刺史岱豫州刺史佃陳留太守邈東¶
郡太守瑁(橋瑁/也)廣陵太守超等糺合義兵並赴國難凡¶
我同盟齊心一力以致臣節隕首喪元必無二志有渝¶
此盟俾墜其命無克遺育皇天后土祖宗明靈實皆鍳¶
之洪辭氣慷慨聞其言者無不激揚¶
晉郗鑒為大将軍徐州刺史時蘇峻為亂京師䧟没鑒¶
<pb:KR3k0013_WYG_390-7a>¶
聞之流涕設壇場刑白馬大誓三軍曰賊臣祖約蘇峻¶
不恭天命不畏王誅凶戾肆逆干國之紀陵汨五常侮¶
弄神器遂制脅幽主拔本塞源殘害忠良禍虐黎庶使¶
天地神祗靡所歸依是以率土怨酷兆庶泣血咸願奉¶
辭討罪以除元惡昔戎狄泯周齊桓紏盟董卓陵漢羣¶
后致討義存君親古今一也今主上幽危百姓倒懸忠¶
臣正士志存報國凡我同盟既盟之後戮力一心以救¶
社稷若二寇不梟義無偷安有渝此盟神明殛之鑒登¶
<pb:KR3k0013_WYG_390-7b>¶
壇慷慨三軍争為用命¶
前秦王猛為司徒録尚書事将兵伐慕容暐既䧟并州¶
暐遣慕容評率四十萬衆以救之乃陣於滑源猛誓衆¶
曰王景畧受國厚恩任兼内外今與諸君深入賊地宜¶
加勉進不可退也願戮力行間以報恩顧受爵明君之¶
朝慶觴父母之室不亦美乎衆皆勇奮破釡棄糧大呼¶
競進¶
梁王僧辨為江州刺史侯景僭逆僧辨發自江州直指¶
<pb:KR3k0013_WYG_390-8a>¶
建業先是陳霸先率衆五萬出自南江僧辨會于白茅¶
洲登壇盟誓共讀盟文皆淚下霑㯲辭色慷慨¶
隋衛𤣥字文昇為刑部尚書煬帝幸遼東𤣥與代王留¶
守京師㑹楊𤣥感圍逼東都𤣥率歩騎七萬援之旣度¶
函谷於是遣武賁郎將張峻為疑軍於南道𤣥以大兵¶
直趨城北𤣥感逆拒之且戰且行屯軍金谷於軍中掃¶
地而祭髙祖曰刑部尚書京兆内史臣衛文昇敢昭吿¶
於髙祖文皇帝之靈自皇家啓運三十餘年武功文徳¶
<pb:KR3k0013_WYG_390-8b>¶
漸被海外楊𤣥感孤負聖恩躬為蛇豖蜂飛蟻聚犯我¶
王略臣二世受恩一心事主董率熊羆志梟凶逆若社¶
稷靈長宜令醜徒氷碎如或大運去矣幸使老臣先死¶
詞氣抑揚三軍莫不涕咽¶
唐韋陟為江南東道採訪使肅宗至徳中江東永王擅¶
起兵詔陟為江東節度使以招喻之陟與淮南節度使¶
髙適淮西節度使來瑱等同至安州陟謂適瑱曰今中¶
原未復江淮動揺人心安危實在兹日若不齊盟質信¶
<pb:KR3k0013_WYG_390-9a>¶
昭示四方令知三帥恊心萬里同力則難以集事矣陟¶
推瑱為地主遂為載書登壇誓衆曰淮南節度使御史¶
大夫適等銜國威命各鎭方隅糺合三垂翦除凶慝好¶
惡同之無有異志有渝此盟墜命亡族無克生育皇天¶
后土祖宗明神實鑒斯言陟等詞㫖慷慨血淚俱下三¶
軍感激莫不隕泣其後江表樹碑以記忠烈¶
張巨濟為神策軍使與兵馬使楊惠元鎭奉天德宗初¶
詔移京西戎兵萬二千人以備關東御望春樓親誓師¶
<pb:KR3k0013_WYG_390-9b>¶
以遣之及賜宴諸将列坐酒至神策将士皆不飲帝使¶
問之惠元對曰臣初發奉天本軍帥張巨濟與臣等約¶
曰斯役也将策大勲建大名凱旋之日當共為歡茍未¶
戎㨗無飲酒故臣等不敢違約而飲既發有司供餼於¶
道路他軍無孑遺惟惠元一軍缻罍不發帝稱歎之¶
李晟興元初為副帥討朱泚屯兵渭橋帥三軍曰今國¶
歩多艱亂逆繼興屬車西幸關中無主吾等皆受國恩¶
見危死節臣子之分況當此時不能清寇孽取富貴非¶
<pb:KR3k0013_WYG_390-10a>¶
士也渭橋跨大川吾與公等戮力一心擇利而進興復¶
大業建不世之功能從我乎軍士皆泣下曰唯公所命¶
晟亦歔欷流涕¶
韋臯為御史大夫隴州刺史奉義軍節度使德宗幸奉¶
天臯遣從父兄平及弇繼入奉天城中聞臯有備士氣¶
増倍臯乃築壇于庭血牲與将士盟曰上天不弔國家¶
多難逆臣乗間盜據皇宫而楚琳亦扇兇徒傾䧟城邑¶
酷虐所加爰及本使既不事主安能恤下臯是用激心¶
<pb:KR3k0013_WYG_390-10b>¶
憤氣不遑底寧誓與羣公竭誠王室凡我同盟一心竭¶
力仗順除兇祖先之靈必當幽贊言誠則志合義感則¶
心齊粉骨糜軀決無所顧有渝此志明神殛之殆於子¶
孫其㒺遺育皇天后土當鑒斯言又使人通於吐蕃以¶
求助朱泚既滅授右金吾衛将軍兼禮部尚書尋遷大¶
将軍¶
馬燧為将善誓師将戰親自號令士無不感動戰皆決¶
死未嘗折北¶
<pb:KR3k0013_WYG_390-11a>¶
　　　警備¶
書曰警戒無虞左傳曰不備不虞不可以師蓋古之善¶
将兵者曷嘗不堅壁深壘整衆敦陣險其走集明其伍¶
候先據要害以占勢勝為之備豫防乎侵軼以治而待¶
亂以逸而待勞保於未危制於未兆因能摧勁敵集巨¶
伐紏合羣志輔成大業守境者克寧其封守備患者無¶
憚乎夭癘斯所謂固圉重閉眞古之善敎哉¶
史駢晉人為上軍佐秦伯伐晉晉人御之從秦師於河¶
<pb:KR3k0013_WYG_390-11b>¶
曲駢曰秦不能乆請深壘固軍以待之從之¶
倚相為楚左史楚伐呉救之軍行三十里雨十日夜見¶
星倚相謂子期曰(子期公/子結也)雨十日甲輯兵聚呉人必至¶
不如備之乃為陣而呉人至見有備而反¶
李牧趙人為邊将常居代鴈門備匃奴以便宜置吏市¶
租皆輸入莫府(将軍征行無常處所在/為治故言莫府莫大也)為士卒費日擊¶
數牛饗士習射騎謹&KR0463;火多間諜厚遇戰士如是數歲¶
亦不亡失¶
<pb:KR3k0013_WYG_390-12a>¶
漢郭亭為連敖從高祖起單父以塞路入漢還定三秦¶
(塞路者主遮塞要/路以備敵宼也)¶
李廣以邊太守将屯及擊胡而廣行無部伍行陣就善¶
水草屯舍止人人自便不擊刁斗自衛幕府省約文書¶
然亦遠斥候未嘗遇害¶
周亞夫為車騎将軍景帝時七國反亞夫東擊呉深壁¶
而守使輕騎絶呉楚兵後呉數挑戰終不出頃之呉奔¶
壁東南陬(陬隅也于後/切又音鄒)亞夫使備西北已而精兵果奔¶
<pb:KR3k0013_WYG_390-12b>¶
西北不得入¶
後漢杜茂為車騎大将軍光武建武九年與鴈門太守¶
郭涼擊盧芳将尹由於繁畤(今代州/縣也)時盧芳據高柳與¶
匃奴連兵數寇邊民帝患之十二年遣謁者段忠将衆¶
郡弛刑配茂鎭守北邊因發邊卒築亭候脩&KR0463;火委輸¶
金帛繒絮供給軍士并賜邊民冠蓋相望茂亦建屯田¶
驢車轉運¶
岑彭為征南大将軍南擊秦豐豐與其大将蔡宏拒彭¶
<pb:KR3k0013_WYG_390-13a>¶
於鄧彭濳兵度沔水擊其將張楊於阿頭山大破之豐¶
救之彭與諸將依東山為營豐與蔡宏夜攻彭彭豫為¶
之備出兵逆擊之豐敗走¶
馬成為揚武將軍建武十三年屯常山中山以備北邊¶
并領建義大將軍朱祐營又代驃騎杜茂繕治障塞自¶
西河至渭橋河上至安邑太原至井陘中山至鄴皆築保¶
壁起&KR0463;燧十里一候¶
郭伋為漁陽太守時匃奴數抄郡界邊境苦之伋整勒¶
<pb:KR3k0013_WYG_390-13b>¶
士馬設攻守之畧匃奴畏憚遠跡不敢復入塞民得安¶
業後以盧芳據北土乃調伋為并州牧伋知盧芳夙賊¶
難卒以力制常嚴&KR0463;候明購賞以結寇心芳將隋昱遂¶
謀脅芳降伋芳乃亡入匃奴¶
耿秉為征西將軍副車騎將軍竇憲擊北匃奴秉性勇¶
壮而簡易於事軍行常自被甲在前休止不結營部然¶
逺斥候明要誓有警軍陳立成士卒皆樂為死¶
魏夏侯尚為征南將軍假節督南方諸軍事時孫權雖¶
<pb:KR3k0013_WYG_390-14a>¶
稱藩尚益修攻討之備後權果有貳心¶
滿寵為伏波将軍屯新野大軍南征到精湖寵帥諸軍¶
在前與賊隔水相對寵勑諸将曰今夕風甚猛賊必來¶
燒軍宜為其備諸軍皆警夜半賊果遣十部伏夜來燒¶
寵掩擊破之進封南鄉侯太和二年領豫州刺史三年¶
春降人稱呉大嚴揚聲詣江北獵孫權欲自出寵度其¶
必襲西陽而為之備權聞之退還¶
呉呂據為越騎校尉太元元年大風江水溢流漸淹城¶
<pb:KR3k0013_WYG_390-14b>¶
門權使視水獨見據使人取大舩以備害權嘉之拜盪¶
魏将軍¶
孫韶吴帝族弟河之子河為媯覽所殺韶年十七收河¶
餘衆繕治京城起樓櫓脩器備以禦敵權聞亂從椒丘¶
還過定丹陽引軍歸呉夜至京城下營試攻驚之兵皆¶
乗城𫝊檄備警讙聲動地頗射外人權使曉喻乃止明¶
日見韶甚器之即拜承烈校尉統河部曲食曲阿丹徒¶
二縣自置長吏一如河舊後為廣陸太守及大帝稱尊¶
<pb:KR3k0013_WYG_390-15a>¶
號韶為鎮北將軍在邊數十年常以警疆場逺斥候為¶
務先知動靜而為之備故鮮有負敗¶
晉蔡謨為征北將軍領徐州刺史石季龍於青州造舩¶
數百掠縁海諸縣所在殺戮朝廷以為憂謨遣龍驤將¶
軍徐𤣥等守中洲并設募君得賊大舩者賞布千疋是¶
時謨所統七千餘人所戍東至土山西至江乗鎮守八¶
所城壘凡十一處&KR0463;火樓望三十餘處隨宜防備甚有¶
筭畧¶
<pb:KR3k0013_WYG_390-15b>¶
馮宏為北燕馮跋將馮弟萬泥叛宏與將軍張興計之¶
興謂宏曰賊明日出戰今夜必來驚營宜備不虞宏乃¶
密遣人課草十東畜火伏兵以待之是夜果遣壮士千¶
餘人來斫營衆火俱起伏兵邀擊俘斬無遺¶
南齊蕭景先為持節督司州軍事寧朔將軍司州刺史領¶
義陽太守時魏軍出淮泗増司部邊戍兵義陽人謝天蓋¶
與魏相構扇魏尋遣南部尚書頞跋屯汝南雒州刺史昌¶
黎王馮莎屯清丘景先嚴備待敵豫章王又遣寧朔將軍¶
<pb:KR3k0013_WYG_390-16a>¶
王僧炳前軍將軍王應之龍驤將軍莊明三千人屯義¶
陽闗外為聲援魏軍退進號輔國將軍¶
陳周文育為智武將軍文帝濟江襲㑹稽太守張彪得¶
其郡城及帝為彪所襲文育時頓城北香嚴寺帝夜徃¶
趨之因共立栅頃之彪又來攻之文育悉力苦戰彪不¶
能尅¶
後魏于栗磾明元時為河内鎮將宋武帝之伐姚泓也¶
栗磾慮其北擾遂築壘於河上親自守焉禁防嚴密斥¶
<pb:KR3k0013_WYG_390-16b>¶
候不通宋師憚之不敢前進¶
司馬楚之太武時為散騎常侍車駕伐蠕蠕詔楚之¶
與濟陰公盧中山等督運以繼大軍時鎮北將軍封¶
沓亡入蠕蠕說令擊楚之等以絶糧蠕蠕乃遣姦覘¶
入楚之軍截驢耳而去有告失驢耳者諸將莫能察楚之¶
曰必是覘賊截之以為驗爾賊將至矣即使軍人伐¶
桞為城水灌之令凍城立而賊至氷峻城固不可攻¶
逼賊乃走散帝聞而嘉之尋拜假節侍中鎮西大¶
<pb:KR3k0013_WYG_390-17a>¶
將軍¶
古弼太武時典南部奏事與劉㓗屯五河北以備叛民¶
盧淵為京兆王愉徐州長史南徐州刺史沈陵密謀外¶
叛淵覺其萌漸濳勅諸戍微為之備屢有表聞朝廷不¶
納陵果殺將佐勒宿預之衆逃叛濱淮諸戍繇備得全¶
尉元為冠軍将軍東平太守無鹽戍主申纂詐降元知¶
非誠欵外示容納而密備焉¶
皮豹子為仇池鎭将與古弼等討仇池楊難當平之未¶
<pb:KR3k0013_WYG_390-17b>¶
幾諸氐復仄推楊文德為主以圍仇池古弼率諸軍討¶
平之時豹子㳄于下辨聞圍解欲還弼遣使謂豹子曰¶
賊恥其負敗必來報復發舉為難不如陳兵以待之豹¶
子以為然尋除秦雍荆梁益五州諸軍事開府仇池鎭¶
将¶
于烈宣武時為車騎大将軍太尉咸陽王禧謀反武¶
興王楊集始馳於北邙以告時帝從禽於野左右分散¶
直衛無幾倉卒之際莫知訃之所出乃勑烈子忠馳覘¶
<pb:KR3k0013_WYG_390-18a>¶
虛實烈時留守已處處有備因忠奏曰臣雖朽邁心力¶
猶可此等猖狂不足為慮願緩蹕徐還以安物望帝聞¶
之甚以慰恱¶
曹世表為左軍将軍兼尚書東道行臺㳂河分立鎭戍¶
以備葛榮(葛榮五/原叛黨)¶
司馬子如為爾朱榮司馬軍次高都以建興險阻往來¶
衝要有後顧之憂以子如行建興太守當郡都督¶
北齊斛律光後主武平中為并州刺史率衆築平隴衛¶
<pb:KR3k0013_WYG_390-18b>¶
壁統戎等鎮戍十有三所¶
後周王思政為驃騎将軍鎭𢎞農思政以玉壁地在險¶
要請築城即自營度移鎭之遷并州刺史仍鎭玉壁於¶
是脩城廓起樓櫓營田農積芻秣凡可以守禦者皆具¶
焉𢎞農之有備自思政始也¶
宇文測為大都督行綏州事每歲河氷合後突厥即來¶
寇掠先是常預遣居民入城堡以避之測至皆令安堵¶
如舊乃於要路數百處并多積柴仍逺道斥候知其動¶
<pb:KR3k0013_WYG_390-19a>¶
靜是年十二月突厥從連谷入寇去界數十里測命積¶
柴之處一時縱火突厥謂有大軍至懼而遁走自相蹂¶
踐委棄雜畜及輜重不可勝數測徐率所部收之分給¶
百姓自是突厥不敢復至測因請置戍兵以備之¶
隋高熲為監軍尉遲逈之起兵也高祖令韋孝寛擊之¶
熲至軍為橋於沁水賊欲上流縱大栰熲預為木槆以¶
禦之既度焚橋而戰大破之¶
獨孤楷仁壽初為原州總管時蜀王秀鎭益州文帝徴¶
<pb:KR3k0013_WYG_390-19b>¶
之猶豫未發朝廷恐秀生變拜楷益州總管馳𫝊代之¶
秀果有悔色因勒兵為備秀至興樂去益州四十餘里¶
将反襲楷密令左右覘所為知楷不可犯而止¶
乞伏慧為涼州總管先是突厥屢為寇抄慧於是嚴警¶
&KR0463;燧逺為斥候虜亦素惮慧名竟不入境¶
蘇䕫為鴻臚少卿從煬帝幸鴈門為突厥所圍䕫領城¶
東靣事䕫為弩樓車箱獸圏一夕而就帝見而善之以¶
功進位通議大夫¶
<pb:KR3k0013_WYG_390-20a>¶
唐劉宏基武德中為井越将軍㑹突厥入寇宏基率歩¶
騎一萬自豳州北界東拒子午嶺西接臨涇修營鄣塞¶
副淮安王神通備胡寇於北鄙¶
薛萬均為左屯衛将軍從李靖等擊吐谷渾軍㳄青海¶
與萬徹率軍先路道遇虜於赤海萬均将十數騎擊走¶
之追奔至積石山南道大風折旗拔木萬均謂左右曰¶
虜将至矣宜合為備俄而虜至萬均直前斬一賊将於¶
是大潰¶
<pb:KR3k0013_WYG_390-20b>¶
宇文士及檢校涼州都督時突厥屢為邊寇士及欲立¶
威以鎭邊服毎出入陳兵盛為容衛¶
黒齒常之高宗調露二年吐蕃寇河源河西鎭撫大使¶
李敬𤣥敗績常之為副使頻有戰功擢為河源軍經畧¶
大使詔敬𤣥留鎭鄯州以為之援常之始令遠置&KR0463;戍¶
開屯田五千餘頃戰守有備¶
吕諲上元元年為荆州節度因請於荆州置南郡改州¶
為江陵府永平軍團練三千人以遏呉蜀之口及至鎭¶
<pb:KR3k0013_WYG_390-21a>¶
又析江陵置長寧縣又請𨽻湖南岳潭衡柳道邵連七¶
州黔中之涪州並管於江陵¶
李晟德宗興元初為副元帥討朱泚既收復京城晟令¶
蓋渉領兵屯於白華以備苑囿尚可孤屯于望仙門駱¶
元光屯于章敬寺南晟以牙兵三千人屯于安國寺南¶
駱元光為華州節度貞元三年侍中渾瑊為吐蕃㑹盟¶
使元光以兵赴之将發涇州元光謂瑊曰本奉詔命令¶
營於潘原堡以應援竊以潘原堡去盟所六七十里蕃¶
<pb:KR3k0013_WYG_390-21b>¶
情多詐侍中儻有急我何繇知之請次為營以虞其變¶
瑊以非詔㫖固止之元光竟與同進瑊之營西去盟所¶
二十餘里元光營次之其濠栅頗深固瑊之濠栅可踰¶
焉及瑊單騎奔歸未及其營守将李朝彩不能整衆多¶
已奔散瑊之至也空營而已器械資糧悉棄之頼元光¶
之衆陣於營中瑊既入賊追騎乃退元光乃先進輜重¶
次與瑊俱退申其號令嚴其部伍而還時以為有将帥¶
之風焉¶
<pb:KR3k0013_WYG_390-22a>¶
曹王臯為襄州節度練兵積財儲糧修車市㢠廻紇馬以¶
益騎兵¶
馬燧為河東節度造甲者必令長短三等構其所衣以¶
便進趨又造戰車象以狻猊刺㦸於後行則載兵甲止¶
則為營陣或塞險阨以遏奔衝器械無不犀利¶
范希朝為振武節度使振武有党項室韋交居川阜陵¶
犯為盜日入慝作謂之刮城門居人惶駭鮮有寧日希¶
朝周知要害置堡栅斥候嚴密人遂獲安¶
<pb:KR3k0013_WYG_390-22b>¶
張獻甫為邠寧節度使乃於彭元置義方渠馬領等縣¶
選險要之地以為&KR0463;堡又上疏請復置鹽州及洪門雒¶
原等鎮各置兵防以備蕃寇朝廷皆從之縁邊軍州安¶
恱¶
髙崇文為左神策行營節度使討劉闢崇文初為長武¶
城使練卒五千常若寇至及使至長武卯時宣命辰時¶
出師五千器用無闕者¶
曹華為襄城鎮將憲宗元和十二年七月裴度克淮西¶
<pb:KR3k0013_WYG_390-23a>¶
宣慰處置使八月甲申至郾城初度過襄城南白草原¶
賊以驍騎七百邀之華先是戒嚴賊折其銳而還¶
李祐為夏州節度使穆宗長慶元年二月統所部四千¶
赴長澤鎭以備邊寇¶
高丞為邠寧慶等州節度觀察處置等使先是羌虜多¶
以秋月犯西邊丞請軍寧州以備之¶
李載義為太原節度使太和九年九月戊申奏差兵三¶
千人防遏當界吐渾部落¶
<pb:KR3k0013_WYG_390-23b>¶
梁高萬興為延州刺史開平三年九月奏邠鳳賊百騎¶
至韓家寨酈州請添兵於本佛寨犄角備禦¶
後唐史儼唐乾寧中從武皇討王行瑜師㳄渭北武皇¶
遣儼率五百騎䕶駕石門時京城大擾士庶奔迸散布¶
南山儼分騎警衛比駕還京盜賊不作以功檢校右散¶
騎常侍屯於三橋者累月昭宗寵錫優異¶
田承肇鎭晉州上言覘知綏州銀州㑹兵未知所向謹¶
戍兵斥候¶
<pb:KR3k0013_WYG_390-24a>¶
劉鄩為鎭南軍節度使末帝貞明元年禦晉人於㳂朔¶
以魏之臨清積粟所在引軍将據之遇将周陽五自幽¶
州率兵至鄩乃趨貝州與晉軍遇於堂邑邀擊却之追¶
北五十餘里遂軍於莘縣増城壘浚池湟自華及河築¶
甬道以通餉路¶
晉李周初仕後唐武皇為安霸都指揮使率兵屯臨河¶
楊劉莘縣所至與士卒同甘苦不嚴而整善守備梁軍¶
望其樓櫓如九天之上不知所攻¶
<pb:KR3k0013_WYG_390-24b>¶
周孫漢均為絳州廣順元年二月言州無守禦兵士今¶
欲抽鄕兵千人防城從之¶
陳思譲廣順元年三月奉詔率兵往磁州控扼黄澤路¶
十月甲寅淄州言萊無鹽為草寇奔衝城壁無可固禦¶
欲率兵五百板築從之¶
劉詞為邢州節度使廣順元年并寇攻晉州詞言上淮¶
請改栅并寨為大城寨至馬嶺寨已來排&KR0463;火¶
　册府元龜卷三百九十¶
