# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:36.525035
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百六十七
<pb:KR3k0013_WYG_867-1a>¶
欽定四庫全書¶
　冊府元龜卷八百六十七　宋　王欽若等　撰¶
　　總録部¶
　　　　内舉　　自知¶
　　　内舉¶
夫舉不避親儒者之至行立不爲比君子之格言蓋竭¶
忠於公家非專私於我族惟善所在何嘗之有若乃挺¶
生令嗣旁及支庶同氣昭乎競爽卑屬彰於燕翼繇是¶
<pb:KR3k0013_WYG_867-1b>¶
發於言薦列諸奏牘用副清問以塞嘉招紹光世濟之¶
羙克膺寵任之大至乃施及外姻義敦恊比克副所舉¶
固匪過言斯並可尚也已¶
祁奚爲晉大夫請老(老致/仕)晉侯問嗣焉(嗣續其/職者)稱解狐¶
其讐也將立之而卒(解狐/卒)又問焉對曰午也可(午祁/奚子)於¶
是羊舌職死矣晉侯曰孰可以代之對曰赤也可(赤職/之子)¶
(伯/華)於是使祁午爲中軍尉羊舌赤佐之(各代/其父)君子謂祁¶
奚於是能舉善矣稱其讐不爲謟立其子不爲比舉其¶
<pb:KR3k0013_WYG_867-2a>¶
偏不爲黨(謟媚也/偏屬也)尚書曰無偏無黨王道蕩蕩(尚書洪/範也蕩)¶
(蕩平正/無私)其祁奚之謂矣¶
魏舒爲晉大夫(獻子/也)謂賈辛有力於王室已爲祁大夫¶
以魏戊爲梗陽大夫(戊魏舒/庶子)魏子謂成鱄(鱄晉/大夫)我與戊¶
也縣人其以我爲黨乎對曰何也戊之爲人也遠不忘¶
君(遠疏/遠也)近不偪同(不偪/同位)居利思義(不茍/得)在約思純(無濫/心)¶
有守心而無淫行雖與之縣不亦可乎昔武王克商光¶
有天下(光大/也)其兄弟之國者十有五人姬姓之國者四¶
<pb:KR3k0013_WYG_867-2b>¶
十人皆舉親也夫舉無他惟善所在親疏一也詩曰惟¶
此文王帝度其心莫其德音其德克明克明克類克長¶
克君王此大邦克順克比比於文王其德靡悔既受帝¶
祉施於孫子(詩大雅羙文王能王大/國受大福施其子孫)心能制義曰度(帝/度)¶
(其/心)德正應和曰莫(莫然/清靜)炤臨四方曰明勤施無私曰類¶
(施而無私物得/其所無失類也)敎誨不倦曰長(敎誨長/人之道)賞慶刑威曰君¶
(作威作福/君之職也)慈和徧服曰順(惟順故天/下徧服)擇善而從之曰比¶
(比方善事/使相從也)經緯天地曰文(經緯相錯/故織成文)九德不愆作事無¶
<pb:KR3k0013_WYG_867-3a>¶
悔(九德上九事也皆無/愆過則動無悔吝)故襲天禄子孫賴之(襲受/也)主之¶
舉也近文德矣所及其遠哉(舉魏戊等勤施無私心其/四人者擇善而從故曰近)¶
(文德所/及遠也)賈辛將適其縣見於魏子魏子曰今女有力於¶
王室是以舉女(因賈辛有功而後舉/之言人不可無能)行乎敬之哉母墮¶
乃力(墮損/也)仲尼聞魏子之舉也以爲義曰近不失親(謂/舉)¶
(魏/戊)遠不失舉(以賢/舉)可謂義矣又聞其命賈辛也以爲忠¶
(先賈王室之/功故爲忠)詩曰永言配命自求多福忠也(詩大雅永/長也言能)¶
(長配天命致/多福者惟忠)魏子之舉也義其命也忠其長有後於晉¶
<pb:KR3k0013_WYG_867-3b>¶
國乎¶
漢王鳯成帝時爲大將軍輔政凡十一歲陽朔三年秋¶
鳯疾天子數自臨問親執其手涕泣曰將軍病如有不¶
可言平阿侯譚(鳯庶/弟也)次將軍矣(不可言謂死也/不欲斥言之)鳯頓首¶
泣曰譚等雖與臣至親行皆奢僭無以率𨗳百姓不如¶
御史大夫音謹敕(敕整也音鳯/之從弟也)臣敢以死保之及鳯且¶
死上疏謝帝復固薦音自代言譚等五人必不可用(譚/庶)¶
(弟商成都侯立紅陽侯/根曲陽侯逢時高平侯)天子然之初譚倨不肯事鳯(倨/慢)¶
<pb:KR3k0013_WYG_867-4a>¶
(也/)而音敬鳯卑恭如子故薦之¶
後漢耿純爲高陽侯初從光武攻王郎墮馬折臂時疾¶
發乃還詣懷宫(懷宫河内縣/名有離宫焉)帝問卿兄弟誰可使者純¶
舉從弟植於是使植將純營純猶以前將軍從¶
晉周浚武帝時爲侍中帝問浚卿宗後生稱誰爲可答¶
曰臣叔父子恢稱重臣宗從父子馥稱清臣宗帝並召¶
用¶
王𨗳元帝初爲丞相𨗳從弟稜少厯清官渡江爲帝丞¶
<pb:KR3k0013_WYG_867-4b>¶
相從事中郎𨗳以稜有政事宜守大郡乃出爲豫章太¶
守¶
郗鑒明帝時爲太尉既寢疾上疏曰臣亡兄息晉陵内¶
史邁謙愛養士甚爲流亡所宗又是臣門戸子弟堪任¶
兖州刺史公家之事知無不爲是以敢希祁奚之舉¶
謝安孝武時爲侍中都督揚豫徐兖青五州幽州之燕¶
國諸軍事假節時苻堅彊盛疆場多虞諸將敗退朝廷¶
求文武良將可以鎮禦北方者安乃以兄子𤣥應舉中¶
<pb:KR3k0013_WYG_867-5a>¶
書侍郎超雖素與𤣥不善聞之而歎曰安違衆舉親明¶
也𤣥應機征討所在尅捷¶
桓沖爲車騎將軍荆州刺史符堅遣慕容垂毛當冦鄧¶
城符熈石越冦新野沖既憚堅衆又以疾疫還鎮上明¶
表以夏口江沔衝要宻邇彊冦兄子石民堪居此任輙¶
版督荆江十郡軍事振武將軍襄城太守¶
溫嶠字太真元帝初鎮江左嶠爲司空劉琨右司馬及¶
琨爲并州都督琨爲段匹磾所害從事中郎盧諶等率¶
<pb:KR3k0013_WYG_867-5b>¶
餘衆奉其子羣依段末波嶠前後表稱姨弟劉羣内弟¶
崔悦盧諶等皆在末波中翹首南望愚謂此等並有文¶
思於人之中少可愍惜如䝉録召繼絶興亡則陛下更¶
生之恩亘古無二¶
宋王誕字茂世從弟惠恬靜不交遊高祖聞其名以問¶
誕誕曰惠後來秀令鄙宗之羙也即以爲行太尉叅軍¶
事¶
王敬𢎞太祖初即位爲左僕射先是從弟𢎞之解職同¶
<pb:KR3k0013_WYG_867-6a>¶
行家在㑹稽上虞時敬𢎞爲吏部尚書奏徴𢎞之爲庶¶
子不就及敬𢎞爲左僕射又陳𢎞之高行表於初業苦¶
節彰於暮年今内外晏然當修太平之化宜招空谷以¶
敦沖退之羙又徴爲通直散騎常侍不就¶
栁元景孝武大明中爲尚書令弟子世隆㓜挺然自立¶
不與衆同雖門勢子弟獨修布衣之業長好讀書折節¶
涉獵文史元景獨賞愛之異於諸子言於帝得召見帝¶
曰此兒將來復是三公一人¶
<pb:KR3k0013_WYG_867-6b>¶
南齊紀僧真明帝時爲游擊將軍兼司農帝欲令僧真¶
治郡僧真啓進其弟僧猛爲鎮蠻䕶軍晉熈太守¶
梁長沙宣武王懿初仕齊明帝時明帝作相内外多虞¶
就懿求諸弟有可委以心腹者懿言恢焉明帝以恢爲¶
寧遠將軍甲仗百人衛東府且引爲驃騎法曹行叅軍¶
周捨外弟徐摛爲左衛司馬㑹晉安王綱出戍石頭高¶
祖謂捨曰爲我求一人文學俱長兼有行者欲令與晉¶
安游處捨曰臣外弟徐摛形質陋小若不勝衣而堪此¶
<pb:KR3k0013_WYG_867-7a>¶
選高祖曰必有仲宣之才亦不簡其容貌以摛爲侍讀¶
庾詠爲都官尚書有族弟沙彌爲臨川王國中軍田曹¶
行叅軍嫡母劉氏寢疾沙彌侍側衣不解帶及母亡水¶
漿不入口終喪不解衰絰詠表言其狀應純孝之舉高¶
祖召見嘉之以補歙令¶
後魏李順爲四部尚書從弟孝伯羙風儀動有法度順¶
言之於太武徴爲中散郎武帝見而異之謂曰真卿家¶
千里駒也¶
<pb:KR3k0013_WYG_867-7b>¶
高允文成時爲秘書監加左將軍孝文即位叅決大政¶
允族孫聰涉獵經史頗有文才允嘉之數稱其羙言之¶
朝廷云青州蔣少遊與從孫僧智(聰字/僧智)雖爲孤弱然皆¶
有文情繇是與少遊同拜中書博士¶
房堅字千秋爲司空諮議齊州大中正孝文臨軒令諸¶
州中正各舉所知千秋與幽州中正陽尼各舉其子孝¶
文曰昔有一祁名垂徃史今有二奚當聞來牒¶
後周杜攢仕西魏出帝爲黄門侍郎兼度支尚書衛大¶
<pb:KR3k0013_WYG_867-8a>¶
將軍西道行臺尚帝妹新豐公主攢族子杲學涉經史¶
有當世才略攢清真有識鑒深器重之嘗曰吾家千里¶
駒也因薦之於朝廷永熈三年起家奉朝請¶
蘓讓拜邠州刺史讓從弟綽少好學博鑒羣書猶善筭¶
術太祖餞讓於東都門外臨别謂讓曰卿家子弟之中¶
誰可任用者讓因薦綽太祖乃召爲行臺郎¶
唐狄仁傑爲内史子光嗣則天聖厯初爲司府丞則天¶
令宰相各舉尚書郎一人仁傑乃薦光嗣拜地官員外¶
<pb:KR3k0013_WYG_867-8b>¶
郎莅事稱職則天喜而言曰祁奚内舉果得其人¶
蔣將明德宗朝爲國子司業集賢學士子乂弱冠該博¶
羣籍將明在集賢日嘗以兵亂之後圖籍溷雜乃白執¶
政請令乂入院編次於是宰相張鎰署乂爲集賢編録¶
纔逾一年於散亂中整緝二萬餘卷勒成部秩¶
韋賢之順宗永貞中除監察御史上書舉季弟纁自代¶
時議不以爲私轉右補闕而纁竟代爲監察御史¶
漢蘇悦逢吉父也悦爲高祖從事甚見禮遇因從容薦¶
<pb:KR3k0013_WYG_867-9a>¶
逢吉曰老夫髦矣才器無取男逢吉粗學援毫性復恭¶
恪如公不以㹠犬之微願令事左右高祖召見以精神¶
爽聰甚憐之有頃擢爲賓佐¶
　　　自知¶
自知者明既標於前訓不能則止亦著於格言繇審已¶
以惟艱爰修身而有待是以度德以處義量能而受任¶
或不居於作者或竊比於前人既行之不疑亦事必有¶
立蓋達識之共貫諒通人之攸許儻語吾誰不若則近¶
<pb:KR3k0013_WYG_867-9b>¶
於自矜如曰人各有能尚存乎揣分是故上則成天下¶
之務次則敦自牧之風至於奮庸鮮有敗事斯所謂自¶
知之難也¶
范獻子名鞅晉大夫也獻子曰鞅也居處恭不敢安易¶
敬學而好仁和於政而好行其道謀於衆不以賈好(賈/求)和¶
志雖衆不敢謂是也必長者之繇宣子曰庶可以免耳¶
孔子曰吾十有五而志於學三十而立(有所/成立)四十而不¶
惑(不疑/惑)五十而知天命(知天命/之始終)六十而耳順(直聞其言/而知其微)¶
<pb:KR3k0013_WYG_867-10a>¶
(旨/)七十而從心所欲不踰矩(矩法也從心/所欲無餘法)又曰十室之¶
邑必有忠信如丘者焉不如丘之好學也又曰(口/力)我數¶
年五十以學易可以無大過矣(易窮理盡性以至於命/年五十而知天命以知)¶
(天命之年讀至命之/書故可以無大過矣)又葉公問孔子於子路子路不對¶
(葉公名諸梁楚大夫食采於葉/僭稱公不對者未知所以答)子曰女奚不曰其爲人¶
也發憤忘食樂以忘憂不知老之將至云爾又曰若聖¶
與仁則吾豈敢抑爲之不厭誨人不倦則可謂云爾已¶
矣又曰茍有用我者期月而已可也三年有成¶
<pb:KR3k0013_WYG_867-10b>¶
端木賜字子貢衛人孔子問曰汝與回也孰愈(愈猶/勝也)對¶
曰賜也何敢望回回也聞一以知十賜也聞一以知二¶
又叔孫武叔語大夫於朝曰子貢賢於仲尼子服景伯¶
以告子貢子貢曰譬之宫牆賜之牆也及肩窺見室家¶
之好¶
漆雕開孔子弟子孔子使開仕對曰吾斯之未能信(開/弟)¶
(子漆雕姓開名仕進之/道未能信者未能究也)子説(善其志/道深)¶
孟子曰宰我子貢善爲説辭冉牛閔子騫顔淵善言德¶
<pb:KR3k0013_WYG_867-11a>¶
行孔子兼之曰我於辭命則不能也(言人各有能我於/辭言命教則不能)¶
(如二/子)公孫丑曰然則夫子既聖矣乎(丑見孔子但言不/能辭命不言不能)¶
(德行謂孟子欲自比孔/子故曰夫子既已聖矣)曰惡是何言也昔者子貢問於¶
孔子曰夫子聖矣乎孔子曰聖則吾不能我學不厭而¶
敎不倦也子貢曰學不厭智也敎不倦仁也仁且智夫¶
子既聖矣夫聖孔子不居是何言也¶
繇于爲楚大夫城麋(於麋/築城)復命子西問高原弗知子西¶
曰不能如辭(言自知不能/當辭勿行)對曰固辭不能子使于也人¶
<pb:KR3k0013_WYG_867-11b>¶
各有能王遇盜於雲中于受其戈此于所能也脾洩之¶
事于亦不能也(初呉入郢昭王隨涉睢濟江入于雲中/王寢盜攻之以戈擊王繇于以背受之)¶
(中肩王奔鄖繇于徐蘇而從王之在隨也子西恐國/人潰散爲王輿服以國于脾洩聞王所在而後從也)¶
孫叔敖者楚之處士也三得相而不喜知其材自得至¶
也三去相而不悔知非已之罪也¶
漢曹參爲齊相國及蕭何薨參聞之告舍人趣治行(舍/人)¶
(私属乃主家事者趣音促/速也治行謂修治行裝也)吾且入相居無何使者果召¶
參¶
<pb:KR3k0013_WYG_867-12a>¶
趙廣漢爲京兆尹先是雋不疑爲京兆尹京師紀之故¶
廣漢言我禁姦止邪行於吏民至於朝廷事不及不疑¶
遠甚¶
後漢杜篤郡爲文學掾以目疾二十餘年不窺京師篤¶
之外高祖破羗將軍辛武賢以武畧稱篤嘗歎曰杜氏¶
文明善政而篤不任爲吏辛氏秉義經武而篤又怯於¶
事外内五世至篤衰矣¶
楊秉爲太尉性不飲酒又早喪夫人遂不復娶所在以¶
<pb:KR3k0013_WYG_867-12b>¶
淳白稱嘗從容言曰我有三不惑酒色財也¶
魏杜畿京兆人少有大志京兆尹張時河東人也與畿¶
有舊署爲功曹嘗嫌其濶達不甚畱意於諸事言此家¶
疏誕不中功曹也畿竊云不中功曹中河東太守也後¶
卒爲河東太守¶
蜀諸葛亮居隆中躬耕身長八尺每自比於管仲樂毅¶
時人莫之許也惟博陵崔州平潁川徐庶與亮友善謂¶
爲信然後至丞相¶
<pb:KR3k0013_WYG_867-13a>¶
龎統字士元顧邵來就統宿因問統卿名知人吾與卿¶
孰愈統曰陶冶世俗甄綜人物吾不及卿論帝王之秘¶
䇿攬倚仗之要最吾似有一日之長邵安其言而親之¶
位至軍師中郎將¶
董允代費禕爲尚書令禕以朝晡聽事其間接納賔客¶
飲食嬉戯加之博奕每盡人之懽事亦不廢允欲斆禕¶
之所行旬日之中事多愆滯允乃嘆曰人才力相懸若¶
此甚遠此非吾之所及也聽事終日猶有不暇爾¶
<pb:KR3k0013_WYG_867-13b>¶
晉何邵爲司徒優游自足不貪權勢嘗語鄉人王銓曰¶
僕雖名位過幸少無可書之事惟與夏侯長容揀授博¶
士可傳史冊耳¶
胡威爲徐州刺史入朝武帝語及平生因嘆其父清謂¶
威曰卿清孰與父清威對曰臣不如也帝曰何爲不如¶
對曰臣父清恐人知臣清恐人不知是臣不如者遠也¶
山濤少家貧謂妻韓氏曰忍寒苦我後當作三公但不¶
知卿堪作夫人否耳後濤果至司徒¶
<pb:KR3k0013_WYG_867-14a>¶
袁甫嘗詣中領軍何朂自言能爲劇縣朂曰惟欲宰縣¶
不爲臺閣職何也甫曰人各有能譬繒中之好莫過錦¶
錦不可以爲幍榖中之羙莫過稲稲不可以爲虀是以¶
聖王使人必先以器茍非周材何能悉長黄覇馳名於¶
州郡而息譽於京邑廷尉之材不爲三公自昔然也朂¶
善之除松滋令¶
謝鯤爲王敦大將軍長史嘗使至都明帝在東宫見之¶
甚相親問曰論者以君方庾亮自謂何如答曰端委廟¶
<pb:KR3k0013_WYG_867-14b>¶
堂使百僚準則鯤不如亮一丘一壑自謂過之¶
張賔字孟孫少好學博渉經史不爲章句濶達有大節¶
嘗謂昆弟曰吾自言智筭鑒識不後子房但不遇高祖¶
耳後爲石勒所用謂之右侯¶
陸玩爲司空既拜有人詣之索杯酒瀉置柱梁之間咒¶
曰當今之材以爾爲柱石莫傾人梁棟耶玩笑曰感卿¶
良箴既而嘆息謂客曰以我爲三公是天下爲無人談¶
者以爲知言¶
<pb:KR3k0013_WYG_867-15a>¶
宋禇炫司徒淵之從弟少清簡淵嘗謂人曰從弟亷隅¶
獨立乃十倍於我也後至散騎常侍¶
袁粲爲中書監司徒侍中初粲孝武大明中與蕭惠開¶
周朗同車行逢大桁惠開駐車共語惠開取鏡自炤曰¶
無年可仕朗執鏡良久曰視死如歸粲最後曰當至三¶
公而不終也¶
後魏韋珍爲荆州刺史典尚書盧淵征赭陽爲齊將垣¶
厯生蔡道恭所敗免歸鄉里臨别謂淵曰主上聖明志¶
<pb:KR3k0013_WYG_867-15b>¶
吞呉㑹用兵機要在於上流若有事荆楚恐老夫復不¶
得停耳後車駕征楚復起珍爲中軍大將軍彭城王勰¶
長史¶
溫子昇爲中書郎嘗詣梁使館受國書自以不修容止¶
謂人曰詩章易作通峭難爲大將軍高澄客元(元姓也/史失其)¶
(名/)曰諸人當賀推子昇合陳辭子昇久忸怩乃推陸操¶
焉¶
北齊薛琡字曇珍形貌魁偉少以幹用仕魏稱爲典客¶
<pb:KR3k0013_WYG_867-16a>¶
令每引客見儀望甚羙魏帝召而謂之曰卿風度峻整¶
姿貌秀異後當升進以處何官琡曰宗廟之禮不敢不¶
敬朝廷之事不敢不忠自此以外非庸臣所及¶
唐屈突通爲陝東大行臺右僕射鎮於雒陽數歲徴拜¶
刑部尚書通自以不習文法固辭之轉工部尚書¶
盧懷慎𤣥宗開元三年遷黄門監懷慎與紫微令姚崇¶
對掌樞密懷慎自以爲吏道不及崇每事皆推讓之¶
李夷簡爲門下侍郎平章事時裴度當國柄李師道未¶
<pb:KR3k0013_WYG_867-16b>¶
平度方以兵機爲任夷簡自揣敷奏之辯細畧之才不¶
能踰度未數日復求出鎮遂拜簡較佐僕射平章事充¶
淮南節度使¶
李鄘爲淮南節度使徴拜門下侍郎平章事鄘雖出入¶
顯重素不以公輔自許年侵勢過頗安外鎮登祖筵聞¶
樂而泣且曰宰相之任非吾所長也行頗緩至京師又¶
辭疾歸第既謁亦不領政事上章以疾辭罷爲戸部尚¶
書¶
<pb:KR3k0013_WYG_867-17a>¶
鄭綮爲詩多侮劇刺時號鄭五歇後體累官散騎常侍¶
昭宗見其詩什激訐謂有藴蓄就班簿側注云鄭綮可¶
禮部侍郎平章事中書胥吏詣其家叅謁綮笑而謂之¶
曰諸君大誤俾天下人並不識字宰相不及鄭五也制¶
下親賔來賀搔首言曰歇後鄭五作宰相時事可知矣¶
終以物望非宜自求引退¶
後唐崔沂唐宰相𤣥之幼子昭宗時累遷至員外郎知¶
制誥惟執厲守道而文彩非所長嘗與同舍顔蕘錢珝¶
<pb:KR3k0013_WYG_867-17b>¶
俱秉筆見蕘珝贍速草制數十如飛無妨談笑而沂久¶
未成文頗自愧翌日謁國相訢曰沂疎淺不足供詞翰¶
之職守官則敢不䇿厲以報掄選相輔然之移爲諫議¶
晉薛融高祖天福三年自左諫議大夫遷中書舍人自¶
以文學非優不敢拜命復爲諫議¶
　¶
　¶
　冊府元龜卷八百六十七¶
