# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:31.400979
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百六十九
<pb:KR3k0013_WYG_769-1a>¶
欽定四庫全書¶
　册府元龜卷七百六十九　宋　王欽若等　撰¶
　　總錄部¶
　　　自述¶
夫摛文奮藻修詞立誠蓋儒者之至業君子之盛德者¶
也然則道有汚隆時有險易志之所藴用或未周則必¶
垂訓成謨因文見意用彰敷述豈徒然哉故禮曰述者¶
之謂明其是之謂也兩漢而下制用丕顯游揚藝圃博¶
<pb:KR3k0013_WYG_769-1b>¶
約詞林託理以寄其懐譬道以揚其已觸類而長馳思¶
無窮著之于篇可得而覧也¶
漢東方朔武帝時爲大中大夫乆之朔上書陳農戰彊¶
國之計因自訟獨不得大官欲求試用其言專商鞅韓¶
非之語也指意放蕩頗復詼諧數萬言終不見用朔因¶
著論設客難已用位卑以自&KR0506;諭其辭曰客難東方朔¶
曰蘇秦張儀壹當萬乗之主而都卿相之位(都居/也)澤及¶
後世今子大夫修先王之術慕聖人之義諷誦詩書百¶
<pb:KR3k0013_WYG_769-2a>¶
家之言不可勝記著於竹帛脣腐齒落服膺而不可釋¶
好學樂道之効明白甚矣自以爲智能海内無雙則可¶
謂博聞辯智矣然悉力盡忠以事聖帝曠日持乆官不¶
過侍郎位不過執㦸意者尚有遺行耶同胞之徒無所¶
容居其故何也東方先生喟然長息仰而應之曰是故¶
非子之所能備也彼一時也此一時也豈可同哉夫蘇¶
秦張儀之時周室大壞諸侯不朝力政爭權相禽以兵¶
并爲十二國未有雌雄得士者彊失士者亡故談説行¶
<pb:KR3k0013_WYG_769-2b>¶
焉身處尊位珍寳充内外有倉廩澤及後世子孫長享¶
今則不然聖帝流德天下震懾諸侯賔服連四海之内¶
以爲帶安於覆盂天下均平合爲一家動發舉事猶運¶
之掌賢與不肖何以異哉尊天之道順地之理無物不¶
得其所故綏之則安動之則苦尊之則爲將卑之則爲¶
虜抗之則在青雲之上抑之則在深泉之下用之則爲¶
虎不用則爲䑕雖欲盡情效節安知前後夫天地之大¶
士民之衆竭精談説竝進輻輳者不可勝數悉力募之¶
<pb:KR3k0013_WYG_769-3a>¶
困於衣食或失門户使蘇秦張儀與僕竝生於今之世¶
曽不得掌故安敢望常侍郎乎天下無害雖有聖人安¶
所施才上下和同雖有賢者無所立功故曰時異事殊¶
雖然安可不務修身乎哉詩云鼓鐘于宫聲聞于外鶴¶
鳴于九臯聲聞于天茍能修身何患不榮太公體行仁¶
義七十有二乃設用於文武得信厥説(師古曰設施/也信讀曰伸)封¶
於齊七百歳而不絶此士所以日夜孳孳敏行而不敢¶
怠也(師古曰孳與/孜同敏勉也)辟若鶺鴒飛且鳴矣傳曰天不爲人¶
<pb:KR3k0013_WYG_769-3b>¶
之惡寒而輟其冬地不爲人之惡險而輟其廣君子不¶
爲小人之匃匈而易其行天有常度地有常形君子有¶
常行君子道其常小人計其功詩云禮義之不愆何恤¶
人之言故曰水至清則無魚人至察則無徒冕而前旒¶
所以蔽明黈纊充耳所以塞聰(如淳曰黈音主謂以爲/瑱用黈纊縣之也師古)¶
(曰如説非也黈黄色也纊綿也以黄綿爲充用/組縣之於冕垂两耳旁示不外聼非玉瑱之縣)明有所¶
不見聰有所不聞舉大德赦小過無求備於一人之義¶
也(師古曰論語曰仲弓問政於孔子孔子曰赦小過舉/賢才周公謂魯公曰故舊無大故則不棄也毋求備)¶
<pb:KR3k0013_WYG_769-4a>¶
(於一人故朔引此言也士有/百行功過相除不可求備也)枉而直之使自得之揆而¶
度之使自索之(師古曰枉曲也索亦/求也度音徒各反)盖聖人教化如此¶
欲自得之則敏且廣矣(師古曰敏/者疾也)今世之處士魁然無¶
徒廓然獨居(魁讀/曰塊)上觀許由下察接輿計同范蠡忠合¶
子胥(許由堯讓以天下而恥聞之楚狂接輿佯狂匿/跡范蠡佐勾踐功成而退子胥忠諫至死不易)天¶
下和平與義相扶寡耦少徒固其宜也(耦合也/徒衆也)子何疑¶
於我哉若夫燕之用樂毅秦之任李斯酈食其之下齊¶
説行如流曲從如環所欲必得功若邱山海内定國家¶
<pb:KR3k0013_WYG_769-4b>¶
安是遇其時也子又何怪之邪語曰以筦闚天以蠡測¶
海(蠡匏/瓢也)以莛撞鐘(謂槀/莛也)豈能通其條貫考其文理發其¶
音聲哉(考究/也)繇是觀之譬猶鼱鼩之襲狗(鼱鼩/小䑕)孤豚之¶
咋虎(孤豚孤特之/豚咋嚙也)至則靡爾何功之有(靡碎滅也/爾語辭)今以¶
下愚而非處士雖欲無困固不得已此適足以明其不¶
知權變而終惑於大道也¶
揚雄字子雲哀帝時丁傅董賢用事諸附離之者或起¶
家至二千石(離著/也)時雄方草太𤣥有以自守泊如也(泊/安)¶
<pb:KR3k0013_WYG_769-5a>¶
(静/也)或嘲雄以𤣥尚白(𤣥黒色也言雄作之不成/其色猶白故無祿位也)而雄解¶
之號曰解嘲其辭曰客嘲揚子曰吾聞上世之士人綱¶
人紀(爲衆人之/綱紀也)不生則已生則上尊人君下榮父母析¶
人之圭儋人之爵(析亦分也/儋荷負也)懷人之符分人之祿紆青¶
拖紫朱丹其轂(青紫謂綬色紆/縈也拖曳也)今子幸得遭明盛之世¶
處不諱之朝與羣賢同行(同行謂/同行列)厯金門上玉堂有日¶
矣(金門金馬門也黄圗有/大玉堂小玉堂殿也)曽不能畫一竒出一䇿上説¶
人主下談公卿目如燿星舌如電光一從一横論者莫¶
<pb:KR3k0013_WYG_769-5b>¶
當顧黙而作太𤣥五千文枝葉扶疎獨説十餘萬言(扶/疎)¶
(分布/也)深者入黄泉髙者出蒼天大者含元氣纎者入無¶
倫(纎㣲之甚/無等倫)然而位不過侍郎擢纔給事黄門(纔淺也/言僅得)¶
(之/也)意者𤣥得無尚白乎何爲官之拓落也(拓落不/耦也)揚子¶
笑而應之曰客徒欲朱丹吾轂不知一跌將赤吾之族¶
也(跌足失厝也見誅殺/者必流血故云赤族)往者周綱解結羣鹿爭逸(謂戰/國時)¶
(諸侯/也)離爲十二合爲六七(十二謂魯衛齊楚鄭燕秦韓/趙魏中山也六七者齊趙韓)¶
(魏燕楚六國/及秦爲七也)四分五剖竝爲戰國(道其分離之意四分/則交五而裂如田字)¶
<pb:KR3k0013_WYG_769-6a>¶
士無常君國無定臣得士者富失士者貧矯翼厲翮恣¶
意所存(言來如鳥之/飛任所息也)故士或自盛以槖或鑿坏以遁也¶
(自盛以槖謂范雎也鑿坏謂顔闔也魯君聞顔/闔賢欲以爲相使者往聘因鑿後垣而亡坏壁)是故騶¶
衍以頡頏而取世資(衍齊人也著書所言皆天事故齊/人曰談天衍逰諸侯所言則以爲)¶
(迂闊逺於事情然終不屈嘗仕/於齊位至卿頡頏上下不定也)孟軻雖連蹇猶爲萬乘¶
師(連蹇難也言值/世之屯難也)今大漢左東海右渠搜前番禺後陶¶
塗(小國也駒駼馬出北海上今此云後陶塗則是北方/國名也夲國出馬因以爲名今書夲國陶字有作椒)¶
(者流俗/所改)東南一尉(㑹稽東部/都尉也)西北一侯(燉煌玉門/闗侯也)徽以¶
<pb:KR3k0013_WYG_769-6b>¶
紏墨制以質鈇(言有罪則係於徽墨尤惡者則斬以鈇/質也徽紏墨皆繩也質鍖也鈇莝刃也)¶
散以禮樂風以詩書(風化/也)曠以歳月結以倚廬(在倚廬/行服三)¶
(年也漢律以不爲親行三年服不得/選舉以廬倚牆至地而爲之無楣柱)天下之士雷動雲¶
合魚鱗雜襲咸營于八區(八區八/方也)家家自以爲稷契人¶
人自以爲咎繇戴縰垂纓而談者皆擬於阿衡(縰韜髪/者也)¶
五尺童子羞比晏嬰與夷吾(夷吾管仲也羞比之者/以其不爲王者之佐)當¶
塗者升青雲失路者委溝渠旦握權則爲卿相夕失勢¶
則爲匹夫譬若江湖之雀勃澥之鳥乗鴈集不爲之多¶
<pb:KR3k0013_WYG_769-7a>¶
雙鳬飛不爲之少(乗鴈四鴈也雀字或作雁鳬字/或作島島海中山其義兩通)昔三¶
仁去而殷虚(論語稱㣲子去之箕子爲之奴比干諫而/死孔子曰殷有三仁焉虛空也一曰虚讀)¶
(曰墟言其亡/國爲邱墟)二老歸而周熾(二老伯夷/太公也)子胥死而吳亡¶
種蠡存而粤伯(伯讀/曰霸)五羖入而秦喜樂毅出而燕懼(五/羖)¶
(謂百里奚也買以羖羊/之皮五故稱五羖也)范雎以折摺而危穣侯蔡澤雖¶
噤吟而笑唐舉(噤吟頷頤之貌澤從唐舉相謂之曰聖/人不相殆先生乎澤曰吾自知富貴)¶
故當其有事也非蕭曹子房平勃樊霍則不能安當其¶
亡事也章句之徒相與坐而守之亦亡所患(章句小/儒也)故¶
<pb:KR3k0013_WYG_769-7b>¶
世亂則聖哲馳騖而不足世治則庸夫高枕而有餘夫¶
上世之士或解縛而相(管仲/也)或釋褐而傅(甯戚/也)或倚夷¶
門而笑(侯嬴也爲夷門卒秦伐趙趙求救無忌將十餘/人往辭嬴嬴無所戒更還嬴笑之以謀告無忌)¶
(也/)或横江潭而漁(漁父/也)或七十説而不遇(孔丘/也)或立談¶
間而封侯(薛分/也)或枉千乗於陋巷(齊有小臣稷桓公一/日三至而不得見從)¶
(者曰可以止矣桓公曰士之傲爵祿者固輕其主主傲/霸王者亦輕其士彼傲爵祿者吾庸敢傲霸王乎遂見)¶
(之/)或擁帚彗而先驅(鄒衍之燕昭王郊迎擁彗/爲之先驅也彗以帚者也)是以士¶
頗得信其舌而奮其筆(信讀/曰伸)窒隙蹈瑕而無所詘也(君/臣)¶
<pb:KR3k0013_WYG_769-8a>¶
(上下有釁乗毁隙乖離之/漸則可遂見取也窒塞也)當今縣令不請士郡守不迎¶
師羣卿不揖客將相不俛眉(自髙枕也/俛低也)言竒者見疑行¶
殊者得辟(辟罪/法)是以欲談者卷舌而固聲欲行者擬足¶
而投跡(卷屈也固閉/也擬疑也)鄉使上世之士處虖今世(鄉讀/曰嚮)策¶
非甲科行非孝㢘舉非方正獨可抗疏時道是非(抗舉/也謂)¶
(上之也疏者疏/條其事而言之)髙得待詔下觸聞罷(報聞而/罷之)又安得青¶
紫且吾聞之也炎炎者滅隆隆者絶觀雷觀火爲盈爲¶
實天収其聲地藏其熱(炎炎火光也隆隆雷聲也人之/觀火聼雷謂其盈實終以天収)¶
<pb:KR3k0013_WYG_769-8b>¶
(雷聲地藏火熱則爲虚/無言極盛者亦滅亡也)髙明之家鬼瞰其室(鬼神害盈/而福謙瞰)¶
(視/也)攫拏者亡黙黙者存(攫拏妄有摶/執牽引也)位極者髙危自守¶
者身全是故知𤣥知黙守道之極爰静爰清游神之庭¶
惟寂惟寞守德之宅世異事變人道不殊彼我易時未¶
知如何(或能/勝之)今子迺以鴟梟而笑鳯凰執蝘蜓而嘲龜¶
龍(蝘蜓蜥/蜴也)不亦病乎子徒笑我𤣥之尚白吾亦笑子病¶
甚不遭臾跗與扁鵲也(二人皆古/之良醫者)悲夫客曰然則靡𤣥¶
無所成名乎(靡亦/無)范蔡以下何必𤣥哉揚子曰范雎魏¶
<pb:KR3k0013_WYG_769-9a>¶
之亡命也折脅拉髂免於徽索(髂骨也/徽䋲也)翕肩蹈背扶服¶
入槖(翕歛/也)激卬萬乗之主(卬怒也言秦安得王獨/太后穣侯爾卬讀曰仰)界涇¶
陽抵穣侯而代之(界間其兄弟使䟽涇陽/秦昭王弟貴用事也)當也(言當/其際)蔡¶
澤山東之匹夫顉頤折頞涕涶流沬(顉曲/頤也)西揖强秦之¶
相搤其咽而亢其氣拊其背而奪其位(蔡澤説范雎以/功成而退禍福)¶
(之機適值雎有間於主因薦以/自代搤謂急持之咽頸亢絶也)時也(遇其/時)天下已定兵¶
革已平都於雒陽婁敬委輅脱輓掉三寸之舌建不拔¶
之䇿舉中國徙之長安(不拔謂堅固不㧞/也中國謂京師)適也(中其/適)五¶
<pb:KR3k0013_WYG_769-9b>¶
帝垂典三王傳禮百世不易叔孫通起於枹鼓之間解¶
甲投戈遂作君臣之儀得也(得其/所)甫刑靡敝秦法酷烈¶
聖漢權制而蕭何造律宜也(合其/宜)故有造蕭何律於唐¶
虞之世則誖矣(誖/乖)有作叔孫通儀於夏殷之時則惑矣¶
有建婁敬之䇿於成周之世則繆矣有談范蔡之説於¶
金張許史之間則狂矣夫蕭規曹隨(隨從也言蕭何始/作規模曹參因而)¶
(從/之)留侯畫䇿陳平出竒功若泰山嚮若阺隤(巴蜀人名/山旁推委)¶
(堕落/曰阺)雖其人之膽知哉亦㑹其時之可爲也(非唯其人/膽知乃㑹)¶
<pb:KR3k0013_WYG_769-10a>¶
(時之可/爲也)故爲可爲於可爲之時則從爲不可爲於不可¶
爲之時則㓙若夫藺生収功於章䑓(藺相如献璧於此/䑓謂齎璧如秦秦)¶
(不與趙地相如詭取其/璧使人間以歸趙也)四皓采榮於南山(榮者聲名也/一曰榮謂草)¶
(木之英采/取以充食)公孫創業於金馬(公孫𢎞對/䇿金馬門)驃騎發跡於祁¶
連司馬長卿竊訾於卓氏東方朔割名於細君(割損也/言以肉)¶
(遺細君是/損割其名)僕誠不能與此數公者竝故黙然獨守吾太¶
𤣥雄既著太𤣥經客有難𤣥太深衆人之不好也雄解¶
之號曰觧難其辭曰客難揚子曰凡著書爲衆人之所¶
<pb:KR3k0013_WYG_769-10b>¶
好也美味期乎合口工聲調於比耳(比和/也)今吾子迺抗¶
辭幽説閎意眇指(眇讀/曰妙)獨馳騁於有亡之際而陶冶大¶
鑪旁薄羣生(旁薄猶言/蕩薄也)厯覧者兹年矣而殊不寤(兹益/也兹)¶
(年言其乆不/寤不曉其意)亶費精神於此而煩學者於彼(亶讀/曰但)譬盡¶
者&KR0030;於無形弦者放於無聲殆不可乎(放依也殆近/也放甫往切)揚¶
子曰俞(俞然也/音踰)若夫閎言崇議幽㣲之&KR0151;盖難與覧者¶
同也昔人有觀象於天視度於地察法於人者天麗且¶
彌地普而深(麗著也日月星辰之所/著也彌廣也普遍也)昔人之辭迺玉迺¶
<pb:KR3k0013_WYG_769-11a>¶
金(真寳美麗/如金如玉)彼豈好爲艱難哉勢不得已也獨不見夫¶
翠蚪綘螭之將登虖天必聳身於蒼梧之淵不階浮雲¶
翼疾風虚舉而上升則不能橶膠葛騰九閎(橶挶也膠/葛上清之)¶
(氣也騰升也九閎九天/之門橶音㦸挶君足切)日月之經不千里則不能燭六¶
合燿八紘(燭炤也六合爲天地四方八/紘八方之綱維也紘音宏)泰山之髙不嶕¶
嶢則不能浡滃雲而㪚歊烝(嶕嶢髙貌也浡滃盛也滃/雲氣貌歊烝氣上出也)¶
是以宓犠氏之作易也綿絡天地經以八卦文王附六¶
爻(因而/重也)孔子錯其象而彖其辭然後發天地之藏定萬¶
<pb:KR3k0013_WYG_769-11b>¶
物之基典謨之篇雅頌之聲不温純深潤則不足以揚¶
鴻烈而章緝熙(鴻大也烈業也緝/繼續熙光明也)盖胥靡爲宰(胥相也/靡無也)¶
(言相師以無/爲作宰者也)寂寞爲尸(道化以寂/寞爲主)大味必淡大音必希¶
(淡謂無/五味也)大語呌呌大道低回(呌呌逺聲也/低回紆衍也)是以聲之𦕈¶
者不可同於衆人之耳(眇讀/曰妙)形之美者不可混於世俗¶
之目(混亦/同也)辭之衍者不可齊於庸人之聽(衍旁/廣也)今夫絃¶
者高張急徽追趨逐耆則坐者不期而附(徽琴徽也所/以表發撫抑)¶
(之處也追趨逐耆隨所/趨嚮愛嗜而追逐之也)試爲之施咸池揄六莖發簫韶¶
<pb:KR3k0013_WYG_769-12a>¶
詠九成則莫有和也(揄引也/和應也)是故鍾期死伯牙絶絃破¶
琴而不肯與衆鼓&KR1725;人亡則匠石輟斤而不敢妄斵(&KR1725;/古)¶
(之善塗塈者也施廣領大袖以仰塗而領袖不汙有小/飛泥誤著鼻因令匠石揮斤而斵知石之善斵故敢使)¶
(之也塈即今之仰泥也&KR1725;/拔拭也故謂塗者爲獶人)師曠之調鐘竢知音者之在¶
後也(晉平公鑄大鐘工者以爲調美師曠曰臣竊聼之/知其不調也質於師涓而果知鐘之不調是師曠)¶
(欲善調以爲後/世之有知音)孔子作春秋幾君子之前睹也(幾讀/曰兾)老¶
耼有遺言貴知我者希(老子德經云知我/者希則我貴矣)此非其操與¶
雄見諸子各以其知舛馳(舛相/背)大氐皆詆訾聖人即爲¶
<pb:KR3k0013_WYG_769-12b>¶
恠迂折辯詭辭以撓世事(大氐大歸也詆訾毁也迂逺/也折分也詭異也言諸子之)¶
(書大歸皆非毁周孔子之教/爲巧辯異辭以攪亂時政也)雖小辯務破大道而惑衆¶
使溺於所聞而不自知其非也¶
後漢班固字孟堅明帝永平中爲郎典校秘書專篤志¶
於博學以著述爲業或譏以無功又感東方朔揚雄自¶
喻以不遭蘇張范蔡之時曽不折之以正道明君子之¶
所守故聊復應焉其辭曰賔戱主人曰盖聞聖人有一¶
定之論烈士有不易之分亦云名而已矣(唯貴得/名也)故太¶
<pb:KR3k0013_WYG_769-13a>¶
上有立德其次有立功夫德不得後身而特盛功不得¶
背時而獨章是以聖哲之治棲棲皇皇(不安之/意也)孔席不¶
煗墨突不黔繇此言之取舎者昔人之上務著作者前¶
列之餘事爾今吾子幸㳺帝王之世躬帶紱冕之服(帶/大)¶
(帶也冕/冠也)浮英華湛道德(湛讀曰沈華謂名譽也言外則/有美名美譽内則履道崇德也)¶
矕龍虎之文舊矣(矕被也易曰大人豹變其/文蔚也言文章之盛乆也)卒不能攄¶
首尾奮翼鱗振拔洿塗跨騰風雲(攄申也洿停水塗/泥也以龍爲喻也)使¶
見之者景駭聞之者嚮震(嚮讀曰響見影則/駭聞響則震也)徒樂枕經¶
<pb:KR3k0013_WYG_769-13b>¶
籍書紆體衡門(紆屈也衡門横/一木於門上)上無所蔕下無所根獨¶
攄意虖宇宙之外鋭思於毫芒之内潜神黙記嘗以年¶
歳(宇宙之内言宏廣也/毫芒之内言細㣲也)然而器不賈於當己用不効於¶
一世(賈讎也當己謂及己/身尚在猶言當年也)雖馳辯如濤波摛藻如春華¶
(大波曰濤摛布/也藻文辭也)猶無益於殿最意者且運朝夕之䇿定¶
合㑹之計使存有顕號亡有美諡不亦優虖主人逌爾¶
而笑曰(逌笑/貎也)若賔之言斯所謂見埶利之華闇道德之¶
實守突奥之熒燭未卬天庭而覩白日也(爾雅東南隅/謂之突西南)¶
<pb:KR3k0013_WYG_769-14a>¶
(謂之奥熒燭/小光之燭)曩者王塗蕪穢周失其御侯伯方軌戰國¶
横騖於是七雄虓闞分裂諸夏(七雄秦及/六國也)龍戰而虎爭¶
㳺説之徒風颺電激竝起而救之其餘焱飛景附煜霅¶
其間者盖不可勝載(焱疾風也煜/霅光貌也)當此之時搦杇摩鈍¶
鉛刀皆能壹㫁(搦授/也)是故魯連飛一矢而蹶千金虞卿¶
以顧盼而捐相印也(齊圍燕燕將保於聊城魯連係帛/書於矢射與之爲陳利害燕將得)¶
(之泣而自殺秦時圍邯郸爲却五十里趙王以千金爲/魯連夀不受魏齊爲秦所購迫急走趙趙相虞卿與齊)¶
(有故然愍其窮於是解相印間行/與奔魏公子無忌也蹷蹋也距也)夫啾發投曲感耳之¶
<pb:KR3k0013_WYG_769-14b>¶
聲合之律度滛䵷而不可聽者非韶夏之樂也(啾發啾/啾小聲)¶
(而發也投曲趨合屈曲也感耳動應衆庶之耳也然而/合律度君子所不聼也滛䵷非正之聲也不謂䵷之鳴)¶
(也/)因埶合變偶時之㑹風移俗易乖忤而不可通者非¶
君子之法也(雖偶當時之㑹而/不可以移風易俗)及至從人合之衡人散¶
之亡命漂説覉旅騁辭(漂浮/也)商鞅挾三術以鑚孝公李¶
斯奮時務而要始皇(三術王一霸二/富國强兵三也)彼皆躡風雲之㑹¶
履顛沛之埶(顛沛僵/仆也)據徼乗邪以求一日之富貴(徼要/也據)¶
(可以要迎之時也/徼字或作激發也)朝爲榮華夕而焦悴福不盈眦旤溢¶
<pb:KR3k0013_WYG_769-15a>¶
於世(當富貴之間視不滿/目故言不盈眦也)㓙人且以自悔况吉士而是¶
賴乎(賴/利)且功不可以虚成名不可以僞立韓設辯以徼¶
君吕行詐以賈國(賈市/賈也)説難既酋其身迺囚秦貨既貴¶
厥宗亦墜(酋雄也説難韓非書篇名也吕不韋初見子/楚在趙而云此竒貨可居故班氏謂子楚爲)¶
(秦貨/爾)是故仲尼抗浮雲之志孟軻養浩然之氣彼豈樂¶
爲迂闊哉道不可以貳也(迂逺/也)方今大漢灑掃羣穢夷¶
險芟荒廓帝紘恢皇綱基隆於羲農規廣於黄唐其君¶
天下也炎之如日威之如神函之如海養之如春(函容/也讀)¶
<pb:KR3k0013_WYG_769-15b>¶
(與含/同)是以六合之内莫不同原共流沐浴𤣥德(原水泉/之夲也)¶
(流者其/末流也)禀卬太和枝附葉著(卬讀/仰也)譬猶草木之殖山林¶
魚鳥之毓川澤(殖生也/長也)得氣者蕃滋失時者苓落(苓與/零同)¶
參天墜而施化豈云人事之厚薄哉今子處皇世而論¶
戰國燿所聞而疑所覿(覿見/也)欲從旄敦而度髙虖泰山¶
懷汎濫而測深虖重淵亦未至也(爾雅前髙曰旄邱如/覆敦者敦邱側出曰)¶
(汎泉上出/曰濫泉)賔曰若夫鞅斯之倫衰周之㓙人既聞命矣¶
敢問上古之士處身行道輔世成名可述於後者黙而¶
<pb:KR3k0013_WYG_769-16a>¶
已虖主人曰何爲其然也若咎繇謨虞箕子訪周(訪亦/謀也)¶
言通帝王謀合聖神殷説夢發於傅巖周望兆動於渭¶
濵齊甯激聲於康衢漢良受書於邳圻皆竢命而神交¶
匪詞言之所信故能建必然之䇿展無窮之勲也近者¶
陸子優繇新語以興(優繇不/仕也)董生下帷發藻儒林劉向¶
司籍辯章舊聞揚雄覃思法言太𤣥(覃大也/深也)皆及時君¶
之門闈究聖人之壼奥(宫中門謂之闈/宫中巷謂之壼)婆娑乎術藝之¶
場休息乎篇籍之囿以全其質而發其文用納乎聖聽¶
<pb:KR3k0013_WYG_769-16b>¶
烈炳於後人斯非其亞與(亞次也與/讀曰歟)若迺伯夷抗行於¶
首陽栁惠降志於辱仕(辱仕謂爲士/師三黜也)顔躭樂於簞瓢孔¶
終篇於西狩(謂作春秋止/於𫉬麟也)聲盈塞於天淵真吾徒之師¶
表也且吾聞之一隂一陽天墬之方迺文迺質王道之¶
綱有同有異聖喆之常故曰慎修所志守爾天符委命¶
共已味道之腴(膄肥/也)神之聽之名其&KR0213;諸(舍廢也諸之/也言修志委)¶
(命則神明聽之祐以福/祿自然有名永不廢也)賔又不聞龢氏之璧韞於荆石¶
(韞亦/藏也)隋侯之珠藏於蜯蛤虖厯世莫&KR2178;不知其將含景¶
<pb:KR3k0013_WYG_769-17a>¶
耀吐英精曠千載而流夜光也應龍潜於潢汙魚黿媟¶
之(應龍龍有翼者潢汙/停水也蝶謂侮狎之)不覩其能奮靈徳合風雲超怱¶
&KR0189;而躆顥蒼也(躆以足據持顥顥天元氣浩汗/故曰顥天其色蒼蒼故曰蒼天)故夫泥¶
蟠而天飛者應龍之神也先賤而後貴者龢隋之珍也¶
時闇而乆章者君子之貞也(時闇有/時而闇)若迺牙曠清耳於¶
管絃離婁𦕈目於毫分逢蒙絶技於弧矢班輸攉巧於¶
斧斤(逢蒙古善射者也班/輸即魯公輸班也)良樂軼能於相馭烏𫉬抗力¶
於千鈞(良王良也樂伯樂也軼與逸同相/相馬也馭善馭也烏𫉬壯士也)龢鵲發精於¶
<pb:KR3k0013_WYG_769-17b>¶
鍼石研桑心計於無垠(和秦醫和也鵲扁鵲也研計研/也一曰計兒亦曰計然桑桑𢎞)¶
(羊/也)僕亦不任厠技於彼烈故宻爾自娱於斯文(宻净也/安也)¶
崔駰字亭伯少㳺太學嘗以典籍爲業未遑仕進之事¶
時人或譏其太𤣥靜將以後名失實駰擬揚雄解嘲作¶
達㫖以答焉其辭曰或説已曰易稱備物致用可觀而¶
後有所合故能扶陽以出順隂而入(備物致用易繫辭/之文也可觀而有)¶
(所合序卦之文也鄭𤣥注易乾鑿度曰陽起于子陰起/於午天數大分以陽出離以隂入坎坎爲中男離爲中)¶
(女太一之行從中男入從中女/出因隂陽男女之偶爲終始也)春發其華秋収其實有¶
<pb:KR3k0013_WYG_769-18a>¶
始有極爰登其質今子韞櫝六經服膺道術厯世而㳺¶
髙談有日俯鉤深於重淵仰探達乎九乾(九乾謂天/有九重也)窮¶
至賾於幽㣲測潜隐之無源然下不歩卿相之廷上不¶
登王公之門進不黨以讃已退不黷於庸人(讃尤/稱也)獨師¶
友道德合符&KR0494;真抱景特立與士不羣盖髙樹靡隂獨¶
木不林隨時之宜道貴從凡(老子曰和其光而同/其塵故言道貴從凡)于時¶
太上運天德以君世憲王僚而布官(太上明帝也憲法/也僚官也言法三)¶
(王而建/官也)臨雍泮以恢儒疏軒冕以崇賢(天子辟雍諸侯/泮宫皆所以立)¶
<pb:KR3k0013_WYG_769-18b>¶
(學垂/教也)率惇德以勵忠孝揚茂化以砥仁義(砥礪/也)選利器¶
於良材求鏌鋣於明智不以此時攀台階闚紫闥(三台/陛之)¶
(三階三公/之象也)據髙軒望朱闕夫欲千里而咫尺未發(八寸/曰咫)¶
蒙切惑焉故英人乗斯時也(知過萬人/謂之英)猶&KR0483;禽之赴深¶
林&KR0393;蚋之趣大沛(蚋小&KR0393;蚊之𩔖孟/子曰汚池沛澤)胡爲嘿嘿而乆沉¶
滯也答曰有是言乎子茍欲勉我以世路不知其跌而¶
失吾之度古者隂陽始分天地&KR0004;制(制協韻音/之設切)皇綱亡¶
緒帝紀乃設𫝊序厯數三代興滅昔大庭尚矣赫胥㒺¶
<pb:KR3k0013_WYG_769-19a>¶
識(大庭赫胥竝古帝王號也/尚逺也罔無也識記也)淳樸散離人物錯乖髙辛¶
攸降厥趣各違(髙辛氏/帝嚳也)道無常稽與時張弛(隨時弛張/不考之於)¶
(常道/也)失仁爲非得義爲是(老子曰失道後徳失德後/仁失仁後義失義後禮)君¶
子通變各審所&KR0130;故士或掩目而淵潜(莊子曰比人無/澤與舜爲友以)¶
(天下譲之無澤乃自投/清冷之淵終身不反也)或盥耳而山棲(盥洗/也)或草耕而¶
僅飽(伯成子髙唐虞時爲諸侯舍/去而耕禹徃見之則耕在野)或木茹而長飢(鮑焦/衣木)¶
(皮食/木實)或重聘而不來(狂接輿者楚人也耕而食楚王聞/其賢使者持金百鎰車二駟聘之)¶
(曰願煩先生理江南接輿笑而/不應使者去而逺徙莫知所之)或屢黜而不去(栁下惠/爲士師)¶
<pb:KR3k0013_WYG_769-19b>¶
(三黜人曰可以去矣曰直道/而事人何徃而不三黜也)或冐訽以干進或望色而¶
斯舉(訽辱也伊尹蒙恥辱負鼎爼以干/湯論語日色斯舉矣翔而後集)或以役夫發夢¶
於王公(商髙宗夢得説乃使百工營求諸野得諸傅巖/説賢而隐代胥靡築之以共食王公縂而言也)¶
(爾雅皇王后/辟公侯君也)或以漁父見兆於元龜(太公以釣于周渭/水西伯將出卜之)¶
(曰所𫉬非龍非驪非熊非羆所𫉬霸王之輔於是/西伯獵果得太公渭水之陽與語大説元大也)若夫¶
紛繷塞路㓙虐播流(方言云/繷盛多)人有昏墊之戹主有疇咨¶
之憂(昏瞀墊溺皆困水灾也尚書帝曰咨/洪水滔天浩浩懷山㐮陵有能俾乂)條垂藟蔓上¶
下相求(藟藤/也)於是乎賢人授手援世之灾(孟子曰天下/溺則援之以)¶
<pb:KR3k0013_WYG_769-20a>¶
(道嫂溺則援/之以手也)䟦渉赴俗急斯時也(草行/爲跋)昔堯含慼而臯¶
陶謨髙祖歎而子房慮(謨謀也堯遭洪水咨嗟憂愁訪/下人有能治者臯陶大禹陳其)¶
(謨髙祖歎爲頂羽所敗下馬踞鞍而問子房曰吾欲捐/關以東誰可與共功者子房曰九江王布彭越韓信即)¶
(欲捐之此三/人楚可破也)禍不㪚而曹綘奮(曹參及綘侯周勃皆從/髙祖征伐以定天下也)¶
結不解而陳平權(髙祖擊匈奴至白登被/圍七日用陳平計得出)及其䇿合道¶
從克亂弭衝乃將鏤𤣥珪册顕功(珪玉/也)銘昆吾之冶(吕/尚)¶
(作周太師其功銘/於昆吾之鼎也)勒景㐮之鐘(國語曰晉魏顆以其身/退秦師于輔氏其勲銘)¶
(于景鐘此/兼言襄也)與其有事則褰裳濡足冠挂不顧(褰裳渉水/也淮南子)¶
<pb:KR3k0013_WYG_769-20b>¶
(曰禹之逰時冠挂而/不頋履遺而不取也)人溺不拯則非仁也當其無事則¶
躐纓整襟規矩其歩(廣雅云躐持也言持/纓整襟修其容止)德譲不修則¶
非忠也是以險則救俗平則守禮舉以公心不私其體¶
今聖上之育斯人也樸以皇質雕以唐文(孔子曰大哉/堯之爲君煥)¶
(乎其有文章/故言唐文)六合怡怡比屋爲仁壹天下之衆異齊品¶
類之萬殊参差同量坯冶一陶(坯土器/未燒者)羣生得理庶績¶
其凝(凝成/也)家家有以樂和人人有以自優威械藏而爼¶
豆布六典陳而九刑厝(械謂器械甲胄之属也厝謂置/之不用也周禮太宰之職掌建)¶
<pb:KR3k0013_WYG_769-21a>¶
(邦之六典以佐王理邦國一曰治典二曰教典三曰禮/典四曰政典五曰刑典六曰事典左傳周有亂政而作)¶
(九/刑)齊茲兆庶出於平易之路雖有力牧之略尚父之厲¶
(力牧黄帝臣也尚父/吕望也厲謂容巖厲)伊臯不論奚事范蔡(伊尹臯陶/范雎蔡澤)夫¶
廣厦成而茂木暢逺求存而良馬縶(廣厦成不求材故/茂木條暢也逺求)¶
(謂逺方珍異之物也存猶止息也言/所求之物既止不資良馬之力也)隂事終而水宿藏¶
(立冬之後盛德在水隂氣用事故曰隂事水宿謂北方/七宿斗牛女虚危室璧也月令曰孟冬月昏危中仲冬)¶
(昏璧中季冬昏婁中孟春/昏參中水星伏不見也)場功畢而大火入(爾雅曰心/爲大火詩)¶
(豳風曰七月流火/又曰九月場圃也)方斯之際處士山積學者川流衣裳¶
<pb:KR3k0013_WYG_769-21b>¶
被宇冠盖雲浮譬猶衡陽之林岱隂之麓(山南曰陽山/北曰隂榖梁)¶
(傳曰林屬/於山曰麓)伐尋抱不爲之稀蓺拱把不爲之數(八尺曰/㝷蓺殖)¶
(也兩手曰拱數猶/概數音疏角切)悠悠㒺極亦各有得(悠悠衆多也㒺/極猶無窮也亦)¶
(各有得言自/以爲得也)彼採其華我収其實舎之則藏已所學也¶
(彼彼衆人也論語曰/用之則行舎之則藏)故進動以道則不辭執珪而秉柱¶
國(吕氏春秋曰得伍員者位執珪又爵/名也又曰柱國楚官猶秦之相國也)復靜以理則甘¶
糟糠而安藜藿夫君子非不欲仕也恥夸毗以求舉(夸/毗)¶
(謂佞人足恭/善爲進退)非不欲室也惡登牆而摟處(孟子曰踰東/家牆而摟其)¶
<pb:KR3k0013_WYG_769-22a>¶
(處子則得妻不摟則不得妻則將/摟之乎其字從手處子處女也)呌呼&KR0247;鬻縣旌自表¶
非隋和之寳也暴智燿世因以干祿非仲尼之道也(因/字)¶
(一作回/回邪也)游不倫黨茍以徇已(倫謂等倫黨謂朋黨狥營/也言人非其𩔖茍以營已)¶
(而/已)汗血競時利合而友(汗血謂勞力也競時謂趍/時也時合而友不以道義)子笑¶
我之沉滯吾亦病子屑屑而不已也(屑屑猶/區區也)先人有則¶
而我弗&KR0220;行有枉徑而我弗隨(枉曲也/徑道也)&KR0391;否在予唯世¶
所議固將因天質之自然誦上哲之髙訓詠太平之清¶
風行天下之至順懼吾躬之穢德勤百畆之不耘(尚書/曰穢)¶
<pb:KR3k0013_WYG_769-22b>¶
(德彰聞禮記曰夫人情者聖王之田脩禮以耕之陳/義以種之講學以耨之古者夫田百畆耘除草也)縶¶
余馬以安行俟性命之所存(安行不奔馳天命之/謂性言隐居以俟命)昔孔¶
子起威於夾谷晏嬰發勇於崔杼曹劌舉節於柯盟(曹/劌)¶
(曹沬也以勇事魯莊公爲魯將與齊戰三敗莊公懼乃/遂獻邑地以和猶以爲將齊桓公與莊公㑹于柯盟桓)¶
(公與莊公既盟於壇上曹沬執匕首刼/齊桓公左右莫敢動乃還魯之侯地)卞嚴克㨗於疆¶
禦(新序曰卞莊子養母戰而三北交游非之國君辱之/及母死三年齊與魯戰荘子請從遂赴敵而  三𫉬)¶
(甲首曰夫三北以養母也今志節小具而責塞矣吾聞/之節土不以辱生遂反敵殺十人而死君子曰三北以)¶
(塞滅世斷宗/於孝未終)范蠡錯執於㑹稽(錯置執謂謀也史記曰/吳王敗越於夫椒越王)¶
<pb:KR3k0013_WYG_769-23a>¶
(以餘兵五千保於㑹稽吳師追而圍之越王謂范蠡曰/奈何蠡對曰卑辭厚禮以遺之勾踐乃命大夫種行成)¶
(於吳膝行頓首曰勾踐請為臣妾吳王乃赦越王越王/反國拊循其士范蠡曰可矣乃伐吴師敗越復棲吴王)¶
(姑蘇/之山)伍員樹功於栢舉(伍子胥名員楚人也子胥父誅/於楚子胥挟弓矢而干吴王闔)¶
(閭闔閭甚勇之爲興師/伐楚于栢舉楚師敗績)魯連辯言以退燕(史記曰魯仲/連齊人也燕)¶
(將攻下齊聊城固保守之田單攻之不下魯仲連/乃爲書遺燕將燕將見書泣三日自殺遂平聊城)包胥¶
單辭而存楚(左傳曰楚昭王爲呉所敗奔随申包胥如/秦乞師曰吳爲封豕長蛇以荐食上國寡)¶
(君越在草莽使下臣吿急立依庭墻哭日夜不絶聲/勺飲不入口七日而秦師乃出敗吳師而復楚國)唐¶
且華顛以悟秦(唐且即唐雎也&KR0062;國䇿曰齊楚伐魏魏/使人請救不至魏人有唐雎者年九十)¶
<pb:KR3k0013_WYG_769-23b>¶
(餘矣西見秦王秦王曰丈人&KR0713;然乃逺至魏來者數矣/寡人知魏之急矣唐且曰夫魏萬乗之國也稱東藩者)¶
(以秦之强也今齊楚之兵已在魏郊矣大王之救不至/魏急且割地是王亡一萬乗之魏而强二敵之齊楚秦)¶
(王悟遽發兵救魏爾雅曰/顛頂也華顛謂白首也)丼羅童牙而報趙(丼羅下蔡/人丼茂孫)¶
(也年十二事秦相吕不韋秦使張唐徃相燕羅曰借臣/車五乗請爲張唐先報趙不韋乃言之於始皇召見使)¶
(甘羅於趙趙㐮王郊迎事/見史記童牙爲㓜少也)原衰見亷於壺飱(昔趙衰爲/原大夫故)¶
(曰原衰左傳曰晉侯問原守於寺人勃鞮對曰昔趙/衰以壺飱從徑餒而不食故使處原見音乎殿切)孟¶
宣収德於束脯(吕覧曰昔趙孟宣將之綘見桑間有餓/人孟宣止車下脯而食之再咽而能視)¶
(孟宣問之曰汝何爲而餓若是對曰臣官於綘歸而粮/絶羞行乞故至於此宣子與脯三朐拜受而弗敢食問)¶
<pb:KR3k0013_WYG_769-24a>¶
(其故曰臣有老母將以遺之孟宣/曰食之吾更與汝乃復與脯二束)吳札結信於邱木(史/記)¶
(曰吳公子季札使過徐君好季札劒口不敢言季札知/之爲使上國未獻洎還至徐徐君已死於是札解其寳)¶
(劔繫之徐君/冡樹而去)展季效貞於門女(展季栁下惠也韓詩外/傳曰魯有男子獨處夜)¶
(暴風雨至婦人趨而託之男子閉户不納曰吾聞男女/不六十不同居婦人曰子何不學桞下惠也惠不驅逮)¶
(門之女國人/不稱其亂焉)顔回明仁於度轂程嬰&KR0139;義於趙武(程嬰/解見)¶
(馮衍傳度/轂未詳)僕誠不能編德於數者竊慕古人之所序¶
張衡字平子順帝初再轉復爲太史令衡不慕當世所¶
居之官輙積年不徙自去史職五載復還乃設客間作¶
<pb:KR3k0013_WYG_769-24b>¶
應間以見其志云(間非也衡集云觀者觀余去史官五/載而復還非進取之勢也惟衡内識)¶
(利鈍操心不攻或不我知者以爲失志矣用爲間余余/應之以時有遇否性命難求因兹以露余誠焉名之應)¶
(間/云)有間余者曰盖聞前哲首務務於下學上達佐國理¶
民有云爲也(論語曰孔子曰下學而上逹/注云下學人事上知天命也)朝有所聞則¶
夕行之立功立事式昭德音(尚書曰立功立事可以永/年逸詩曰祈招之愔愔式)¶
(昭德音式用/也昭明也)是故伊尹思使君爲堯舜而民處唐虞彼¶
豈虚言而已哉必旌厥素爾(尚書伊尹曰予弗克俾厥/后惟堯舜其心愧恥若撻)¶
(于市旌明/素猶志也)咎單巫咸寔守王家(咎單巫咸竝殷賢臣也/尚書曰咎單作明居又)¶
<pb:KR3k0013_WYG_769-25a>¶
(曰巫咸保/乂王家也)申伯樊仲實幹周邦服衮而朝介圭作瑞(申/伯)¶
(申國之伯也樊仲仲山甫也爲樊侯竝周宣王之卿士/詩大雅曰維申及甫維周之翰翰幹也服衮謂申伯爲)¶
(冢宰服衮冕之服也又曰錫爾介圭以作/爾寳注云寳瑞也圭長尺二寸爲之介也)厥跡不朽垂¶
烈後昆不亦丕歟且學非以要利而富貴萃之貴以行¶
令富以施惠惠施令行故易稱以大業(易繫辭曰盛德/大業至矣哉富)¶
(有之謂大業繇日/新之謂盛德也)質以文美實繇華興器賴雕飾爲好¶
人以輿服爲榮吾子悟德體道篤信安仁約己博藝無¶
堅不鑚以思世路斯何逺矣(論語曰篤信好學又曰仁/者安仁又曰鑚之彌堅博)¶
<pb:KR3k0013_WYG_769-25b>¶
(我以文約/我以禮)曩滯日官今又原之(日官史官左傳曰天子/有日官爾雅曰原再也)¶
雖老氏曲全進道若退然行亦以需(老子曰曲則全枉/則正又曰夷道若)¶
(顛進道若退易離/卦曰需不進也)必也學非所用術有所仰故臨川將¶
濟而舟楫不存焉徒經思天衢内昭獨智固合理民之¶
式也故嘗見謗于鄙儒(天衢天道也言徒鋭/思作靈憲渾天儀等)深厲淺揭¶
隨時爲義曽何貪於支離而習其孤技焉(揭褰衣也音/邱例切詩&KR0385;)¶
(風曰深厲淺揭爾雅曰帶上爲厲繇膝以下曰揭言遭/時制宜遇深水則厲淺則揭也易隨卦隨時之義大矣)¶
(哉莊子曰朱泙曼學屠龍於支離盖單千金之家三年/技成而無所用技音渠綺切責衡何獨妙思於機巧者)¶
<pb:KR3k0013_WYG_769-26a>¶
(也/)參(音/三)輪可使自轉木雕猶能獨飛已垂趐而還故棲¶
盍亦調其機而銛諸(垂趐故棲謂再爲史官也盍何不/銛利也諸之也間者言衡作三輪)¶
(木雕尚能飛轉已乃垂趐故棲何不調其機關/使利而髙飛邪傳子曰張衡能令三輪獨轉也)昔有文¶
王自求多福(詩大雅文王篇曰永/言配命自求多福也)人生任勤不索何獲¶
(左傳曰人生在勤勤則不匱/又曰不索何獲吾欲求之)曷若卑體屈己美言以相¶
尅(尅勝也衡集作/美言以市也)鳴于喬木乃金聲而玉振之(詩小雅/曰伐木)¶
(丁丁鳥鳴嚶嚶出自幽谷遷于喬木喻求仕遷於/髙位振揚德音如金玉之聲孟子曰金聲而玉振)用後¶
勲雪前吝婞狠不柔以意誰靳也(吝恥也左傳曰宋公/靳之杜預云戯而相)¶
<pb:KR3k0013_WYG_769-26b>¶
(愧曰/靳)應之曰是何觀同而見異也君子不患位之不尊¶
而患德之不崇不恥祿之不夥而恥智之不博(方言曰/凡物盛)¶
(而多齊宋之郊謂/之夥音和果切)是故藝可學而行可力也天爵髙懸¶
得之在命(孟子曰仁義忠信樂善不倦此天爵也公卿/大夫此人爵也案此謂天子髙懸爵位得者)¶
(命/也)或不速而自懷或羨旃而不臻(速召懷來/旃之也)求之無益¶
故智者面而不思(面偕/也)阽身以徼幸固貪夫之所爲未¶
得而豫喪也(阽危/也)枉尺直尋議者譏之盈欲虧志孰云¶
非羞(孟子陳代問孟子曰枉尺而直尋若可爲也孟子/曰昔齊景公田招虞人以旌不至將殺之志士不)¶
<pb:KR3k0013_WYG_769-27a>¶
(忘在溝壑如不待招而徃何哉且夫枉尺而直尋者以/利言也如以利則枉尋直尺而利亦可爲與趙岐注云)¶
(志士守義者也君子固窮故虞人得其招尚不徃如何/君子不得其招而妄見也尺小尋大不可枉大就小而)¶
(以要/名也)於心有猜則簋飱饌餔猶不屑餐旌瞀以之(猜嫌/也簋)¶
(食器也飱音孫詩云有蒙簋飱饌音士倦切餔音補故/切竝謂食也屑猶介也以用也爰旌瞀餓人也一作爰)¶
(精目列子曰東方有人焉爰精目將有適也而餓於道/孤邱父之盜日邱見而下壺飱以餔之爰精目三餔而)¶
(後能視曰子何謂者也我孤邱父之人邱也爰精目曰/譆汝非盜邪吾義不食子之食也兩手據地而嘔之不)¶
(出喀喀而/死之也)意之無疑則兼金盈百而不嫌辭孟軻以之¶
(孟子陳臻問曰前日齊王餽兼金一百而不受於宋餽/七十鎰而受前日之不受是則今日之受非也孟子曰)¶
<pb:KR3k0013_WYG_769-27b>¶
(皆是也當在宋也予將有逺行行者必以贐予何爲不/受若於齊則未有處也無處而餽之是貨之也焉有君)¶
(子而可以貨取乎趙岐注云兼金好金也價兼倍於常/者故曰兼金一百百鎰也三十兩爲鎰贐逺行者贈賂)¶
(之禮也在齊時無事於義未有所處也義無所/處而餽之是以貨賄而取我欲使我懷惠也)士或解¶
䄈褐而襲黼黻或委臿築而據文軒者度德拜爵量績¶
受祿也(解䄈褐謂甯戚也委臿築謂傅説也䄈音甞主/切方言曰自關而西謂䄡䄖短者謂之䄈也)¶
輸力致庸受必有階(受或/作爰)渾元初基靈軌未紀吉㓙紛¶
錯人用朣朦(朣朦言/未悟也)黄帝爲斯深慘有風后者是焉亮¶
之察三辰於上跡禍福乎下經緯厯數然後天歩有常¶
<pb:KR3k0013_WYG_769-28a>¶
則風后之爲也(史記曰黄帝迎日推䇿舉風后力牧以/理人順天地之紀幽明之占又旁羅日)¶
(月星辰春秋内事曰黄帝師於風后后善伏羲氏之/道故推演隂陽之事藝文志隂陽流有風后十三篇)當¶
少昊青陽之末實或亂德人神雜擾不可方物重黎又¶
相顓頊而申理之日月即次則重黎之爲也(帝王紀曰/少昊字清)¶
(陽國語楚觀射父頊皥之衰也九黎亂德人神雜揉不/可方物顓頊承之乃命南正重司天以属神命北正黎)¶
(司地屬人重少昊氏/之子黎顓頊氏之子)人各有能因蓺授任鳥師别名四¶
叔三正官無二業事不竝齊(左傳郯子曰少皥鳥師而/鳥名鳯皇氏厯正也𤣥鳥)¶
(氏司分也伯趙氏司至也青鳥氏司啟也丹鳥氏司閉/也又晉蔡墨曰少皥氏有四叔曰重曰該曰修曰熙實)¶
<pb:KR3k0013_WYG_769-28b>¶
(能金木及水使重爲勾芒該爲蓐収修及/熈爲𤣥㝠四叔分主三正言其不兼業也)晝長則宵短¶
日南則景北(夏至日北極而影短晝六十刻夜四十刻/冬至日南極而影長夜六十刻晝四十刻)¶
(易通卦驗曰冬至日晷長丈三尺夏至/日晷長尺五寸謂立八尺表之隂也)天且不堪兼况¶
以人該之(該/備)夫𤣥龍迎夏則凌雲而奮鱗樂時也渉冬¶
則淈泥而潜蟠避害也(説文曰龍鱗蟲之長能出入能/大小能短長春分而登天秋分)¶
(而入川言出入有時也賈/逵注國語淈亂也淈音骨)公旦道行故制典禮以尹天¶
下懼教化之不從有人不理(尹正也道行言道得申也/流俗本作行道者非也)¶
仲尼不遇故論六經以俟來辟(辟君也公羊傳曰孔子/制春秋以俟後聖也)¶
<pb:KR3k0013_WYG_769-29a>¶
恥一物之不知有事之無範所考不齊如何可一(衡集/考字)¶
(作丁丁/當也)夫戰國交爭戎車競驅君若綴旒人無所麗(麗/附)¶
(也公羊傳曰君若贅旒然旒/旂旒也言爲下所執持西東)燭武縣縋而秦伯退師(燭/之)¶
(武鄭大夫也縋縣繩於城而下也左傳曰秦伯圍/鄭鄭伯使燭之武夜縋而出説秦伯爲之退師)魯連¶
繫箭而聊城弛柝(魯仲連齊人也時燕將守聊城仲連/爲書係箭射聊城中燕將自殺見史)¶
(記弛廢也柝/行夜木也)從徃則合横來則離安危無常要在説夫¶
(張儀説諸侯連和事秦爲横蘇秦説諸侯連/兵拒秦爲從蘇秦徃則從合張儀來則從離)咸以得人¶
爲梟失士爲尤(梟猶勝也猶人/博逢梟則勝)故樊噲披帷入見髙祖¶
<pb:KR3k0013_WYG_769-29b>¶
(前漢書曰樊噲沛人也封舞陽侯髙帝甞病惡見人卧/禁中詔户者無得入噲乃排闥直入流涕曰獨不見趙)¶
(髙之事乎帝/笑而起也)髙祖踞洗以對酈生(前漢書曰沛公方踞/牀令兩女子洗足而)¶
(見酈食其曰必欲聚徒合義兵誅無道/不宜踞見長者於是沛公輟洗謝之)當此之㑹乃黿¶
鳴而鼈應也(喻君臣相感贛易林曰/黿鳴岐野鼈應於泉也)故能同心勠力勤¶
恤人隐(隐病也國語曰勤恤/人隐而除其害也)奄受區夏遂定帝位皆謀¶
臣之繇也故一介之䇿各有攸建子長諜之爛然有第¶
(前書音義曰諜譜第也與牒通司馬遷字子/長作史記著功臣等傳爛然各有第序也)夫女魃北¶
而應龍翔洪鼎聲而軍容息(女魃旱神也北猶退也應/龍能興雲兩者也山海經)¶
<pb:KR3k0013_WYG_769-30a>¶
(曰&KR0214;尤舉兵伐黄帝黄帝乃令應龍攻之冀州之野應/龍蓄水&KR0214;尤請風伯雨師從大風雨黄帝乃下天女曰)¶
(風雨止遂殺&KR0214;尤妖不得復上所居不雨妖亦魃也音/歩末切聲或作新容或作客衡集容作害竝未詳也)¶
溽暑至而鶉火棲寒氷沍而黿鼉蟄(棲息也禮記月令/曰季夏土潤溽暑)¶
(鶉火午之宿也三月在午六月在酉/言當季夏之時鶉火退於酉沍凝也)今也皇澤宣洽海¶
外混同萬方億醜并質共劑若修成之不暇尚何功之¶
可立(質劑猶今分支契也并共猶言交通也周禮曰凡/買賣者質劑焉大市以劑鄭𤣥注云兩書一札同)¶
(而别之長曰質短/曰劑劑音子隨切)立事有三言爲下列下列且不可庶¶
奚兾其二哉(左傳魯叔孫豹曰太上有立德其次有立/功其次有立言杜預注云立德黄帝堯舜)¶
<pb:KR3k0013_WYG_769-30b>¶
(也立功禹稷也立言/史佚周任&KR0391;文仲)于兹縉紳如雲儒仕成林及津者¶
風攄失塗者幽僻遭遇難要趨偶爲幸世易俗異事勢¶
舛殊不能通其變而一度以揆之(易係辭曰通其變/使人不能&KR0786;也)斯¶
契舡而求劔守株而待兎也(契猶刻也吕氏春秋曰楚/人有渉江者其劔自舟中)¶
(墮於水遽契其舟曰是吾劔所從堕也舟已行而劔不/行若此求劔不亦惑乎韓子曰宋人有耕者田中有株)¶
(兎走觸之折頸而死因釋耕/守株兾復得兎爲宋國笑也)冐愧逞願必無仁以&KR0071;之¶
有道者所不&KR0130;也越王勾踐事此故厥緒不永(史記曰/越王勾)¶
(踐伐吳興師吴王聞之悉發精兵擊越敗之於夫椒越/王乃以餘兵五千保棲㑹稽此爲冐愧逞願自取敗也)¶
<pb:KR3k0013_WYG_769-31a>¶
㨗徑邪至我不忍以投歩干進茍容我不忍以歙肩(㨗/疾)¶
(歙斂也孟子曰阿意事貴脅/肩所尊俗之情也歙亦脅也)雖有犀舟勁檝猶人渉卬¶
否有須者也(前書曰羌戎弓矛之兵器不犀利音義曰/今俗謂刀兵利爲犀犀堅也詩衛風曰招)¶
(招舟子人渉卬否人渉卬否卬須我友卬我也須待也/鄭𤣥注云人皆渉我友未至我獨待而不渉言室家之)¶
(道非得所適貞女不行非得禮義/婚姻不成喻仕當以道不求妄進)姑以奉順敦篤守以¶
忠信得之不休不獲不吝(姑且也休美/也吝恥也)不見是而不惛¶
居下位而不憂&KR0098;上德之甞服焉(惛猶悶也易曰不見/是而無悶樂則行之)¶
(憂則違之又曰居上位而/不驕在下位而不憂也)方將師天老而友地典與之¶
<pb:KR3k0013_WYG_769-31b>¶
乎髙睨而大談孔甲且不足慕焉稱殷彭及周耼(帝王/紀曰)¶
(黄帝以風后配上台天老配中台五聖配下台謂之三/公其餘知天規紀地典力牧甞先封胡孔甲等或以爲)¶
(師或以爲將蓻文志隂陽有地典六篇殷彭即老彭殷/賢人也睨視也髙視大談言不同流俗衡集作矢亦直)¶
(也義/通)與世殊技固孤是求(技巧也音枝/本或作語也)子憂朱泙曼之¶
無所用吾恨輪扁之無所教也(輪扁謂爲輪者名扁也/扁音皮殄切莊子曰輪)¶
(扁對齊桓公曰斵輪之法徐則甘而不同疾則苦而不/入不疾不徐得之于手而應之心口不能言也臣不䏻)¶
(以喻臣之子臣子亦不能受之於臣言泙曼屠龍/既無所用輪扁教輪亦不能教人也泙音匹萌反)子覩¶
木雕獨飛愍我垂翅故棲吾感去鼃附鴟悲爾先笑而¶
<pb:KR3k0013_WYG_769-32a>¶
後號也(鼃蝦蟇也音胡媧切旅/上九曰先笑而後號咷)裴豹以斃督燔書禮至¶
以掖國作銘(左傳曰晉欒盈復入於晉欒氏之力臣曰/督戎國人懼之裴豹謂范宣子曰茍焚丹)¶
(書我殺督戎宣子曰而殺之所不請於君焚丹書曰有/如日乃殺之杜注曰盖豹犯罪没爲官奴以丹書其罪)¶
(左傳衛伐邢禮至與國子巡城掖赴外殺之禮至自爲/銘曰余掖殺國子莫敢止國子邢正卿禮至衛人仕邢)¶
(爲大夫掖謂挟之而投於/城外也衡集豹字作𨽻也)弦髙以牛餼退敵墨翟以縈¶
帶全城(左傳曰秦師襲鄭及滑鄭商人弦髙將市於周/遇之以牛十二犒師曰寡君聞吾子將出於弊)¶
(邑敢犒從者秦孟明曰鄭有偹矣滅滑而還墨子曰公/輸般爲雲梯以攻宋墨子解帶爲城以牒爲械公輸設)¶
(九攻墨子九拒公輸之攻盡墨子之/守有餘楚王曰善哉吾請無攻宋矣)貫高以端辭顕義¶
<pb:KR3k0013_WYG_769-32b>¶
蘇武以秃節效貞(貫髙趙相也端猶正也獨正言趙王/不及髙帝賢而赦之蘓武使匈奴中)¶
(持節卧起莭毛盡/落並見前書也)蒲且以飛矰逞巧詹何以沉鉤致精¶
(列子曰蒲且子之弋羽弓織繳乗風振之連雙鶬於青/雲之際又曰詹何以獨絲爲綸芒針爲鈎荆蓧爲竿部)¶
(粒爲餌引盈車之魚周禮曰矰矢用弋/射鄭𤣥注云結繳於矢爲矰矰髙也)奕秋以棊局取¶
譽王豹以清謳流聲(奕圍棊也局參所執之子秋名也/孟子曰奕秋通國之善奕者又曰)¶
(王豹處於淇/而河西善謳)僕進不能參名於二立退又不能匹群彼¶
數子(二立謂太上立德其次立功也上云立事有三言/且不可庶况其二哉故言不能參名於二立之流)¶
(也吕賢案古本作二立流俗夲及衡集/立守名仁匹非也数子謂裴豹以下也)愍三墳之既頺¶
<pb:KR3k0013_WYG_769-33a>¶
惜八索之不理(左傳曰楚左史倚相能讀三墳五典八/索九丘孔安國以爲三墳五典三皇之)¶
(書八卦之説謂之八索此以下言/不能立德立功唯欲立言而已)庶前訓之可鑚聊朝¶
隠乎柱史(前書東方朔曰首陽爲詘柱下爲工應邵曰/老子爲周柱下史朝隱終身無患是爲上也)¶
且韞櫝以待價踵顔氏以行止(論語子貢曰有美玉於/斯韞櫝而藏諸求善價)¶
(而沽諸子曰我待價者也又子謂顔淵曰/用之則行舍之則藏唯我與爾有是夫)曽不慊夫晉¶
楚敢告誠於知己(孟子曽子曰晉楚之富不可及也彼/以其爵我以吾義何慊也猶羡也音)¶
(苦蕈/切)¶
　¶
<pb:KR3k0013_WYG_769-33b>¶
　¶
　¶
　¶
　¶
　¶
　¶
　¶
　册府元龜卷七百六十九¶
