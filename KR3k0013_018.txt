# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:04.626397
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷十八
<pb:KR3k0013_WYG_018-1a>¶
欽定四庫全書¶
　册府元龜卷十八　　　宋　王欽若等　撰¶
　　帝王部¶
　　　帝徳¶
自古王者受命以有徳而後昌也書稱皇天無親惟徳¶
是輔易曰日新之謂盛徳若夫創業之后天下樂推守¶
文之主人心欣戴何哉盖聖人以順動則悦隨暨聲教¶
則咸服者也昔三皇無為而化五帝垂拱而治巍巍蕩¶
<pb:KR3k0013_WYG_018-1b>¶
蕩無得而稱顒顒卬卬恭已而化三代而下百王以還¶
雖教成之蹟不同而君民之徳可舉莫不合天地之大¶
齊日月之明表正萬邦輝映千古是知貴為萬乗富有¶
四海在乎以百姓心為心萬物利為利無私之道不宰¶
為功加之雖休勿休日慎一日者得以垂無疆之美也¶
黄帝軒轅氏生而神靈弱而能言㓜而狥齊(年踰十五/則聰明心)¶
(慮無不/狥通矣)長而敦敏成而聰明既為天子置左右太監監¶
於萬國萬國和而神鬼山川封禪以為多焉¶
<pb:KR3k0013_WYG_018-2a>¶
顓頊髙陽氏静淵以有謀疏通而知事養財以任地載¶
時以象天依鬼神以制義治氣以教化潔誠以祭祀北¶
至於幽陵南至於交趾西至於流沙(流沙在張/掖延居縣)東至於¶
蟠木(東海中有山焉名曰度索/上有大桃樹屈蟠三千里)動静之物大小之神日¶
月所照莫不砥屬(砥平也四逺皆/平而来服屬)¶
帝嚳髙辛氏生而神靈自言其名普施利物不私其身¶
聰以知逺明以察微順天之義知民之急仁而威惠而¶
信脩身而天下服取地之財而節用之撫教萬民而利¶
<pb:KR3k0013_WYG_018-2b>¶
誨之歴日月而迎送之明鬼神而敬事之其色郁郁其¶
徳嶷嶷其動也時其服也士帝嚳溉執中而徧天下(古/既)¶
(字作水傍徧/字一作扁)日月所照風雨所至莫不服從¶
帝堯陶唐氏其仁如天其知如神就之如日望之如雲¶
富而不驕貴而不舒將遜于位讓于虞舜曰若稽古帝¶
堯曰放勲欽明文思安安允恭克讓光被四表格于上¶
下克明俊徳以親九族九族既睦平章百姓百姓昭明¶
協和萬邦黎民於變時雍舜曰稽於衆舍己從人不虐¶
<pb:KR3k0013_WYG_018-3a>¶
無告不廢困窮惟帝時克(帝謂堯也舜因嘉言無所伏/遂稱堯徳以成其義考衆從)¶
(人矜孤憫窮凡人/所輕聖人所重)益曰都帝徳廣運乃聖乃神乃武乃¶
文(益因舜言又美堯也廣謂所覆者大運謂所及者/遠聖無所不通神妙無方文經天地武定禍亂)皇¶
天眷命奄有四海爲天下君(眷視奄同也言堯有此徳/故爲天所命所以勉舜也)¶
禹曰帝光天之下至於海隅蒼生(光天之下至於海隅/蒼蒼然生草木言所)¶
(及廣/遠)孔子曰大哉堯之爲君也惟天爲大惟堯則之蕩¶
蕩乎民無能名焉巍巍乎其有成功¶
帝舜虞氏年二十以孝聞三十而堯問可用者四嶽咸¶
<pb:KR3k0013_WYG_018-3b>¶
薦虞舜堯曰可於是堯乃以二女妻舜以觀其内使九¶
男與處以觀其外舜居嬀汭内行彌謹堯二女不敢以¶
貴驕事舜親戚甚有婦道堯九男皆益篤舜耕歴山歴¶
山之人皆讓畔漁雷澤雷澤之人皆讓居陶河濵器皆¶
不苦窳(病/也)一年而所居成聚二年成邑三年成都堯将¶
使嗣位歴試諸艱作舜典曰若稽古帝舜(亦言其順考/古道而行之)¶
曰重華協于帝(華謂文徳言其光大/重合於堯俱聖明)濬哲文明温恭允¶
塞(濬深哲智也舜有文明/温恭之徳信允塞上下)𤣥徳升聞乃命以位孔子曰¶
<pb:KR3k0013_WYG_018-4a>¶
無爲而治者其舜也與又曰舜其大知也與舜好問而¶
好察邇言隱惡而揚善執其兩端用其中於民其斯以¶
爲舜乎(兩端過與不及也用其中於民賢不肖皆/能行之其徳如此乃號爲舜舜之言充也)又曰¶
後世雖有作者虞舜弗可及也已矣君天下生無私死¶
不厚其子子民如父母有慘怛之愛有忠利之教親而¶
尊安而敬威而愛富而有禮惠而能㪚其君子尊仁畏¶
義耻費輕實忠而不犯義而順文而靜寛而有辨(不厚/其子)¶
(言既不傳位又無以豐饒諸侯位也耻費不爲辭/費出空言也實謂貨財也辨别也猶寛而栗也)甫刑¶
<pb:KR3k0013_WYG_018-4b>¶
曰徳威惟畏徳明惟明非虞帝其孰能如是乎(徳所威/則人皆)¶
(畏之言服罪也徳所明/則人皆寵之言得人也)¶
夏禹爲人敏給克勤其徳不違其仁可親其言可信聲¶
爲律身爲度(以身爲/法度)稱以出(出一/作土)亹亹穆穆爲綱爲紀¶
帝堯使禹爲司空勞身焦思居外十二年過家門不入¶
薄衣食致孝於鬼神卑宮室致力於溝洫(方里爲井井/間爲溝十里)¶
(爲成成有溝洫溝廣/深四尺洫八尺也)作大禹謨曰若稽古大禹曰文命¶
敷於四海祗承于帝(言其外布文徳教/命内則敬承堯舜)又禹立三年百¶
<pb:KR3k0013_WYG_018-5a>¶
姓以仁遂焉豈必盡仁(言百姓効禹爲仁非/本能仁也遂猶達也)禹治水敷¶
土其徳能大中國(作大夏/之樂)¶
殷湯出見野張網四面乃去其三面(事具帝王/仁慈門)諸侯聞¶
之曰湯徳至矣及禽獸湯舉伊尹任以國政既踐天子¶
位伊尹作咸有一徳湯即位奉天無私故詩曰帝命不¶
違至於湯齊湯降不遲聖敬日躋昭假遲遲上帝是祗¶
帝命式於九圍仲虺之誥曰惟王不邇聲色不殖貨利¶
(邇近也不近聲樂言清簡不近女色言貞固殖生/也不生資財貨利言不貪也既冇聖徳兼有此行)徳懋¶
<pb:KR3k0013_WYG_018-5b>¶
懋官功懋懋賞用人惟已改過不吝(懋勉也勉於徳者/則勉之以官勉)¶
(於功者則勉之以賞用人之言若自己/出有過則改無所吝惜所以能成王業)克寛克仁彰信¶
兆民(言寛仁之徳/明信於天下)佑賢輔徳顯忠遂良(賢則助之徳則/輔之忠則顯之)¶
(良則遂之/明王之道)又伊訓曰惟我商王布昭聖武代虐以寛兆¶
民允懷(言布明武徳以寛政代桀之虐政/兆民以此皆信懷我商王之徳)又曰肇脩人¶
紀從諫弗咈先民時若居上克明爲下克忠與人不求¶
備檢身若不及以至於有萬邦微子之命曰乃祖成湯¶
克齊聖廣淵(言汝祖成湯能齊徳聖/達廣大深遠澤流後世)皇天眷佑誕受厥¶
<pb:KR3k0013_WYG_018-6a>¶
命(皇天眷顧湯佑助之/大受其命爲天子)撫民以寛除其邪虐(撫民以寛/政放桀邪)¶
(虐湯/之徳)功加於時徳垂後裔(言立功于當時/徳澤垂及後世)又曰湯以寛¶
治民而除其邪其徳能䕶天下(故作大/濩之樂)¶
周文王在母不憂(體不變/故不憂)在傅弗勤處師弗煩事父不¶
怒(父謂/王季)既爲西伯遵后稷公劉之業則古公王季之法¶
篤仁敬老慈少禮下賢者日中不暇食以待士士以此¶
多歸之虞芮之人有獄不能决乃如周入界耕皆讓畔¶
民俗皆讓長(事具帝王/創業門)諸侯聞之曰西伯蓋受命之君(一/云)¶
<pb:KR3k0013_WYG_018-6b>¶
(西伯蓋受命/之年稱王)¶
武王伐紂以除其害其徳能成武功故作大武之樂¶
漢高祖寛仁愛人意豁如也嘗有大度不事家人生産¶
作業不脩文學而性明達好謀能聽既即位自監門戍¶
卒見之如舊¶
惠帝内脩親親外禮宰相優寵齊悼趙隱恩敬篤矣聞¶
叔孫通之諫則瞿然(諫複道乗/衣冠道也)納曹相國之對而心説¶
(對循髙/帝制度)可謂寛仁之主¶
<pb:KR3k0013_WYG_018-7a>¶
文帝即位二十三年宫室苑囿車騎服御無所增益吳¶
王詐病不朝賜以几杖張武等受賂金錢覺更加賞賜¶
以媿其心專務以徳化民是以海内殷富興於禮義斷¶
獄數百幾致刑措(措置也幾近也言天下/死罪人不過數百也)十三年詔曰¶
秘祝之官移過於下朕甚弗取其除之¶
元帝寛𢎞逮下出於恭儉號令温雅有古之風烈¶
成帝爲太子時寛博謹慎初居桂宮(桂宫在城中近/北宮非太子宫)元¶
帝嘗急召太子出龍樓門(門樓下有銅龍若白/鶴飛亷之爲名也)不敢絶¶
<pb:KR3k0013_WYG_018-7b>¶
馳道(馳道天子所行道若/今之中道絶横度也)西至直城門(黄圖西出南/頭第二門也)得¶
絶乃度還入作室門元帝遲之問其故以狀對元帝大¶
悦乃著令令太子得絶馳道及即位修容儀升車正立¶
不内顧不疾言不親指(不内顧謂儼然端嚴不回視不/疾言者爲輕肆也不親指爲惑)¶
(下/也)臨朝淵黙尊嚴若神可謂穆穆天子之容者矣¶
後漢光武以天下既定思念欲完功臣爵土不令以吏¶
職爲過故皆以列侯就第帝雖制御功臣而每能回容¶
宥其小失(回曲也曲/法以容也)逺方貢珍甘必先徧賜列侯而大¶
<pb:KR3k0013_WYG_018-8a>¶
官無餘有功輙增邑賞不任以吏職故皆保其福禄終¶
無誅譴者帝明慎政體總攬權綱量時度力舉無過事¶
宮房無私愛左右無偏恩建武中幸章陵觀田廬置酒¶
作樂賞賜時宗室諸母因酣悦相與語曰文叔(帝之/字也)少¶
時謹信與人不欵曲唯直柔耳今乃能如此帝聞之大¶
笑曰吾理天下亦欲以柔道行之¶
明帝善刑理法令分明日晏坐朝幽枉必達内外無倖¶
曲之私在上無矜大之色斷獄得情號居前代十二(十/斷)¶
<pb:KR3k0013_WYG_018-8b>¶
(其二言/少刑也)故後世之言治者莫不先建武永平之政¶
章帝平徭簡賦而人賴其慶又體之以忠恕文之以禮¶
樂故乃藩輔克諧羣后徳讓謂之長者不亦宜乎(魏文/帝稱)¶
(章帝/長者)¶
魏明帝口吃少言而沉毅好斷初諸公受遺輔導帝皆¶
以方任處之政自己出而優禮大臣開容善直雖犯顔¶
極諫無所摧戮其君人之量如此之偉也¶
晉武帝宇量𢎞厚造次必於仁恕容納讜正未嘗失色於¶
<pb:KR3k0013_WYG_018-9a>¶
人明達善謀能斷大事故得撫寧萬國綏靖四方¶
明帝爲太子性至孝有文武才畧欽賢愛客雅好文辭¶
當時名臣自王導庾亮温嶠桓彛阮放等咸見親待嘗¶
論聖人真假之意導等不能屈又習武藝善撫將士於¶
時東朝濟濟逺近屬心焉及即位聰明有機斷尤精物¶
理於時兵凶歲饑死疫過半虛弊既甚事極艱虞屬王¶
敦挾震主之威将移神器帝﨑嶇遵養以弱制强潛謀¶
獨斷廓清大祲改授荆湘等四州以分上流之勢撥亂¶
<pb:KR3k0013_WYG_018-9b>¶
反正强本弱枝雖享國日淺而規模宏逺矣¶
簡文帝㓜而岐嶷爲元帝所愛郭璞見而謂人曰興晉¶
祚者必此人也及長清虛寡欲尤善𤣥言¶
孝武帝㓜稱聰悟簡文之崩也即位時年十歲至晡不¶
臨左右進諫答曰哀至則哭何常之有謝安嘗嘆以為¶
精理不減先帝既威權已出雅有人主之量¶
恭帝爲瑯邪王輔政安帝既不慧帝每侍左右消息温¶
凉寢食之節以恭謹聞時人稱焉¶
<pb:KR3k0013_WYG_018-10a>¶
後魏道武㓜遭艱難備嘗險阻具知民之情僞及在位¶
躬行仁厚協和民庶既定中原患前代刑網峻密乃命¶
三公郎王徳除其法之酷切於民者約定科令大崇簡¶
易是時天下民乆苦兵亂畏法樂安帝知其若此乃鎮¶
之以𤣥黙罰必從輕兆庶欣戴焉¶
元明道武長子明叡寛毅非禮不動道武甚竒之¶
太武聰明大度意豁如也¶
獻文聰叡機悟㓜而有濟民神武之規¶
<pb:KR3k0013_WYG_018-10b>¶
孝文敦睦九族禮敬俱深雖於大臣持法不縱然性寛¶
慈每垂矜赦聽覧政事莫不從善如流哀矜百姓嘗思¶
所以濟益天地五郊宗廟二分之禮常必躬親不以寒¶
暑爲倦每言凡爲人君患於不均不能推誠遇物苟能¶
推誠胡越之人亦可親如兄弟嘗從容謂史官曰直書時¶
事無諱國惡人君威福自己史復不書將何所懼南北征¶
廵有司奏請治道帝曰粗修橋梁通輿馬便止不須去草¶
剗令平也凡所修造不得已而為之不為不急之事損民力¶
<pb:KR3k0013_WYG_018-11a>¶
也廵幸淮南如在内地軍事須伐民樹者必留絹以酬¶
其直稻粱無所傷踐太和十七年南伐太尉丕奏請以¶
宫人從詔曰臨戎不語内事宜停來請帝愛竒好士情¶
如飢渇待納朝賢隨才輕重嘗寄以布素之意翛然𤣥¶
邁不以世務嬰心曾幸華林園因觀故景陽山侍郎郭¶
祚曰山以仁靜水以智流願陛下脩之帝曰魏明以奢¶
失於前朕何爲襲之於後祚曰高山仰止帝曰豈非景¶
行之謂¶
<pb:KR3k0013_WYG_018-11b>¶
後周太祖性好樸素不尚虛飾嘗以反風俗復古始爲¶
心知人善任使從諫如流崇尚儒術明達政事恩信被¶
物¶
明帝寛明仁厚敦睦九族有君人之量¶
武帝初爲大司空甚爲明帝所親愛朝廷大事多共參¶
議性沉深有逺識非因顧問終不輙言明帝每嘆曰夫¶
人不言言必有中及即位勞謙接下自强不息征伐之¶
處躬在行陣性又果决能斷大事伐齊将戰有司請換¶
<pb:KR3k0013_WYG_018-12a>¶
馬帝曰朕獨乘良馬欲何所之故能得士卒死力¶
隋高祖初入太學深沉嚴重雖至親昵不敢狎侮外質¶
木而内明敏有大畧初得政之始羣情不附諸子㓜弱¶
内有六王之謀外致三方之亂握强兵居重鎮者皆周¶
舊臣帝推以赤心各展其用不踰朞月克定三邊未及¶
十年平一四海¶
唐高祖七歲襲爵唐國公倜儻不羈豁逹大度至性剛¶
直無所矯飾志畧宏逺寛仁容衆凡所與遊集無貴賤¶
<pb:KR3k0013_WYG_018-12b>¶
皆得其歡心及義兵起羣盜大俠爭來歸附焉謁見必¶
與同坐或延之卧内握手造膝恩如朋友賞賜金帛無¶
所愛恡凡有委任推以赤心皆許便冝從事未嘗限以¶
文法繇是銜命畢力向義者如流及即位見舊愛故人¶
特執撝降有自遠至者皆爲之加禮貴臣嘗引升御榻¶
辭意欵昵言必稱名初軍國多務奏請塡委臨朝處分¶
剖決如流每發其姦伏皆出人之意表然唯舉大綱不¶
存苛細嘗從容謂侍臣曰隋煬帝時遣左右覘察得失¶
<pb:KR3k0013_WYG_018-13a>¶
朝臣戰懼咸不自安君臣一體豈當如是¶
太宗始自襁褓視瞻舉措有異於常尤為髙祖穆太后¶
之所鍾愛每將隨從不離左右踐祚之始霜旱為災粟¶
價騰起突厥侵抄州縣騷然帝布徳寰中申威遐外旬¶
月之間九區寧謐至於進賢任能厲精為政求士若不¶
及從諫如轉圜分遣旌旄撫臨戎狄未幾單于面縛葱¶
西肉袒榜徴儒學興復制度禮樂畢備風教興行下無¶
滯才上無粃政商旅野次無復盜賊外户不閉囹圄嘗¶
<pb:KR3k0013_WYG_018-13b>¶
空制御王妃公主之家及大姓豪猾之伍歛手屏跡無¶
敢侵犯亦古昔未之有也嘗謂侍臣曰今天下無事四¶
夷賔服唯須守此成功以養百姓又指殿而言曰安百¶
姓者如造此舍經始斯畢安可改移若易一榱増一瓦¶
人足競踐良工揮墨揺其梁棟所壞益多亦猶百姓既¶
安因而撫養若慕竒功變法制不常其徳必致勞擾又¶
嘗狩於驪山帝登山頂見圍斷絶顧謂從官曰此山險¶
絶馬路不通攀緣危澗人亦勞止若依軍令闕圍有罪¶
<pb:KR3k0013_WYG_018-14a>¶
朕為萬姓主不可登髙就下察人之過乃廻馬避之又¶
嘗謂侍臣曰傳云已所不欲勿施於人朕今每事繇已¶
誠能自節豈獨百姓不欲而必順其情但四夷不欲亦¶
能從其意耳又嘗征遼將發定州詔以宫女十人從司¶
徒長孫無忌表請陛下躬自度遼天下兵符及神璽悉¶
從宫女減少将委官人天下觀之以為陛下輕神噐帝¶
曰度遼者十餘萬人皆離家室朕将十人猶慙太多夫¶
自厚其身必勞百姓十人以主璽符足可不任官人朕¶
<pb:KR3k0013_WYG_018-14b>¶
心已在言前無煩公重請右衞将軍陳萬福違法取驛¶
麩數石不欲加罪賜麩以媿其心帝威容甚肅百寮進¶
見皆失其措帝知其若此每見人奏事必假借顔色使¶
得盡言嘗謂公卿曰朕見煬帝多忌朝臣不語非所以¶
待下也朕欲上和下睦君臣一體遂語百寮日午事隙¶
各歸第所有情好任其徃来虛懷博納不欲見人之短¶
又謂羣臣曰朕比許上封事者欲知國家臧否政教得¶
失而無識人因此兼言公等愆過朕皆棄而不覽想不¶
<pb:KR3k0013_WYG_018-15a>¶
以懐疑¶
𤣥宗生而聪明睿哲及長寛仁孝友識度𢎞逺英武果¶
斷不拘小節¶
肅宗始五歳聰明秀異及長英睿有謀畧仁愛孝友得¶
之天性有撿制規矩臨事立斷應若雷霆¶
代宗天縱聖徳仁孝友悌至性過人聰明神武寛而能¶
㫁碩量洪深喜愠不形於色自㓜好學樂善强記及長¶
博通經籍尤精易象而温恭簡敬動必繇禮及即位取¶
<pb:KR3k0013_WYG_018-15b>¶
則二儀推誠萬方含𢎞光大寛而能㫁聖徳在人而不¶
有神功格天而不言可謂中興之主¶
徳宗貞元中嘗謂宰臣曰先師有云居上不寛吾何以¶
觀而今以後朕務行寛大之令百寮有才能行有不周¶
者當棄瑕錄用無求備於一人¶
順宗為太子時於父子間慈孝交結無嫌每以天下為¶
憂徳宗在位稍乆不假宰相權而左右得因縁用事外¶
則裴延齡李齊運韋渠牟等以姦佞相次進用延齡尤¶
<pb:KR3k0013_WYG_018-16a>¶
狡險判度支刻剝聚斂自以為功天下皆怨怒帝每進¶
見候顔色輙言其不可及陸贄張滂李充等以毁譴朝¶
臣悚懼諫議大夫陽城等伏閣極論徳宗怒甚将加城¶
等罪外無敢救者帝獨開觧之城等頼以免徳宗卒不¶
相延齡渠牟者帝之力也貞元中中官多詐稱宫市肆¶
奪人物百姓怨苦帝嘗以為言徳宗雖不能悉聴用而¶
心益賢重太子未嘗假借内官顏色居東宫二十餘年¶
天下隂受其賜¶
<pb:KR3k0013_WYG_018-16b>¶
憲宗即位初昇平公主進女口十五人帝曰太上皇不¶
受獻朕何敢違其還郭氏京師士庶聞之者皆喜且相¶
賀想望太平焉元和末光禄卿楊元卿奏曰淮西平甚¶
有寶貨及犀帶臣知之徃取必得帝曰朕本討賊為人¶
除害今賊平人安則我求得矣寶貨犀帶非所求也後¶
勿復言¶
穆宗寛仁大度天資博厚喜愠不形於外元和末帝在¶
東宫時侍讀諫議大夫韋綬奏帝學書至依字輙去其¶
<pb:KR3k0013_WYG_018-17a>¶
傍人字臣問之故答曰君父每以此字可天下之奏臣¶
子豈合書之憲宗深嘉嘆焉¶
文宗初封江王在藩邸温恭冲黙好學不倦¶
宣宗每對臣寮肅然拱揖鮮有輕易之言大臣或獻章¶
䟽即燒香盥手受而覽之當時以大中之政有貞觀之¶
風焉¶
昭宗攻書好文尤重儒術神氣雄俊有會昌之遺風以¶
先朝威武不振國命寖㣲而尊禮大臣詳延道術意在¶
<pb:KR3k0013_WYG_018-17b>¶
恢張舊業號令天下即位之始中外稱之¶
後唐荘宗便騎射膽畧絶人其心豁如也採錄善言聼¶
納容物為晋王時躬親庶務每與賔寮參議以恤物為¶
心視民如傷孜孜不倦嘗有疑獄法司以状具聞帝猶¶
慮獄吏榜笞誣枉覆訊曰非獄吏榜笞乎非勢門排陷¶
乎黠囚或誣讕帝以具獄按格令條其罪以示之囚既¶
俛首伏罪帝愍然謂之曰非吾殺爾爾當自殺每出於¶
路遇飢寒無告者必駐馬臨問觧衣衣之推食食之其¶
<pb:KR3k0013_WYG_018-18a>¶
山林羣盜邑里酋豪皆革心從化各務生産屏出貪吏¶
杜塞幸門登任循良振㧞沉滯不逾朞月民俗丕變市¶
無强賈路不拾遺閭里之間無復犬吠之警流傭畢復¶
頌聲聞於道路三農稔熟上下翕然¶
明宗初為太祖親騎雄武獨斷謙和下士每有戰功未¶
嘗自伐居常唯治兵仗持亷處静晏如也太祖嘗試之¶
召於泉府命恣其所取帝唯持束帛數緡而出¶
晋髙祖性沉澹寡言笑讀兵法重李牧周亞夫之所行¶
<pb:KR3k0013_WYG_018-18b>¶
事初為太原尹未嘗有絲竹滋味而輙自燕樂每公退¶
必召幕客論民間稼穡及刑政得失幕客常俸皆曰但¶
使人輦青白銅錢給之常俸之外優以品食但日在公¶
宫不許逰適士人亦傾心自効無所倦焉¶
周太祖性聰明凡軍志政經深窮肯綮人皆服其敏無¶
以過之¶
世宗㓜而英悟以嚴重自處與賔客言必低聲柔氣商¶
確古今及論攻戰之事則縱辯髙譚詞理鋒起故時人¶
<pb:KR3k0013_WYG_018-19a>¶
多之及即位與侍臣論及賞罰之道帝曰但依王道行¶
之朕固不因怒加罪因喜賞人也¶
　¶
　¶
　¶
　¶
　¶
　¶
<pb:KR3k0013_WYG_018-19b>¶
　¶
　¶
　¶
　¶
　¶
　¶
　¶
　册府元龜卷十八¶
