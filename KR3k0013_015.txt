# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:04.561683
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷十五
<pb:KR3k0013_WYG_015-1a>¶
欽定四庫全書¶
　册府元龜卷十五　　　宋　王欽若等　撰¶
　　帝王部¶
　　　年號¶
傳曰履端於始序則不愆自三代之際五行更王雖三¶
統循環迭舉嵗首至于紀年摽歴未聞他制逮漢之文¶
景始有前後之稱施及孝武肇創建元之號厥後或章¶
述徳美昭著祥異或弭災厭勝計功稱伐或一號而不¶
<pb:KR3k0013_WYG_015-1b>¶
易或一嵗而屢改其有矯時遵古但紀嵗歴者亦不逺¶
而復斯乃前王因時立制後代㳂襲而不可易者也¶
漢文帝即位十七年改元後元年(新垣平候日再暈以/為吉祥故改元以來)¶
(延年之祚/也盡七年)¶
景帝前元年(盡七/年)¶
中元年(盡六/年)¶
後元年(盡三/年)¶
武帝即位建元元年(盡五/年)¶
<pb:KR3k0013_WYG_015-2a>¶
元光元年(以長星見故為/元光盡六年)¶
元朔元年(朔始也言更為/初始也盡六年)¶
元狩元年(獲白麟因改/元曰元狩)有司言元宜以天瑞命不宜以一¶
二數(得諸瑞/以名年)一元曰建(建元元/年是)二元以長星曰光(以有/長星)¶
(之光故曰/元光元年)今郊得一角獸曰狩云(盡六/年)¶
元鼎元年(得寳鼎故因是/改元盡六年)¶
元封元年(始封泰山故/改元盡六年)¶
太初元年(初用夏正以正月為嵗首/故改元為太初盡四年)¶
<pb:KR3k0013_WYG_015-2b>¶
天漢元年(時頻年苦旱故改元為天漢以祈甘雨大雅/有雲漢之詩周大夫仍叔所作也以美宣王)¶
(遇旱災修徳勤政而能致/雨故依以為年號盡四年)¶
太始元年(言蘯滌天下與民更/始故以冠元盡四年)¶
征和元年(言征伐四夷而天/下和平也盡四年)¶
後元年(盡二/年)¶
昭帝始元元年(盡其/年)¶
元鳯元年(三年中鳯凰比下東海海西/樂鄉於是以冠元焉盡六年)¶
元平元年(盡六/年)¶
<pb:KR3k0013_WYG_015-3a>¶
宣帝本始元年(盡四/年)¶
地節元年(以先者地震山崩水出於是改年/曰地節欲令地得其節盡四年)¶
元康元年(盡四/年)¶
神雀元年帝幸河東祠后土有神雀集改元(盡四/年)¶
五鳯元年(先者鳯凰五至因/以改元盡四年)¶
甘露元年(盡四/年)¶
黃龍元年(漢儀注云此年二月黄龍/見廣漢郡故改元盡六年)¶
元帝初元元年(盡五/年)¶
<pb:KR3k0013_WYG_015-3b>¶
永光元年(盡五/年)¶
建昭元年(盡五/年)¶
竟寧元年(呼韓邪單于願保塞邉竟得/以安寧故以冠元盡其年)¶
成帝建始元年(盡四/年)¶
河平元年三月詔曰河決東郡流漂二州(兖州豫/州之地)挍尉¶
王延世隄塞輒平其改元為河平賜天下吏民爵各有¶
差(盡四年/五月)¶
陽朔元年(六月以山陽火生石中改/元言陽氣之始盡四年)¶
<pb:KR3k0013_WYG_015-4a>¶
鴻嘉元年(盡四/年)¶
永始元年(盡四/年)¶
元延元年(盡四/年)¶
綏和元年(盡二/年)¶
哀帝建平元年(盡四/年)¶
元夀元年(盡二/年)¶
平帝元始元年(盡五/年)¶
孺子嬰居攝元年(王莽鴆平帝立之年二/嵗盡三年為莽所篡)¶
<pb:KR3k0013_WYG_015-4b>¶
後漢光武建武元年六月己未即皇帝位于鄗大赦改¶
元(盡三十二/年三月)¶
中元元年(二月柴望岱宗登封㤗山禪/于梁父四月改元盡二年)¶
明帝永平元年(盡十/八年)¶
章帝建初元年(盡八/年)¶
元和元年(盡三/年)¶
章和元年七月詔曰朕聞明君之徳啓廸鴻化緝熙康¶
乂光照六幽(緝熈光明也六幽/謂六合幽隠之處)訖惟人面靡不率俾仁¶
<pb:KR3k0013_WYG_015-5a>¶
風翔于海表威霆行乎鬼區(鬼區即/鬼方)然後敬恭明祀膺¶
五福之慶獲来儀之貺朕以不徳受祖宗𢎞烈乃者鳳¶
凰仍集麒麟並臻甘露宵降嘉榖滋生芝草之類嵗月¶
不絶朕夙夜祗畏上天無以彰于先功今改元和四年¶
為章和元年(盡二/年)¶
和帝永元元年(盡十/六年)¶
元興元年(四月庚午大赦/改元盡其年)¶
殤帝延平元年(盡其/年)¶
<pb:KR3k0013_WYG_015-5b>¶
安帝永初元年(盡七/年)¶
元初元年(正月甲子改/元盡六年)¶
永寧元年(四月丙寅立皇太/子改元盡其年)¶
建光元年(盡其/年)¶
延光元年(二月丙午大赦/改元盡四年)¶
順帝永建元年(延光四年十一月中黄門孫程等十九/人斬江京等迎立帝自濟隂王即皇帝)¶
(位明年正月/改元盡六年)¶
陽嘉元年(三月庚寅帝臨辟雍饗/射大赦改元盡四年)¶
<pb:KR3k0013_WYG_015-6a>¶
永和元年(正月己巳宗祀明堂登/雲臺大赦改元盡六年)¶
漢安元年(正月癸巳宗祀明堂/大赦改元盡二年)¶
建康元年(四月辛巳立皇太子/大赦改元盡其年)¶
冲帝永嘉元年(建康元年八月庚午自皇太子/即位明年正月改元盡其年)¶
質帝本初元年(永嘉元年正月丁巳封建平侯其月/即皇帝位明年正月改元盡其年)¶
桓帝建和元年(本初元年閏六月庚寅自蠡吾侯/即皇帝位明年正月改元盡三年)¶
和平元年(正月甲子大赦/改元盡其年)¶
元嘉元年(正月癸酉大赦/改元盡二年)¶
<pb:KR3k0013_WYG_015-6b>¶
永興元年(五月丙申大赦/改元盡二年)¶
永夀元年(正月戊申大赦/改元盡三年)¶
延熹元年(正月庚戌大赦天/下改元盡九年)¶
永康元年(六月庚申大赦/改元盡其年)¶
靈帝建寧元年(永康二年正月自觧瀆亭/侯即皇帝位改元盡四年)¶
熹平元年(正月己巳大赦/改元盡六年)¶
光和元年(盡六/年)¶
中平元年(是年破黄巾賊十/二月改元盡六年)¶
<pb:KR3k0013_WYG_015-7a>¶
𢎞農王光熹元年(中平六年四月即位/改元盡其年七月)¶
昭寧元年(八月改元/盡其年)¶
獻帝永漢元年(昭寧元年九月即位改元是年十二月/詔除光熹昭寧永漢三號還復中平六)¶
(年/)¶
初平元年(盡四/年)¶
興平元年(正月辛酉大赦/改元盡二年)¶
建安元年(正月癸酉郊祀上帝於安/邑大赦改元盡二十四年)¶
延康元年(三月改元盡其年十月禪於魏按甲子世祖/建武元年乙酉嵗中興盡庚子合一百九十)¶
<pb:KR3k0013_WYG_015-7b>¶
(六/年)¶
魏文帝黃初元年十一月庚午帝自魏王登壇即阼百¶
官陪位事訖降壇視燎成禮而反改延康為黃初(盡七/年)¶
明帝太和元年(盡六/年)¶
青龍元年(正月甲申青龍見郟之摩陂井中二月/丁酉幸摩陂觀龍於是改元盡五年)¶
景初元年(正月壬辰山荏縣言黄龍見於是有司奏以/為魏得地統宜以建丑之月為正三月定歴)¶
(改年為孟夏四月初文皇帝即位以受禪于漢正因循/漢正朔弗改帝在東宫若論以為五帝三王蜼同氣共)¶
(祖禮不相襲正朔自宜改變以明受命之運及即位優/斿者久之史官復著言宜改乃詔三公特進九卿中郎)¶
<pb:KR3k0013_WYG_015-8a>¶
(将大夫博士議郎千石六百石博議議者或不同帝㨿/古典甲子詔曰夫太極運三辰五星於上元氣轉三統)¶
(五行於下登降周旋終則又始故仲尼作春秋於三㣲/之月每月稱王以明三正迭相為首今推三統之次魏)¶
(得地統當以建丑之月為正月考之羣議厥義章/矣其改青龍五年三月為景初元年四月盡三年)¶
齊王以景初三年正月丁亥即位十二月詔曰烈祖明¶
皇帝以正月棄背天下臣子永惟忌日之哀其復用夏¶
正雖違先帝通三統之義斯亦禮制所繇變改也又夏¶
正於數為得天正其以建寅之月為正始元年正月以¶
建丑月為後十二月(盡九/年)¶
<pb:KR3k0013_WYG_015-8b>¶
嘉平元年(四月乙丑改元/盡六年九月)¶
高貴鄉公正元元年(嘉平六年十月司馬昭廢齊王迎/立即皇帝位是月改元盡三年五)¶
(月/)¶
甘露元年(五月鄴及上谷並言甘露降下/八月丙申改元盡五年五月)¶
陳留王景元元年(甘露五年五月己丑司馬昭使成濟/弑高貴鄉公六月甲寅自安次縣嘗)¶
(道鄉公即位大/赦改元盡四年)¶
咸熙元年(盡二年十二月禪于晉按甲子魏自/庚子嵗建國至乙酉合四十六年)¶
晉武帝泰始元年十二月丙寅設壇於南郊帝升壇受¶
<pb:KR3k0013_WYG_015-9a>¶
禪禮畢即雒陽宫幸太極前殿大赦改元(盡十/年)¶
咸寧元年(正月戊午𦍤大/赦改元盡五年)¶
太康元年(二月平吳大赦/改元盡十年)¶
太熙元年(正月辛酉朔改/元盡其年三月)¶
惠帝永熙元年(太熈元年四月自太子/即位大赦改元盡其年)¶
永平元年春正月乙酉朔臨朝不設樂詔曰朕夙遭不¶
造淹恤在疚頼祖宗遺靈宰輔忠賢得以𦕈身託于羣¶
后之上昧於大道不明於訓戰戰兢兢夕惕若厲乃者¶
<pb:KR3k0013_WYG_015-9b>¶
哀迷之際三事股肱惟社稷之重率遵翼室之典猶欲¶
長奉先皇之制是以有永熙之號然日月踰邁已渉新¶
年開元易紀禮之舊章其改永熙二年為永平元年(盡/其)¶
(年二/月)¶
元康元年(永平元年二月誅太𫝊/楊駿大赦改元盡九年)¶
永康元年(正月癸亥朔大/赦改元盡其年)¶
永寧元年(四月乗輿反正大赦/改元盡其年十一月)¶
太安元年(十二月大赦/改元盡二年)¶
<pb:KR3k0013_WYG_015-10a>¶
永興元年(正月大赦改元永安七月大赦改元建武十/一月大赦改元復為永安十二月大赦改元)¶
(永興盡/二年)¶
光熙元年(六月辛未大赦/改元盡其年)¶
懐帝永嘉元年(光熈元年十一月自太弟即位明年/正月癸丑朔大赦改元盡七年正月)¶
愍帝建興元年(永嘉七年正月懐帝為劉聰所弑/四月壬申即位大赦改元盡五年)¶
元帝建武元年(三月辛卯即晉王位/大赦改元盡其年)¶
太興元年(三月癸丑即皇帝位/大赦改元盡四年)¶
永昌元年(正月己卯大赦/改元盡其年)¶
<pb:KR3k0013_WYG_015-10b>¶
明帝太寧元年(盡三/年)¶
成帝咸和元年(二月丁亥大赦/改元盡九年)¶
咸康元年(正月庚午朔帝加元/服大赦改元盡八年)¶
康帝建元元年(盡二/年)¶
穆帝永和元年(正月甲戌朔皇太后設白紗帷於/太極殿抱帝臨軒改元盡十二年)¶
升平元年(正月壬戌朔帝加元/服大赦改元盡五年)¶
哀帝隆和元年(正月壬子大赦/改元盡其年)¶
興寧元年(二月己亥大赦/改元盡三年)¶
<pb:KR3k0013_WYG_015-11a>¶
廢帝太和元年(盡六/年)¶
簡文帝咸安元年(十一月己酉即皇帝/位乙卯改元盡二年)¶
孝武帝寧康元年(正月己丑朔/改元盡三年)¶
太元元年(正月壬寅朔帝加元服/大赦改元盡二十一年)¶
安帝隆安元年(正月己亥朔帝加/元服改元盡五年)¶
元興元年(正月庚午朔大/赦改元盡三年)¶
義熙元年(正月帝在江陵大赦改/元二月反正盡十四年)¶
恭帝元熈元年(正月壬辰朔改元盡/二年九月禪于宋)¶
<pb:KR3k0013_WYG_015-11b>¶
後魏道武登國元年(正月戊申即代王位郊天建元大/赦於牛川四月改稱魏王盡十年)¶
皇始元年(七月左司馬許謙上書勸進尊號始建/天子旌旗出入警蹕於是改元盡二年)¶
天興元年(十二月己丑臨天文殿司徒進璽/綬百官咸稱賀大赦改元盡六年)¶
天賜元年(盡六年/十月)¶
明元帝永興元年(十月即位大赦/改元盡五年)¶
神瑞元年(正月辛酉以祥瑞頻/集大赦改元盡二年)¶
泰常元年(四月大赦改/元盡八年)¶
太武帝始光元年(泰常八年十月自泰平/王監國即位盡四年)¶
<pb:KR3k0013_WYG_015-12a>¶
神䴥元年(二月改元盡四年先是定州獻白䴥/鹿又見于樂陵因以改元立皇太子)¶
延和元年(正月丙午謁於太廟/大赦改元盡三年)¶
太延元年(正月甲申大赦/改元盡五年)¶
太平真君元年(六月丁丑皇孫生大/赦改元盡十一年)¶
正平元年(六月壬戌改/元盡二年)¶
文成帝興安元年(正平二年十月戊申即/位大赦改元盡二年)¶
興光元年(七月庚子皇子生辛/丑大赦改元盡其年)¶
太安元年(六月壬戌曲赦京/城改元盡五年)¶
<pb:KR3k0013_WYG_015-12b>¶
和平元年(正月甲子朔大/赦改元盡六年)¶
獻文帝天安元年(和平六年五月甲辰即/位踰年改元盡其年)¶
皇興元年(八月戊申皇子生大/赦改元盡五年八月)¶
孝文帝延興元年(皇興五年八月丙午即/位大赦改元盡五年)¶
承明元年(六月辛未上皇終壬/申大赦改元盡其年)¶
太和元年正月乙酉詔曰朕夙承寳業懼不堪荷而天¶
貺具臻地瑞竝應風和氣晼天人交協豈朕冲昧所能¶
致哉實賴神祗七廟降福之助今三正告初祗感交切¶
<pb:KR3k0013_WYG_015-13a>¶
宜因陽始令協典章其改今號為太和元年(盡二十/三年)¶
宣武帝景明元年(太和二十三年四月自皇太子即/帝位明年正月大赦改元盡四年)¶
正始元年(二月丙寅大赦/改元盡四年)¶
永平元年(八月丁卯大赦/改元盡四年)¶
延昌元年(四月乙酉大赦/改元盡四年)¶
孝明帝熙平元年(延昌四年正月丁巳即/位踰年改元盡二年)¶
神龜元年(二月己酉詔以神龜表/瑞大赦改元盡二年)¶
正光元年(七月辛卯帝加元服/大赦改元盡五年)¶
<pb:KR3k0013_WYG_015-13b>¶
孝昌元年(六月癸未大赦/改元盡三年)¶
武泰元年(正月丙寅大赦改/元盡其年二月)¶
孝荘帝永安元年(四月即位改建義元年九月乙亥以/平葛榮大赦天下改為永安元年盡)¶
(三/年)¶
長廣王建明元年(永安二年十月自太原太守行并州/刺史為爾朱世隆等推立改元盡二)¶
(年二月禪/于前廢帝)¶
前廢帝(亦謂之/節閔)普泰元年(建明二年二月己巳/即位改元盡其年)¶
後廢帝中興元年(建明二年十月即位信都升壇焚燎/大赦改元盡二年四月遜位于出帝)¶
<pb:KR3k0013_WYG_015-14a>¶
西魏武帝(亦謂之/出帝)永熙元年(中興二年四月戊子即位/大赦改元太昌元年十二)¶
(月丁亥大赦天下改太昌為永興又/以太宗年號尋改元永熙盡三年)¶
文帝大統元年(永熙三年閏十二月自南陽王為宇/文泰所推立明年改元盡十七年)¶
廢帝元年(大統十七年三月自皇太子即位明年去/年號稱元年盡三年正月為宇文泰所廢)¶
恭帝元年(廢帝三月正月自齊王為宇文泰所/立盡三年十二月庚子禪位于周)¶
後周閔帝元年(正月辛丑即天王/位稱元年盡二年)¶
明帝元年(閔帝元年九月自岐州刺史寧都/郡公即天王位稱元年盡二年)¶
武成元年(八月己亥改天王稱皇帝追尊文王為帝/大赦改元盡二年自武成以前不立年號)¶
<pb:KR3k0013_WYG_015-14b>¶
武帝保定元年正月戊申詔曰寒暑亟周奄及徂嵗改¶
元命始國之典章朕承寳圗宜遵故實可改武成三年¶
為保定元年(帝自武成二年四月即/位踰年改元盡五年)¶
天和元年(正月癸未大赦/改元盡六年)¶
建徳元年(三月丙辰大赦/改元盡六年)¶
宣政元年(三月壬辰改元盡其年初改宣政梁主蕭/巋離合其字為宇文亡日其年六月終)¶
宣帝大成元年(宣政元年六月即位正月朔受/朝於露門大赦改元盡其月)¶
大象元年(二月傳位太子大赦改元盡二年初改大象/梁王蕭巋又離合其字曰太子冢明年而終)¶
<pb:KR3k0013_WYG_015-15a>¶
静帝大定元年正月壬午詔曰朕以不天夙遭殛罰光¶
隂遄𨒪遽及此辰窮慕纒綿言增號絶踰祀革號憲章¶
前典可改大象三年為大定元年(盡其年二月/遜位于隋)¶
隋高祖以後周大定元年二月甲子自相國受禪即位¶
改元開皇元年(盡二/十年)¶
仁夀元年(正月乙酉朔大/赦改元盡四年)¶
建徳元年(三月誅大冡宰宇文/䕶大赦改元盡六年)¶
煬帝大業元年(以仁夀四年七月即位明年正月改元/盡十三年初改大業識者惡之曰於字)¶
<pb:KR3k0013_WYG_015-15b>¶
(離合為大苦未也尋而天下/䘮亂率土遭塗炭之酷焉)¶
恭帝義寧元年(大業十三年十一月壬戌自代王為唐/公所立大赦改元盡二年五月禪于唐)¶
唐高祖武徳元年五月甲子即皇帝位於太極殿大赦¶
天下改隋義寧二年為唐武德元年(盡九/年)¶
太宗以武徳九年八月即位明年正月乙酉詔曰朕遐¶
觀方册歴選前聖大道既隐至公斯革莫不思樹風聲¶
用隆龜鼎太皇膺籙受圗功成治定鄙聖人之餘事顧¶
天下而窅然永言俗累高居物表爰以大寳俯授㣲躬¶
<pb:KR3k0013_WYG_015-16a>¶
自肅奉神器亟移灰律三正在旦萬國來庭長世之術¶
既𢎞惟新之命方始體元居正今則其時可改武徳十¶
年為貞觀元年(盡二十/二年)¶
高宗以貞觀二十三年五月即位明年正月辛丑詔曰¶
比者恭膺寳位乃叶天時繼奉休命必因正朔太宗文¶
皇帝龔行天罰寧一區夏宏功無外盛烈難名攀望徽¶
猷哀盈園寝朕以寡徳守兹神器仰憑堂構俯暢生靈¶
酌彼彛倫道兼文武方今孟陬獻蔀常儀佇歴三元首¶
<pb:KR3k0013_WYG_015-16b>¶
事萬國来庭宜遵經國之典以叶陽秋之義可改貞觀¶
二十四年為永徽元年(盡六/年)¶
顯慶元年(正月辛未立代王𢎞為皇太子/壬申大赦改元盡六年二月)¶
龍朔元年(二月乙未晦以百濟初平又益緜等/五州皆言龍見於是改元盡三年)¶
麟徳元年(正月以絳州麟見於介山含元殿前/銀臺閣内並覩麟趾改元盡二年)¶
乾封元年(正月戊辰朔有事於泰山壬申御朝/觀壇受賀大赦改元盡三年二月)¶
縂章元年(三月明堂成大赦/改元盡三年三月)¶
咸亨元年(三月京師旱大赦/改元盡五年七月)¶
<pb:KR3k0013_WYG_015-17a>¶
上元元年(八月追尊高祖太宗大/赦改元盡三年十月)¶
儀鳯元年(十一月陳州上言鳳凰見於宛丘縣大赦改/元盡四年六月三年四月戊申以旱大赦天)¶
(下改来年正月一日為通乾元年二月又/詔停明年通乾之號以反語不善故也)¶
調露元年(六月大赦改元/盡二年七月)¶
永隆元年(八月乙丑立英王哲為太/子大赦改元盡二年九月)¶
開耀元年(十月乙丑曲赦定襄/軍改元盡二年正月)¶
永淳元年(二月癸未以皇太子誕皇孫滿/月大赦改元盡二年十一月)¶
𢎞道元年(十二月丁巳大/赦改元盡其月)¶
<pb:KR3k0013_WYG_015-17b>¶
中宗以𢎞道元年十二月甲子自皇太子即位明年正¶
月改元嗣聖(是年二月則天皇后廢帝為廬陵王立豫/王旦大赦改元文明元年其年九月甲寅)¶
(大赦改元光宅元年二年正月丁未朔以徐敬業平大/赦改元垂拱元年五年正月乙卯朔饗祀明堂大赦改)¶
(為永昌元年二年十一月庚辰朔日南至饗明堂大赦/改為載初元年用周正朔以十一月為正月十二月為)¶
(臘月正月為一月十月為年終其年九月壬午則天革/命稱周廢豫王為皇嗣賜姓武大赦改為天授元年三)¶
(年四月丙申大赦改為如意元年九月庚子大赦改為/長夀元年三年五月則天僭號越古金輪聖神皇帝大)¶
(赦改元為延載元年二年正月辛巳朔則天僭加號慈/氏大赦改為證聖元年是年九月甲寅則天加號天册)¶
(大赦改為天冊萬嵗元年二年三月重造明堂成號為/通天宫大赦改為萬嵗通天元年二年九月大享天宫)¶
<pb:KR3k0013_WYG_015-18a>¶
(大赦改為神功元年二年正月壬戌大赦改為聖歴元/年三年五月癸丑大赦改為乆視元年二年正月丁丑)¶
(以成州有佛跡見改為大足元年其年十月/則天幸長安大赦改為長安元年盡四年)¶
神龍元年(正月壬午朔大赦改元是月甲戌/則天歸政於中宗盡三年八月)¶
景龍元年(九月庚申御太極殿受神龍皇/帝尊號大赦改元盡四年五月)¶
温王唐隆元年(六月即位大赦改元韋庶人/臨朝盡其月遜位于睿宗)¶
睿宗景雲元年(十月册𤣥宗為皇子是日/有景雲之瑞改元盡二年)¶
太極元年(正月戊子幸滻東親籍田己/丑大赦改元盡其年四月)¶
延和元年(五月戊寅有事于北郊辛/巳大赦改元盡其年四月)¶
<pb:KR3k0013_WYG_015-18b>¶
𤣥宗先天元年八月自皇太子受太上皇傳位大赦改¶
元(盡二年/十一月)¶
開元元年(十一月上尊號為開元神武皇帝十/二月庚寅大赦改元盡二十九年)¶
天寳元年(正月丁未朔御勤政樓受朝賀大/赦改元三年改年為載盡十五載)¶
肅宗以天寳十五載七月甲子即位於靈武改元至徳¶
(盡二/年)¶
乾元元年(正月乙巳帝於興慶殿奉太上皇尊號曰太/上至道大聖皇帝禮畢大赦改元盡三年四)¶
(月/)¶
<pb:KR3k0013_WYG_015-19a>¶
上元元年(閏四月己卯御鳴鳳門/大赦改元盡其年八月)¶
元年九月壬寅制曰欽若昊天定時成嵗春秋五始義¶
在體元惟以紀年更無潤色至于漢武飾以浮華非前¶
王之茂典豈永代而為則三代受命正朔皆殊宗周之¶
王實得天綂陽生元氣之本律首黃鍾之尊制度可存¶
叶用斯在自今已後朕號唯稱皇帝其年號但稱元年¶
上元之號其以今年十一月為嵗首便數建丑建寅每¶
月以所建為數(盡其年/三月)¶
<pb:KR3k0013_WYG_015-19b>¶
寳應元年四月詔曰上天降寳獻自楚州神明生歴數¶
之符合璧定妖災之氣縂集瑞氣祗承鴻休因以體元¶
叶乎五紀其元年改為寳應元年建巳月為四月依舊¶
以正月一日為嵗首受兹福應佇以升平(是月太/子即位)¶
代宗以寳應元年四月即位二年七月壬寅羣臣上尊¶
號壬子大赦改元為廣徳(盡二/年)¶
永泰元年(正月癸巳朔御含元殿受朝/賀下制改元盡二年十月)¶
大歴元年(十一月甲子日長至御含/元殿大赦改元盡十四年)¶
<pb:KR3k0013_WYG_015-20a>¶
徳宗以大歴十四年五月即位明年正月丁邜朔御含¶
元殿受朝賀下詔改為建中(盡四/年)¶
興元元年(正月癸酉朔御含元殿受/朝賀大赦改元盡一年)¶
貞元元年(正月丁酉朔御含元殿受朝賀/大赦改元盡二十一年七月)¶
順宗以貞元二十一年正月即位八月庚子傳位於皇¶
太子大赦改元永貞(盡其/年)¶
憲宗以永貞元年八月即位明年正月改元元和元年¶
(盡十/五年)¶
<pb:KR3k0013_WYG_015-20b>¶
穆宗以元和十五年正月丙午即位明年正月辛丑郊¶
祀禮畢大赦改元為長慶(盡四/年)¶
敬宗以長慶四年正月癸酉即位明年正月辛亥親祀¶
昊天上帝禮畢御丹鳯樓大赦改元寳歴¶
文宗以寳歴二年十二月乙巳即位明年二月乙巳御¶
宣政殿大赦改元太和(盡十/年)¶
開成元年(正月辛丑朔帝常服御宣政/殿受賀遂大赦改元盡五年)¶
武宗以開成五年正月即位明年正月庚戌郊廟禮畢¶
<pb:KR3k0013_WYG_015-21a>¶
大赦改元㑹昌(盡六/年)¶
宣宗以會昌六年十月即位明年正月戊申郊廟禮畢¶
大赦改元大中(盡十/三年)¶
懿宗以大中十三年八月十三日即位明年十一月丁¶
未郊廟禮畢大赦改元咸通(盡十/四年)¶
僖宗以咸通十四年七月二十日即位明年十一月庚¶
寅郊廟禮畢大赦改元乾符(盡七/年)¶
廣明元年(正月帝御宣政殿/改元盡二年六月)¶
<pb:KR3k0013_WYG_015-21b>¶
中和元年(七月帝至蜀改廣明二年為中和元年議者/以去年改元廣明咸謂廣在唐脚之下而有)¶
(日月非其祥也故至是改曰/中和塞浮議焉盡五年二月)¶
光啟元年(三月丁卯車駕至京師己巳御宣政殿大赦/改元識者曰啓字口戴戈亂未息也盡四年)¶
(正/月)¶
文徳元年(二月戊子御承天門/大赦改元盡其年)¶
昭宗以文徳元年三月八日即位明年正月御武徳殿¶
受朝賀宣制大赦改元龍紀(盡其/年)¶
大順元年(正月戊子朔御武徳殿受朝賀宰臣/百官上徽號禮畢大赦改元盡二年)¶
<pb:KR3k0013_WYG_015-22a>¶
景福元年(正月丙午朔御武徳殿受/朝賀大赦改元盡二年)¶
乾寧元年(正月乙丑朔御武徳殿受朝/賀大赦改元盡五年四月)¶
光化元年(正月己巳朔以立后/改元盡四年二月)¶
天復元年(三月甲戌有事於宗廟是日/御長樂門大赦改元盡四年)¶
天祐元年(閏四月謁太廟禮畢/御光政門大赦改元)¶
哀帝以天祐元年八月即位不改元(盡四年/三月)¶
後唐荘宗以天祐二十年四月己巳即位(唐自天祐四/年禪于梁至)¶
(是十八年帝在/太原只稱天祐)改同光二年(盡四/年)¶
<pb:KR3k0013_WYG_015-22b>¶
明宗以同光四年四月即位改元天成(盡四/年)¶
長興元年(二月乙卯祀圜丘禮/畢大赦改元盡四年)¶
閔帝以長興四年十二月即位明年正月戊寅御明堂¶
殿大赦改元應順(盡其/年)¶
末帝以應順元年四月即位改元清泰(盡三/年)¶
晉高祖以清泰三年十一月即位改元天福(盡七/年)¶
少帝以天福七年六月十三日即位九年七月辛未朔¶
御崇元殿大赦改元開運(盡三年是日宣赦未畢㑹大/雷雨匆遽而罷都下震死者)¶
<pb:KR3k0013_WYG_015-23a>¶
(數百人明徳門内震落石龍之首/識者以為石乃國姓蓋不祥之甚)¶
漢高祖以開運四年二月即位于晉陽謂羣僚曰帝王¶
稱謂孤已廹於羣情而遜避無所其國號正朔未忍遽¶
改繇是降制以少帝開運四年敘天福十二年行事盖¶
以心奉前朝執至義也(盡其/年)¶
乾祐元年(正月乙卯大赦/改元盡其年)¶
隐帝諱承祐以乾祐元年二月即位初高祖欲改年號¶
中書門下進擬乾和二字高祖改為乾祐至是與帝名¶
<pb:KR3k0013_WYG_015-23b>¶
相符帝亦不改(盡三/年)¶
周太祖以乾祐四年正月即位改元廣順(盡四/年)¶
顯徳元年(春正月乙未祀圜丘禮/畢御明徳殿大赦改元)¶
世宗以顯徳元年正月丙申即位不改元¶
恭帝以顯徳六年六月甲午即位不改元(盡其/年)¶
　¶
　¶
　册府元龜卷十五¶
