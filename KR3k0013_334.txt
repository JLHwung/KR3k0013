# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.343853
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百三十四
<pb:KR3k0013_WYG_334-1a>¶
欽定四庫全書¶
　册府元龜卷三百三十四　宋　王欽若等　撰¶
　　宰輔部¶
　　　譴讓¶
夫委質事君陳力就列有官守焉有言責焉其或因職¶
事之墮廢被公朝之訶譴寘於司敗時惟國典矧乃輔¶
弼之任左右厥辟宣翼統紀表正倫類百工承式庻民¶
爾瞻茍有任非其人心或附下懐情不盡越職舉事屬¶
<pb:KR3k0013_WYG_334-1b>¶
灾異之著見或水旱之作沴爕治攸繫措置失宜至或¶
論議非當謗咎交集賦歛無藝蠧弊隨生繇是賜以璽¶
書責以吏事乃有賜車馬以就第上印綬而歸田其致¶
詰之深或引决為謝者葢有之矣若乃秉心無苟本乎¶
納忠守道居常因以蒙毁者亦奚愧焉¶
漢蕭何髙帝時為相國為民請曰長安地陿上林中多¶
空地棄願令民得入田毋收藁為獸食(稾禾租也言人/恣田之不收其)¶
(稾税/也)帝大怒曰相國多受賈人財物為請吾苑乃下何¶
<pb:KR3k0013_WYG_334-2a>¶
廷尉械繫之數日王衞尉侍(衞尉名字史失之/也侍謂侍天子也)前問曰¶
相國胡大罪陛下繫之暴也(事具縂録/部救患門)上不懌是日使¶
使持節赦出何¶
張蒼文帝時為丞相任人為中候(蒼有所保舉而其/人為中候之官)大¶
為姦利帝以為讓遂病免¶
衛綰景帝時為丞相三嵗武帝立建元中丞相以景帝¶
病時諸官囚多坐不辜者而君不任職(天子不親政則/丞相當理之而)¶
(綰不申/其寃)免之¶
<pb:KR3k0013_WYG_334-2b>¶
石慶武帝時為丞相元封四年關東流民二百萬口無¶
名數者四十萬(名數若/今户籍)公卿議欲請徙流民于邊以適¶
之(適讀/曰讁)帝以為慶老謹不能與其議(與讀/曰豫)乃賜丞相告¶
歸而案御史大夫以下議為請者慶慙不任職上書曰¶
臣幸得待罪丞相疲駑無以輔治城郭倉廩空虚民多¶
流亡罪當伏質上不忍致法願歸丞相侯印乞骸骨歸¶
避賢者路帝報曰間者河水滔陸(滔漫也髙平曰/陸漫音莫干切)泛濫¶
十餘郡隄防勤勞弗能陻塞(陻音/因)朕甚憂之是故廵方¶
<pb:KR3k0013_WYG_334-3a>¶
州(東方/諸州)禮嵩嶽通八神以合宣房(自言致禮中岳通敬/八神合宣房者於宣)¶
(房塞决/河也)濟淮江歴山濵海(濵海者循海涯而行/也濵音賔又音頻)問百年¶
民所疾苦惟吏多私徴求無已(惟思也/已止也)去者便居者擾¶
故為流民法以禁重賦(言百姓去其本土者則免於吏/徴求在舊居者則見役調故為)¶
(流人設法又禁吏之重賦也一曰/去者為吏出使居人以自便也)乃者封泰山皇天嘉¶
貺神物並見(貺賜也見/顯示也)朕力荅氣應未能承意(言自脩/以報瑞)¶
(應恐未承/順上天意)是以切比閭里知吏姦邪(比校考也/音頴&KR0230;切)委任有¶
司然則官曠民愁盗賊公行(曠空也人不舉/職是空其官)往年覲明¶
<pb:KR3k0013_WYG_334-3b>¶
堂赦殊死無禁錮咸自新與更始今流民愈多計文不¶
改(郡上計文書自/文飾不改正也)君不䋲責長吏而請以興徙四十萬¶
口揺蕩百姓(蕩動/也)孤兒㓜年未滿十嵗無罪而坐率(㓜/年)¶
(無罪坐為父兄/所率而并徙)朕失望焉今君上書言倉庫城郭不充¶
實民多貧盗賊衆請入粟為庻人(慶自以居相位而不/能理請入栗已罪退)¶
(為庻/人)夫懐知民貧而請益賦(懐此/心)動危之而辭位(揺動/百姓)¶
(使其危急而/自欲去也)欲安歸難乎(以此危難之事/欲歸之於何人)君其反室(若/此)¶
(自謂理當然/者可還家)慶素質見詔報反室自以為得許欲上印¶
<pb:KR3k0013_WYG_334-4a>¶
綬掾史以為見責甚深而終以反室者醜惡之辭也或¶
勸慶宜引决(令自/殺)慶甚懼不知所出遂復起視事慶乃¶
以謹得終¶
田蚡武帝時為丞相薦人或起家至二千石權移主上¶
帝廼曰君除吏盡未吾亦欲除吏(凡言除者除去/故官就新官)嘗請¶
考工地益宅帝怒曰遂取武庫是後廼退(考工少府之/屬官也主作)¶
(器械上責其請故謂之曰/何不遂取武庫蚡乃止)¶
暴勝之武帝時為御史大夫戾太子軍敗南奔覆盎城¶
<pb:KR3k0013_WYG_334-4b>¶
門得出(長安城南出東頭第一門/曰覆盎城門一號社門)會夜司直田仁部閉¶
城門坐令太子得出城丞相劉屈&KR0522;欲斬仁勝之謂丞¶
相曰司直吏二千石當先請柰何擅斬之丞相釋仁(釋/放)¶
(也/)帝聞而大怒下吏責問御史大夫曰司直縱反者丞¶
相斬之法也大夫何以擅止之勝之惶恐自殺¶
蕭望之宣帝時為御史大夫司農中丞耿夀昌奏設常¶
平倉帝善之望之非夀昌丞相丙吉年老上重焉望之¶
又奏言百姓或乏因盗賊未止二千石多材下不任職¶
<pb:KR3k0013_WYG_334-5a>¶
三公非其人則三光為之不明今首嵗日月少光(首嵗/嵗之)¶
(初首謂/正月也)咎在臣等上以望之意輕宰相(言三公非其人/又言咎在臣等)¶
(是其意/毁丞相)乃下侍中建章衛尉金安上光禄勲楊惲御史¶
中丞王忠并詰問望之(三人同/共問之)望之免冠置對天子繇¶
是不說(繇讀與由同/説讀曰悦)後丞相司直緐延夀(緐音/婆)奏侍中¶
謁者良使承制詔望之望之再拜已良與望之言望之¶
不起因故下手(伏地而/言也)而謂御史曰良禮不備故事丞¶
相病明日御史大夫輒問病朝奏事會庭中差居丞相¶
<pb:KR3k0013_WYG_334-5b>¶
後丞相謝大夫少進揖今丞相數病望之不問病會庭¶
中與丞相鈞禮(不為前後/之差也)時議事不合意望之曰使年¶
寧能父我耶(寧能與吾/父母同邪)知御史有令不得擅使望之多¶
使守史自給車馬之杜陵䕶視家事(自給車馬者令其/自乗私車馬也)¶
少史冠法冠為妻先引(少史曹史之下者/也先引謂尊車前)又使賣買私¶
所附益凡十萬三千(使其史為望之家有所賣買而/史以其錢增益之用潤望之也)案¶
望之大臣通經術居九卿之右本朝所仰(右上/也)至不奉¶
法自脩倨慢不遜攘(攘古/讓字)受所監臧二百五十以上(二/百)¶
<pb:KR3k0013_WYG_334-6a>¶
(五十以上者當時律令坐罪之次若/今律條言一尺以上一匹以上矣)請逮捕繫治帝於¶
是䇿望之曰有司奏君責使者禮遇丞相亡禮廉聲不¶
聞敖慢不遜(敖讀/曰傲)亡以扶政帥先百僚君不深思陷於¶
茲穢朕不忍致君于理使光禄勲惲䇿詔左遷君為太¶
子太傅授印其上故印使者(使者即謂楊惲也命惲授/太𫝊印而望之以大夫印)¶
(上於/惲)便道之官君其秉道明孝正直是與帥意亡諐靡¶
有後言¶
黄霸宣帝時為丞相樂陵侯史髙以外屬舊恩侍中貴¶
<pb:KR3k0013_WYG_334-6b>¶
重霸薦髙可太尉天子使尚書詔問䩗太尉官罷乆矣¶
丞相兼之所以偃武興文也如國家不虞邊境有事(如/或)¶
(也/)左右之臣皆將率也夫宣明教化通逹幽隠使獄無¶
寃刑邑無盗賊君之職也將相之官朕之任焉(言欲拜/將相事)¶
(在其/朕也)侍中樂陵侯髙帷幄近臣朕之所自親(具知其/材質)君¶
何越職而舉之尚書令受丞相對霸免冠謝罪數日乃¶
决(乃得/免罪)自是後不敢復有所請¶
于定國元帝初為丞相貢禹為御史大夫帝始即位關¶
<pb:KR3k0013_WYG_334-7a>¶
東連年被灾害民流入關言事者歸咎于大臣(言事者/上書陳)¶
(事/也)帝於是數以朝日引見丞相御史(五日以聼朝/故云朝日也)入受¶
詔條責以職事曰惡吏負賊妄意良民(賊發不得恐負/其殿故妄疑善)¶
(人致其/罪也)至亡辜死或盗賊發吏不亟追而反繫亡家(亟/急)¶
(也不急追賊反/禁繫失物之家)後不敢復告以故寖廣(寖漸/也)民多寃結¶
州郡不理連上書者交於闕廷二千石選舉不實是以¶
在位多不任職(謂令長/丞尉)民田有灾害吏不肯除收趣其¶
租以故重困(趣讀曰促重/音值用切)關東流民饑寒疾疫已詔吏¶
<pb:KR3k0013_WYG_334-7b>¶
轉漕虚倉廪開府藏相賑救賜寒者衣至春猶恐不贍¶
(贍足/也)今丞相御史將欲何施以塞此咎(塞補/也)悉意條狀¶
陳朕過失(悉盡/也)定國上書謝罪永光元年春霜夏寒日¶
青亡光上復以詔條責曰侍郎有從東方來者言民父¶
子相棄(以遭饑饉/不能相飬)丞相御史案事之吏匿不言邪將從¶
東方來者加增之也何以錯謬至是(錯眩也謬違也謂/吏及東方人言不)¶
(相同/也)欲知其實方今年嵗未可預知也即有水旱其憂¶
不細公卿有可以防其未然救其已然者不各以誠對¶
<pb:KR3k0013_WYG_334-8a>¶
(言能防救與否/宜各以實對)母有所諱定國惶恐上書自劾歸侯印¶
乞骸骨帝報曰君相朕躬不敢怠息(息謂自/休息)萬方之事¶
大錄于君(大録縂/錄也)能無過者其惟聖人方今承周秦之¶
敝俗化陵夷(言頽/替也)民寡禮誼隂陽不調灾咎之發不為¶
一端而作聖人推類以記不敢專也况於非聖者乎(非/聖)¶
(人者言/常人)日夜惟思所以未能盡明(所以所由也言/何由致此災)經曰萬¶
方有罪罪在朕躬君雖在職何必顓焉(顓與專同不/專繇君也)其¶
勉察郡國守相郡牧非其人者毋令乆賊民永執綱紀¶
<pb:KR3k0013_WYG_334-8b>¶
務悉聰明彊食慎疾(悉盡/也)定國遂稱病篤固辭帝乃賜¶
安車駟馬黄金六十斤罷就第¶
王商成帝時為丞相帝元舅大司馬大將軍王鳯顓權¶
行多驕僭商論議不能平會日有蝕之大中大夫蜀郡¶
張匡上書言商作威作福從外制中取必於上(言意欲/望行必)¶
(果/之)於是左將軍史丹等奏請詔謁者召商詣若盧詔獄¶
(若盧獄名屬少/府黄門北寺)帝素重商知匡言多險制曰勿治鳯固¶
争之於是制詔御史葢丞相以徳輔翼國家典領百寮¶
<pb:KR3k0013_WYG_334-9a>¶
協和萬國為職任莫重焉今樂昌侯商為丞相出入五¶
年未聞忠言嘉謀而有不忠執左道之辜䧟于大辟前¶
商女弟内行不修奴賊殺人疑商教使為商重臣故抑¶
而不窮今或言商不以自悔而反怨懟朕甚傷之惟商¶
與先帝有外親未忍致于理其赦商罪使者收丞相印¶
綬¶
薛宣成帝時代張禹為丞相時帝好儒雅而宣經術又¶
淺帝亦輕焉會廣漢郡盗賊羣起丞相御史遣掾吏逐¶
<pb:KR3k0013_WYG_334-9b>¶
捕不能克帝乃拜河東都尉趙䕶為廣漢太守以軍法¶
從事數月斬其渠帥鄭躬(渠大/也)降者數千人廼平會卭¶
成太后終喪事倉卒吏賦歛以趍辦二日(邛成太后宣帝/王皇后也趍讀)¶
(曰趣倉/卒曰趍)其後帝聞之以過丞相御史遂册免宣曰君為¶
丞相出入六年忠孝之行率先百僚朕無聞焉(不聞其/有此行)¶
(也/)朕既不明變異數見嵗比不登倉廩空虗(比頻也登/成也年榖)¶
(不/成)百姓饑饉流離道路疾疫死者以萬數人至相食盗¶
賊並興羣職曠廢是朕之不徳而股肱不良也廼者廣¶
<pb:KR3k0013_WYG_334-10a>¶
漢羣盗横决殘賊吏民朕惻然傷之數以問君君對輒¶
不如其實西州鬲絶㡬不為郡(鬲與隔同/㡬矩依切)三輔賦歛無¶
度酷吏並緣為姦(並歩/浪切)侵擾百姓詔君案驗復無欲得¶
事實之意九卿以下咸承風㫖同時䧟于謾欺之辜咎¶
繇君焉(謾誑也音謾又音莫/于切繇讀與由同)有司法君領職觧嫚(法謂/據法)¶
(以劾也觧讀曰/懈嫚與慢同)開謾欺之路傷薄風化無以帥示四方¶
不忍致君于理其上丞相髙陽侯印綬罷歸¶
尹志成帝時為御史大夫以河决館陶方畧疏濶帝切¶
<pb:KR3k0013_WYG_334-10b>¶
責之自殺¶
翟方進成帝時為丞相綏和二年春熒惑守心議曹李¶
尋奏記言應變之權君侯所自明往者數白三光垂象¶
變動見端(九年之中而日/三食熒惑守心)山川水泉反理視患(元延中/岷山摧)¶
(壅江江水不流山地之鎮宜固而摧水逆/流反於常理所以示人患也視讀曰示)民人訛謡斥¶
事感名(斥事甘泉溢之事也有言溢者後/果井水溢感名燕燕尾涎涎是也)三者既效可¶
謂寒心今提揚眉矢貫中(提攝提星也揚眉楊芒角也矢/枉矢也綏和元年正月枉矢)¶
(從東南入北斗攝提與斗杓建寅貫攝也/提中又云矢一星貫中者謂正直弧中)狼奮角弓且張¶
<pb:KR3k0013_WYG_334-11a>¶
(狼一星奮角者有芒角也狼芒角盗賊起/天弓九星不欲明明猶張也兵起之象)金歴庫土逆¶
度(庫在軫南金太白也歴武庫則/兵起土鎮星也逆度逆行也)輔湛沒火守舍(北斗第/四星旁)¶
(一小星曰輔沉沒不見則天下之兵銷三十日為守舍/謂日月所經宿舍也一曰火守舍熒惑守心湛亦曰沉)¶
萬嵗之期近慎朝暮(萬嵗之期謂死也慎朝/暮者言其事在朝夕)上無惻怛¶
濟世之功下無推讓避賢之效欲當大位為具臣以全¶
身難矣(具謂具位之臣/無功與徳也)大責日加安得但保斥逐之戮¶
(言其事重不/但斥逐而已)闔府三百餘人唯君侯擇其中與盡節轉¶
凶(三百餘人謂丞/相之官屬也)方進憂之不知所出會郎賁麗善為¶
<pb:KR3k0013_WYG_334-11b>¶
星(賁姓也麗名/也賁音肥)言大臣宜當之帝廼召見方進還歸未¶
及决帝遂賜册曰皇帝問丞相君有孔子之慮孟賁之¶
勇朕嘉與君同心一意庶㡬有成惟君登位于今十年¶
災害並臻民被饑餓加以疾疫溺死闗門牡開(元延元/年章門)¶
(函谷門/牡自亡)失國守偹盗賊黨軰(黨衆/多)吏民殘賊毆殺良民¶
(毆擊也音/一口切)斷獄嵗多前上書言事交錯道路懐姦朋黨¶
相為隠蔽皆忘忠慮羣下洶洶更相嫉妬(更工/衡切)其咎安¶
在觀君之治無欲輔朕冨民便安元元之念間者郡國¶
<pb:KR3k0013_WYG_334-12a>¶
榖雖頗熟(間謂近/者以來)百姓不足者尚衆前去城郭未能盡¶
還夙夜未嘗忘焉朕惟往時之用與今一也(謂財/用也)百寮¶
用度各有數君不量多少一聴羣下言用度不足奏一¶
切增賦税城郭堧及園田過更算馬牛羊(一切權時堧/城郭旁地也)¶
(凡田入多益其税也百人為卒取一人所贍嘗為之月/用二千使人直之謂之過更有牛馬羊頭數出税筭千)¶
(輸二十也/堧人緣切)增益鹽鐡變更無常朕既不明隨奏許可後¶
議者以為不便制詔下君君云賣酒醪後請止未盡月¶
復奏議令賣酒醪朕誠怪君何持容容之計無忠固意¶
<pb:KR3k0013_WYG_334-12b>¶
(容容隨衆/上下也)將何以輔朕帥道羣下而欲乆蒙顯尊之位¶
豈不難哉(蒙謂/也)傳曰髙而不危所以長守貴也欲退君¶
位尚未忍君其熟念詳計塞絶姦源憂國如家務便百¶
姓以輔朕朕既已改君其自思彊食慎職使尚書令賜¶
君上尊酒十石養牛一君審處焉方進即日自殺(漢儀/注有)¶
(天地大變天下大過皇帝使侍中持節乗四白馬賜上/尊酒十斛牛一頭䇿告殃咎使者去半道丞相即上病)¶
(使者還未白事尚書/以丞相不起病聞)¶
孔光成帝時為御史大夫帝無繼嗣至親有同産弟中¶
<pb:KR3k0013_WYG_334-13a>¶
山孝王及同産弟子定陶王在帝議立嗣丞相翟方進¶
等以定陶王宜為嗣光獨以中山王宜為嗣以議不中¶
意左遷廷尉光後為丞相定陶王立是為哀帝帝祖母¶
傅太后欲與成帝母稱尊號羣下多順㫖唯師丹與光¶
持不可丹以罪免光自先帝時議繼嗣有持異之隙矣¶
又重忤傅太后㫖(重直/用切)繇是傅氏在位者與大司空朱¶
博為表裏共毁譛光後數月遂䇿免光曰丞相者朕之¶
股肱所以共承宗廟統理海内(共讀/曰恭)輔朕之不逮以治¶
<pb:KR3k0013_WYG_334-13b>¶
天下也朕既不明灾異重仍(仍頻也重/直用切)日月無光山摧¶
河决五星失行是章朕之不徳而股肱之不良也君前¶
為御史大夫輔翼先帝出入八年卒無忠言嘉謀今相¶
朕出入三年憂國之風復無聞焉隂陽錯謬嵗比不¶
登(比頻/也)天下空虗百姓饑饉父子分㪚流離道路以十¶
萬數然而百官羣職曠廢姦軌放縱盗賊並起或攻官¶
寺殺長吏數以問君君無&KR0502;惕憂懼之意對毋能為(言/盗)¶
(賊不/能害)是以羣卿大夫咸惰哉莫以為意咎繇君焉君秉社¶
<pb:KR3k0013_WYG_334-14a>¶
稷之重緫百寮之任上無以弼朕之闕下不能綏安百¶
姓書不云乎毋曠庻官天工人其代之於虖(於讀曰烏/虖讀曰呼)¶
君其上丞相博山侯印綬罷歸¶
何武成帝末為大司空與丞相翟方進多所舉奏號為¶
煩碎不稱賢公因遣吏歸迎後母會哀帝即位吏恐道¶
路有盗賊後母留止左右或譏武事親不篤(左右為天/子側近之)¶
(臣/)哀帝亦欲改易大臣遂䇿免武曰君舉錯煩苛不合¶
衆心(錯置也音/千故切)孝聲不聞惡名流行無以率示四方其¶
<pb:KR3k0013_WYG_334-14b>¶
上大司空印綬罷歸就國¶
師丹哀帝時為大司空初丹議帝母祖母定陶恭王后¶
不合為共皇太后恭王既追尊為恭皇帝又議不宜立¶
廟京師丹繇是寖不合帝意(寖漸/也)會有上書言古者以¶
龜貝為貨今以錢易之民以故貧宜可改幣帝以問丹¶
丹對言可改章下有司議皆以為行錢以來乆難卒變¶
易丹老人忘其前語後從公卿議又丹使吏書奏吏私¶
寫其草丁傳子弟聞之使人上書告丹上封事行道人¶
<pb:KR3k0013_WYG_334-15a>¶
徧持其書帝以問將軍中朝臣皆對曰忠臣不顯諌大¶
臣奏事不宜漏泄令吏民傳寫流聞四方臣不宻則失¶
身宜下廷尉治事下廷尉廷尉劾丹大不敬遂䇿免丹¶
曰夫三公者朕之腹心也輔善相過表率百寮和合天¶
下者也朕既不明委政于公間者隂陽不調寒暑失時¶
變異婁臻(婁古/屢字)山摧地震河决泉涌流殺人民百姓流¶
連無所歸心司空之職尤廢焉君在位出入三年未聞¶
忠言嘉謀而反有朋黨相連不恭之名乃者以挺力田¶
<pb:KR3k0013_WYG_334-15b>¶
議改幣章示君(挺音從鼎切引拔也謂持/拔異力田之人優寵之也)君内為朕建¶
可改不疑(共立此/議也)以君之言博考朝臣君乃希衆雷同¶
外以為不便令觀聴者歸非於朕朕隠忍不宣為君受¶
愆朕疾夫比周之徒(比類/昧切)虚偽壊化浸以成俗故屢以¶
書飭君(飭與/敕同)㡬君省過求已(㡬音兾省視也自/求諸已不尤人也)而反不¶
受退有後言及君奏封事傳於道路布聞朝市言事者¶
以為大臣不忠辜䧟重辟獲虛采名謗譏匈匈流于四¶
方腹心如此謂疏者何殆謬於二人同心之利焉將何¶
<pb:KR3k0013_WYG_334-16a>¶
以率示羣下附親逺方朕惟君位尊任重慮不周宻懐¶
諼迷國(諼詐也音/虗袁切)進退違命反覆異言甚為君耻之非¶
所以恭承天地永保國家之意以君嘗託傳位未忍考¶
於理已詔有司赦君勿治其上大司空髙樂侯印綬罷¶
歸¶
王崇哀帝時為御史大夫數月是時成帝舅安成恭侯¶
夫人放居寡共養長信宫(放者夫人之/名共音供)坐呪詛下獄崇¶
奏封事為放言放外家觧氏與崇為昏(婚姻/之家)哀帝以崇¶
<pb:KR3k0013_WYG_334-16b>¶
為不忠誠䇿詔崇曰朕以君有累世之羙故踰列次(謂/自)¶
(祖及父皆/有名也)在位以來忠誠憂國未聞所繇(繇與由同/由從也)反¶
懐詐諼之辭(諼詐言也/音虚爰切)欲以攀救舊姻之家大逆之辜¶
舉錯専恣(錯置/也)不遵法度亡以示百寮左遷為大司農¶
後漢侯霸光武時為司農薦前梁令閻揚素有譏議帝¶
嫌之既見霸奏疑其有姦大怒賜霸璽書曰崇山幽都¶
何可偶(崇山南裔也幽都北裔也偶對/也言將殺之不可得流徙也)黄鉞一下無處¶
所(斧鉞以黄金飾/之所以戮之)欲以身試法耶將殺身以成仁耶使¶
<pb:KR3k0013_WYG_334-17a>¶
尚書馮勤奉䇿至司徒府勤還陳霸本意申釋帝意稍¶
觧¶
虞延明帝時為司徒會楚王英謀反隂氏欲中傷之使¶
人私以楚謀告延延以英藩戚至親不然其言又欲辟¶
幽州從事公孫𢎞以𢎞交通楚王而止並不奏聞及英¶
事發覺詔書切讓延遂自殺¶
鄭𢎞章帝時為太尉奏尚書張林阿附侍中竇憲而素¶
行贓穢又上雒陽令楊光憲之賔客在官貪殘並不宜¶
<pb:KR3k0013_WYG_334-17b>¶
處位書奏吏與光故舊因以告之光報憲憲奏𢎞大臣¶
漏泄宻事帝詰讓𢎞收上印綬𢎞自詣廷尉詔敇出之¶
因乞骸骨歸未許卒¶
司馬苞安帝時為太尉劉愷為司空元初二年五月甲¶
戍詔曰朝廷不明政事失中災異不息憂心悼懼被蝗¶
以來七年于茲而州郡隠匿裁言頃畆(裁與纔同/古字通)今羣¶
飛蔽天為害廣逺所言所見寧相副耶三司之職内外¶
是監旣不聞奏又無舉正天灾至重欺罔&KR1412;大今方盛¶
<pb:KR3k0013_WYG_334-18a>¶
夏且復假貸以觀厥後(假貸猶寛容也盛夏不/可加刑罰故且寛容)其務消¶
救災眚安輯黎元¶
吳陸遜大帝時為丞相時太子有不安之議遜懇陳適¶
庻之分而遜外甥顧譚顧承姚信並以親附太子枉見¶
流徙太子太傅吳粲坐數與遜交書下獄死帝累遣中¶
使責讓遜遜憤恚卒¶
梁何敬容為尚書令侍中叅掌機宻坐妾弟費慧明為¶
導倉丞夜盗官米為禁司所執送領軍府時河東王譽¶
<pb:KR3k0013_WYG_334-18b>¶
為領軍將軍敬容以書觧慧明譽即封書以奏焉髙祖¶
大怒付南司推劾御史中丞張綰奏敬容協私罔上合¶
棄市刑詔特免職¶
後魏廣陵王羽孝文時為太子太保錄尚書事言考課¶
事帝詔曰雖考内未宣績已乆著故明堂月令載公卿¶
大夫論考屬官居職區分著三公尚書三載殿最之義¶
此之考内已為明矣但論考之事理在不輕問績之方¶
應關朕聽輒爾輕發殊為躁也每考之義應在年終既¶
<pb:KR3k0013_WYG_334-19a>¶
云此年何得春初也今始惟夏且待至秋後領廷尉卿¶
帝謂羽曰汝之淺薄固不足以况晉之巨源考之今世¶
民斯下矣汝始為廷尉及初作尚書内外瞻望以吾有¶
弟自往秋南斾之後近小人逺君子在公阿黨虧我皇¶
憲出入無章動乖禮則計汝所行應在下下之第帝又¶
謂羽曰汝既是宸極之弟而居樞端之任汝自在職以¶
來功勤之績不聞於朝阿黨之音頻干朕聴汝之過失¶
已備積於前不復能别叙今黜汝錄尚書廷尉但居特¶
<pb:KR3k0013_WYG_334-19b>¶
進太保¶
隋髙熲為左僕射文帝素不平熲時上柱國王積以罪¶
誅當推覈之際乃有宫禁中事云於熲處得之帝欲成¶
熲之罪聞此大驚時上柱國賀若弼刑部尚書薛胄民¶
部尚書斛律孝卿兵部尚書栁述等明熲無罪帝愈怒¶
皆以之屬吏自是朝臣無敢言者熲竟坐免以公就第¶
唐髙士廉為侍中太宗貞觀初在職嵗餘黄門侍郎王¶
珪有宻奏附士廉以聞士廉寢而不言坐是獲譴出為¶
<pb:KR3k0013_WYG_334-20a>¶
安州大都督¶
楊師道為中書令庻人承乾逆謀之洩也師道與長孫¶
無忌房𤣥齡同按其獄師道假子趙節與承乾通謀師¶
道㣲諷太宗兾活之繇是獲譴獄未竟不令視事後數¶
日太宗謂侍臣曰師道任寄不輕無心體國翻溺情於¶
假子豈可更居股肱之任於是拜吏部尚書¶
裴寂為司空有沙門法雅怨望出妖言伏法寂辭相連¶
坐免歸蒲州俄追入闕未㡬有狂人自稱信行寓居汾¶
<pb:KR3k0013_WYG_334-20b>¶
隂言多妖妄嘗謂寂家童曰裴公有天分于時信行已¶
死寂監奴恭命以其言白寂寂惶懼不敢聞奏隂呼恭¶
命殺所言者恭命縱令亡匿寂不之知寂遣恭命收納¶
封邑得錢百餘萬因用而盡寂怒將遣人捕之恭命懼¶
而上變太宗謂侍臣曰裴寂有死罪四焉位為三公與¶
妖人言辭相渉罪一也事發之後乃負氣憤怒稱國家有¶
天下是其所讓罪二也巫言有天分匿而不奏罪三也¶
隂行誅殺以㓕口罪四也我殺之非無辭矣議者多言¶
<pb:KR3k0013_WYG_334-21a>¶
流配朕其從衆乎於是從交州¶
蕭瑀為特進參預朝政瑀嘗請出家太宗謂曰甚知公¶
素愛桑門今者不能違意瑀旋踵奏稱臣頃思量不能¶
出家太宗以對羣臣吐言而取舍相違怒之瑀尋稱足¶
疾時詣朝堂但不入見太宗謂侍臣曰瑀豈不得其所¶
乎而自嫌如此遂降詔曰朕無聰明於元首期託徳於¶
股肱思欲去偽歸真除澆反朴至於佛教非意所遵雖¶
有國之常經固敝俗之虛誕何則求其道者未驗福於¶
<pb:KR3k0013_WYG_334-21b>¶
將來循其教者翻受辜於既往至若梁武窮心於釋氏¶
簡文鋭意於法門傾帑藏以給僧祗殫人力以增塔廟¶
及乎三淮沸浪五嶺騰烟假餘息於熊蹯引殘魂於雀¶
鷇子孫覆亡而不暇社稷俄頃而為墟報施之徵何其¶
謬也而前太子太保宋國公瑀踐覆車之餘軌襲亡國¶
之遺風棄公就私未明𨼆顯之際身俗口道莫辨邪正¶
之心循累葉之殃源祈一躬之福本上以違忤君主下¶
則扇惑浮華往前朕謂張亮云卿能好佛何不出家瑀¶
<pb:KR3k0013_WYG_334-22a>¶
乃端然自應請先入道朕即許之㝷復不用一回一惑¶
在於瞬息之間自可自否變於帷扆之内所謂乖棟梁¶
之大體豈具瞻之量乎朕猶𨼆忍至今瑀尚全無悛改¶
宜即去茲朝闕出牧小藩可商州刺史¶
李義府髙宗龍朔三年四月除名長流巂州詔曰右丞相¶
兼行殷王府長史河問郡公李義府緣茲小技累升顯¶
地塵露之益未表於銓流公廉之譽有紊于彞典泄禁¶
中之語鬻寵授之朝恩交占候之人輕朔望之哀禮蓄¶
<pb:KR3k0013_WYG_334-22b>¶
財黷貨實玷衣冠稔惡嫉賢載虧正道特以任使多年¶
未忍加其重罰冝從遐棄以肅朝倫¶
韋安石為尚書左僕射同中書門下三品睿宗景雲二¶
年十月御承天門引安石及兵部尚書門下三品郭元¶
振左御史大夫同中書門下三品竇懐貞侍中李日知¶
兵部侍郎同中書門下三品平章事張説制責之曰自¶
頃已來政教尤闕時或水旱人多困弊府庫益竭寮吏¶
日滋僶俛政途罔然如失豈惟朕之薄徳固亦輔佐非¶
<pb:KR3k0013_WYG_334-23a>¶
材安石可尚書左僕射東都留守元振可吏部尚書懷¶
貞可左御史大夫日知可户部尚書説可尚書左丞並¶
停知政事¶
張嘉貞𤣥宗開元十一年為中書令嘉貞弟嘉祐以黷¶
貨聞嘉貞素服待罪不得入謁帝詔曰中書令張嘉貞¶
備位宰臣夙承恩命不能勵其公節以訓私門其弟嘉¶
祐頃緣奬授遷在清秩馮寵自肆黷貨有彰豈可仍踐¶
台階儀刑百辟貶居藩守俾肅朝倫可幽州刺史¶
<pb:KR3k0013_WYG_334-23b>¶
杜暹李元紘同為相開元十七年六月制曰出納王言¶
發揮綸翰宰相之任選衆惟賢撿校黄門侍郎同中書¶
門下平章事杜暹中書侍郎同中書門下平章事李元¶
紘等咸勵忠貞用登樞揆雖清以自牧而道則未𢎞不¶
能同心戮力以祗帝載而乃肆懷相短以玷朝倫朕緣¶
事醜股肱情惟𨼆蔽掩其惡而不率遂其過而彌彰將¶
何以緝叙三光儀刑百辟冝回中禁俾列専城暹可荆¶
州刺史元紘可曹州刺史¶
<pb:KR3k0013_WYG_334-24a>¶
姜公輔為諫議大夫同中書門下平章事從徳宗幸山¶
南車駕至城固縣唐安公主薨帝之長女昭徳皇后所¶
生性聰敏仁孝所鍾愛初詔尚韋宥未克禮㑹而遇播¶
遷乃薨帝悼尤甚詔所司厚其葬禮公輔諫曰非乆復¶
京城公主必須歸葬今於行路且冝從儉以濟軍士徳¶
宗怒謂翰林學士陸贄曰唐安夭亡不欲此為塋壠且¶
令造一塼塔功費甚微不合闗宰相論列姜公輔忽進¶
章都無道理但欲指朕過失以自取名朕比擢㧞為腹¶
<pb:KR3k0013_WYG_334-24b>¶
心乃負朕如此贄對曰公輔官是諫議職居宰衡獻替¶
固其職分本立輔臣置之左右朝夕納誨意在防微而¶
輔弼之乃其所也陛下以造塔役費㣲小非宰相所論¶
之事但問理之是非豈論事之大小若造塔為是役雖¶
大而作之何傷若造塔為非費雖小而言者何罪帝又¶
曰卿未㑹朕意朕以公輔材行共宰相都不相當在奉¶
天時已欲罷免後因公輔辭退朕已面許㝷屬懐光背¶
叛遂且因循容至山南公輔知朕必擬改官所以固論¶
<pb:KR3k0013_WYG_334-25a>¶
造塔賣直取名處此用心豈是良善朕所惆悵者只緣¶
如此贄雖再三救䕶帝怒不已乃罷為左庻子¶
鄭餘慶貞元十四年拜中書侍郎平章事餘慶通究六經深¶
㫖奏對之際多以古義𫝊之善度支使于䪹毎奏事餘¶
慶皆議可未幾䪹以罪貶時又嵗旱人饑徳宗與宰相¶
議將賑給禁衛六軍事未行為中書主吏所洩餘慶貶¶
郴州司馬¶
後唐李琪仕梁為尚書左丞平章事與蕭頃同為宰相¶
<pb:KR3k0013_WYG_334-25b>¶
頃掎摭其咎㑹琪除吏是試攝名銜衆署之後改試為¶
守為頃所奏未帝大怒將投荒裔而為趙巖張漢傑所¶
援罷相為太子少保¶
盧文紀為平章事從末帝親征太原謁陵畢休於仗舍¶
顧文紀曰朕在藩邸時謂卿有相業獨排羣議用卿為¶
輔弼不於此時傾竭留待何時又曰宰相安邊境撫四¶
夷今石敬瑭負恩北胡市利卿不運畧為國銷禍致朕¶
親征文紀再拜謝不敢對¶
<pb:KR3k0013_WYG_334-26a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_334-26b>¶
　¶
　¶
　¶
　¶
　¶
　¶
　¶
　册府元龜卷三百三十四¶
