# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:30.241396
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百四十六
<pb:KR3k0013_WYG_746-1a>¶
欽定四庫全書¶
　册府元龜卷七百四十六　宋　王欽若等　撰¶
　　陪臣部¶
　　　　公正　　死節¶
　　　公正¶
古之君子進思盡忠有犯無隱在公正色當官而行者¶
何嘗不以尊主庇民為心濟時利物為務雖復參家陪¶
之列仕諸侯之國而能秉心忠義臨事感慨規政教之¶
<pb:KR3k0013_WYG_746-1b>¶
失盡獻替之道竭節於公室馳聲於隣境風軌可尚盖¶
不勝紀至有亡身殞命義存君親扶危持顛志厲金石¶
此皆特立不囘之士疾惡如讐之人茍能明哲保身進¶
退以禮斯可謂全德者矣詩之司直豈過是乎¶
石碏衛大夫也魯隱公四年衛州吁弑桓公而立未能¶
和其民石碏子厚問定君於石子(石子石碏也以州/吁不安諮其父)石¶
子曰王覲為可曰何以得覲曰陳桓公方有寵於王陳¶
衛方睦若朝陳使請必可得也厚從州吁如陳石碏使¶
<pb:KR3k0013_WYG_746-2a>¶
告于陳曰衛國&KR0310;小老夫耄矣無能為也此二人者實¶
弑寡君敢即圖之(八十曰耄稱國小已老自謙/以委陳使因其徃就圖之)陳人執¶
之而請涖於衛(請衛人自/臨討之)九月衛人使右宰醜涖殺州¶
吁于濮石碏使其宰獳羊肩涖殺石厚于陳君子曰石碏¶
純臣也惡州吁而厚與焉大義滅親其是之謂乎¶
卜偃晉大夫也魯僖公二十三年晉懐公殺狐突卜偃¶
稱疾不出曰周書有之乃大明服(周書康誥言君/能大明則民服)已則¶
不明而殺人以逞不亦難乎民不見德而惟戮是聞其¶
<pb:KR3k0013_WYG_746-2b>¶
何後之有¶
臧文仲魯大夫也僖公二十八年温之㑹晉人執衛成¶
公臧文仲言於僖公請於晉而免之衛侯聞其臧文仲¶
之為也使納賂焉辭曰外臣之言不越境不敢及君¶
士季晉大夫㑹也魯文公七年晉先蔑奔秦士㑹在秦¶
三年不見士伯(士伯/先蔑)其人曰能亡人於國(言能與人俱/亡於晉國)¶
不能見於此焉用之(何用/如此)士季曰吾與之同罪(俱有/迎公)¶
(子雍/之罪)非義之也將何見焉(言已非慕先蔑/之義而從之)及歸遂不見¶
<pb:KR3k0013_WYG_746-3a>¶
(責先蔑為正卿而不直諫且俱出/奔惡有黨也士㑹歸在三十年)¶
季文子魯大夫文公十八年莒太子僕弑其君紀公以¶
其寳玉來奔納諸宣公公命與之邑曰今日必授季文¶
子使司冦出諸竟曰今日必逹(未見公而/文子出之)¶
郤獻子名克晉大夫也靡笄之役(魯成公/二年)韓獻子將斬¶
人獻子馳將救之至則既斬之矣郤獻子請以狥其僕¶
曰子不將救之乎郤獻子曰敢不分謗乎(言欲與韓/子分謗)厲¶
公將作難胥童曰必先三郤公曰然郤氏聞之郤錡欲¶
<pb:KR3k0013_WYG_746-3b>¶
攻公曰雖死君必危郤至曰人所以立信知勇也信不¶
叛君知不害民勇不作亂失兹三者其誰與我死而多¶
怨將安用之(言俱死無用/多其怨咎)君實有臣而殺之其謂君何¶
我之有罪吾死後矣若殺不辜將失其民欲安得乎(不/得)¶
(安君/位)待命而已受君之祿是以聚黨有黨而争命(争死/命)¶
罪孰大焉(傳言郤至/無反心)¶
子臧曹公子也魯成公十五年晉侯以曹伯殺太子而¶
自立執而歸諸京師諸侯將見子臧於王而立之子臧¶
<pb:KR3k0013_WYG_746-4a>¶
辭曰前志有之曰聖逹節次守節下失節為君非吾節¶
也雖不能聖敢失守乎遂逃奔宋十六年六月曹人請¶
于晉曰自我先君宣公即世(在十/三年)國人曰若之何憂猶¶
未弭(弭息也既葬國人皆將/從子臧所謂憂未息)而又討我寡君(前年晉侯/執曹伯)¶
以亡曹國社稷之鎮公子(謂子臧/逃奔宋)是大冺曹也(冺滅/也)先¶
君無乃有罪乎(言今君無罪而見/討得無以先君故)若有罪則君列諸㑹¶
矣(諸侯雖有簒弑之罪侯伯已與之㑹則不復討前年/㑹于戚曹伯在列盟畢乃執之故曹人以為無罪)¶
君惟不遺德刑(遺失/也)以伯諸侯豈獨遺諸敝邑敢私布¶
<pb:KR3k0013_WYG_746-4b>¶
之七月曹人復請于晉晉侯謂子臧反吾歸而君(以曹人/重子臧)¶
(故/)子臧反曹伯歸(子臧自/宋還)子臧盡致其邑與卿而不出¶
(不出/仕)¶
范文子晉大夫也魯成公十六年四月晉侯將伐鄭范¶
文子曰若逞吾願諸侯皆叛晉可以逞(逞快也晉厲公/無道三郤驕故)¶
(欲使諸侯叛冀/其懼而思徳)若惟鄭叛晉國之憂可立俟也五月晉¶
師濟河聞楚師將至范文子欲反曰我偽逃楚可以紓¶
憂(舒緩/也)夫合諸侯非吾所能也以遺能者我若羣臣輯¶
<pb:KR3k0013_WYG_746-5a>¶
睦以事君多矣武子曰不可六月晉楚遇於鄢陵范文¶
子不欲戰郤至曰韓之戰惠公不振旅(衆散敗也在/僖十五年)箕¶
之役先軫不反命(死於狄也在/僖二十三年)邲之師荀伯不復從(荀/林)¶
(父奔走不復故/道在宣十二年)皆晉之耻也子亦見先君之事矣(見先/君成)¶
(敗之/事)今我辟楚又益耻也文子曰吾先君之亟戰也有¶
故(亟數/也)秦狄齊楚皆彊不盡力子孫將弱今三彊服矣¶
(齊秦/狄)敵楚而已惟聖人能外内無患自非聖人外寧必¶
有内憂(驕亢則憂/患生也)盍釋楚以為外懼乎及楚宵遁晉入¶
<pb:KR3k0013_WYG_746-5b>¶
楚軍三日榖(食楚粟/三日也)范文子立於戎馬之前曰君㓜諸¶
臣不佞(佞才/也)何以及此君其戒之(戒勿/驕)周書曰惟命不¶
于常有德之謂(周書康誥言勝無/常命惟德是與)范文子反自鄢陵使¶
其祝宗祈死(祝宗主祭/祝祈禱也)曰君驕侈而克敵是天益其疾¶
也難將作矣愛我者惟祝我使我速死無及於難范氏¶
之福也¶
魏絳晉司馬也魯襄公三年夏晉悼公㑹諸侯盟于雞¶
澤晉侯之弟揚干亂行於曲梁魏絳戮其僕悼公怒謂¶
<pb:KR3k0013_WYG_746-6a>¶
羊舌赤曰合諸侯以為榮也揚干為戮何辱如之必殺¶
魏絳魏絳至授僕人書將伏劔公跣而出曰寡人之言¶
親愛也吾子之討軍禮也子無重寡人之過與之禮食¶
匠慶為大匠魯襄公四年秋定姒薨不殯于廟無櫬不¶
虞(櫬親身棺季孫以定姒本賤既無器/備議其䘮制欲殯不過廟又不反哭)匠慶謂季文子¶
曰子為正卿而小君之䘮不成(謂如季孫所議則/為夫人禮不成)不終¶
君也(慢其母是不/終事君之道)君長誰受其咎(言襄公長/將責季孫)初季孫為¶
已樹六檟於蒲圃東門之外(蒲圃塲圃名季文/子樹檟欲自為櫬)匠慶請¶
<pb:KR3k0013_WYG_746-6b>¶
木(為定姒/作襯)季孫曰畧(不以道/取為畧)匠慶用蒲圃之檟季孫不御¶
(御止也傳言遂得/成禮故經無異文)君子曰志所謂多行無禮必自及也¶
其是之謂乎¶
子罕為宋司城魯襄公六年宋華弱與樂轡少相狎長¶
相優又相謗也(狎親習也/優調戯也)子蕩怒以弓梏華弱于朝(子/蕩)¶
(樂轡也張弓以貫其頭/若械之在手故曰梏)平公見之曰司武而梏於朝難¶
以勝矣(司武司馬言其懦/弱不足以勝敵)遂逐之夏宋華弱來奔子罕¶
曰同罪異罰非刑也專戮於朝罪孰大焉亦逐子蕩子¶
<pb:KR3k0013_WYG_746-7a>¶
蕩射子罕之門曰㡬日而不我從(言我射女門女亦/當以不勝任見逐)子¶
罕善之如初(言子罕雖見辱不/追忿所以得安)¶
向戍宋大夫也魯襄公十年晉侯㑹諸侯于柤晉士匄¶
請伐偪陽以封向戍五月甲午遂滅偪陽以與向戍向¶
戍辭曰君若猶辱鎮撫宋國而以偪陽光啓寡君羣臣¶
安矣其何貺如之(言見賜之/厚無過此)若專賜臣是臣興諸侯以¶
自封也其何罪大焉敢以死請乃予宋公¶
晏嬰為齊卿齊惠欒髙氏皆耆酒(欒髙二族/皆出惠公)信内多怨¶
<pb:KR3k0013_WYG_746-7b>¶
(説婦人言/故多怨)彊於陳鮑氏而惡之(惡陳/鮑)有告陳桓子曰子¶
旗子良將攻陳鮑亦告鮑氏桓子授甲而如鮑氏遭子¶
良醉而騁(欲及子良醉故/驅告鮑文子)遂見文子(文子/鮑國)則亦授甲矣¶
使視二子(二子子/旗子良)則皆將飲酒桓子曰彼雖不信(彼傳/言者)¶
聞我授甲則必逐我及其飲酒也先伐諸陳鮑方睦遂¶
伐欒髙氏子良曰先得公陳鮑焉徃(欲以公/自輔助)遂伐虎門¶
(欲入公不聽/故伐虎門)晏子端委立于虎門之外(端委/朝服)四族召之¶
無所徃(四族欒/髙陳鮑)其徒曰助陳鮑乎曰何善焉(言無善/義何助)助¶
<pb:KR3k0013_WYG_746-8a>¶
欒髙乎曰庸愈乎(罪惡不差/于陳鮑)然則歸乎曰君伐焉歸公¶
召之而後入¶
穿封戍楚大夫魯襄公二十六年楚子侵鄭五月至于¶
城麋鄭皇頡戍之出與楚師戰敗穿封戍囚皇頡公子¶
圍與之争之正於伯州犂伯州犂曰請問於囚乃立囚¶
伯州犂曰所争君子也其何不知上其手曰夫子為王¶
子圍寡君之貴介弟也下其手曰此子為穿封戍方城¶
外之縣尹也誰獲子囚曰頡遇王子弱焉戍怒抽戈逐¶
<pb:KR3k0013_WYG_746-8b>¶
王子圍弗及魯昭公八年楚靈王滅陳(靈王即王/子圍也)使戍¶
為陳公曰城麋之役不謟侍飲酒於王王曰城麋之役¶
女知寡人之及此女其辟寡人乎(及此謂/為王)對曰若知君¶
之及此臣必致死禮以息楚¶
魯公冶季氏屬大夫襄公二十九年公入楚還及方城¶
季武子取卞(取卞邑/以自益)使公冶問(問公/起居)璽書追而與之(璽/印)¶
(也/)曰聞守卞者將叛臣帥徒以討之既得之矣敢告公¶
冶致使而退(致季氏/使命)及舍而後聞取卞(發書乃/聞之)公曰欲¶
<pb:KR3k0013_WYG_746-9a>¶
之而言叛祗見䟽也(言季氏欲得卞而/欺我言叛益疏我)公謂公冶曰吾¶
可以入乎(以季氏䟽已/故不敢入)對曰君實有國誰敢違君公與¶
公冶冕服(以卿服𤣥/冕賞之)固辭强之而後受公欲無入榮城¶
伯賦式微乃歸(式微詩𨚍風曰式微式微胡不歸/式用也義取寄寓之㣲陋勸公歸)五月¶
公至自楚公冶致其邑於季氏(本從季氏得/邑故還之)而終不入¶
焉(不入季/孫家)曰欺其君何必使余季孫見之則言季氏如¶
他日不見則終不言季氏及疾聚其臣(大夫/家臣)曰我死必¶
無以冕服歛非德賞也(言公畏季氏而賞/其使非以我有德)且無使季氏¶
<pb:KR3k0013_WYG_746-9b>¶
葬我¶
叔孫豹魯大夫也昭公元年諸侯盟于虢季武子伐莒¶
取鄆莒人告於㑹楚告於晉曰尋盟未退(尋弭兵/之盟)而魯¶
伐莒瀆齊盟(瀆慢/也)請戮其使(時叔孫豹在/㑹欲戮之)樂桓子相趙¶
文子(桓子樂王/鮒相佐也)欲求貨於叔孫而為之請使請帶焉(難/指)¶
(求貨故以/帶為辭)弗與梁其踁曰貨以藩身子何愛焉(踁叔孫/家臣)¶
叔孫曰諸侯之㑹衛社稷也我以貨免魯必受師(言不/戮其)¶
(使必伐/其國)是禍之也何衛之為人之有牆以蔽惡也(喻已/為國)¶
<pb:KR3k0013_WYG_746-10a>¶
(衛如牆/為人蔽)牆之隙壊誰之咎也(咎在/牆)衛而惡之吾又甚焉¶
(罪甚/於牆)雖怨季孫魯國何罪(怨季孫/之伐莒)叔出季處有自來矣¶
吾又誰怨(季孫守國叔孫出使所從/來久今遇此戮無所怨也)然鲋也賄弗與不¶
已召使者裂裳帛而與之曰𢃄其褊矣(言𢃄褊盡故裂/裳示不相逆)¶
叔孫歸(虢㑹/歸)曽夭御季孫以勞之旦及日中不出(恨季/孫伐)¶
(莒使已/㡬被戮)曽夭謂曽阜(曽阜叔/孫家臣)曰旦及日中吾知罪矣魯¶
以相忍為國也忍其外不忍其内焉用之(欲受楚戮是/忍其外日中)¶
(不出是不/忍其内)阜曰數月於外(言叔孫勞役/在外數月)一旦於是庸何¶
<pb:KR3k0013_WYG_746-10b>¶
傷賈而欲贏而惡囂乎(言譬如商賈求贏利/者不得惡喧囂之聲)阜謂叔孫¶
曰可以出矣叔孫指楹曰雖惡是其可去乎乃出見之¶
(楹柱也以喻魯有/季孫猶屋有柱)¶
芋尹無宇楚大夫也魯昭公元年楚靈王即位初楚子¶
之為令尹為王旌以田(析羽為旌王/旌㳺至於軫)芋尹無宇斷之曰¶
一國兩君其誰堪之及即位為章華之宮納亡人以實¶
之(章華南郡/華容縣)無宇之閽入焉(有罪亡入/章華宮)無宇執之有司¶
弗與(王有/司也)曰執人於王宮其罪大矣執而謁諸王(執無/宇也)¶
<pb:KR3k0013_WYG_746-11a>¶
王將飲酒(遇其/歡也)無宇辭曰天子經畧(經營天下畧有/四海故曰經畧)諸¶
侯正封(封疆有/定分)古之制也封畧之内何非君土食土之¶
毛誰非君臣(毛草/也)故詩曰普天之下莫非王土率土之¶
濱莫非王臣(詩小雅/濱涯也)天有十日(甲至/癸)人有十等(王至/臺)下¶
所以事上上所以共神也故王臣公公臣大夫大夫臣¶
士士臣皁皁臣輿輿臣𨽻𨽻臣僚僚臣僕僕臣臺馬有¶
圉牛有牧(養馬曰圉/養牛曰牧)以待百事今有司曰女胡執人於¶
王宮將焉執之周文王之法曰有亡荒閲(荒大也閲蒐/也有亡人當)¶
<pb:KR3k0013_WYG_746-11b>¶
(大蒐/其衆)所以得天下也吾先君文王(楚文/王)作僕區之法(僕/區)¶
(刑書/名)曰盗所隱器(隱盗所/得器)與盗同罪所以封汝也(行善/法故)¶
(能行啓疆/北至汝水)若從有司是無所執逃臣也逃而舍之是無¶
陪臺也(言皆/將逃)王事無乃闕乎昔武王數紂之罪以告諸¶
侯曰紂為天下逋逃主萃淵藪(萃集也天下逋逃悉以/紂為淵藪集而歸之)¶
故夫致死焉(人欲致/死討紂)君王欲求諸侯而則紂無乃不可¶
乎若以二文之法取之盗有所在矣(言王亦/為盗)王曰取而¶
臣以徃(徃去/也)盗有寵未可得也(盗有寵/王自謂)遂赦之¶
<pb:KR3k0013_WYG_746-12a>¶
杜洩魯叔孫氏宰也昭公四年冬叔孫豹卒五年正月¶
舍中軍卑公室也初作中軍三分公室而各有其一季¶
氏盡征之叔孫氏臣其子弟孟氏取其半焉及其舍之¶
也四分公室季氏擇二二子各一皆盡征之而貢于公以¶
書使杜洩告於殯(告叔孫/之柩)曰子固欲毁中軍既毁之矣¶
敢告杜洩曰夫子惟不欲毁也故盟諸僖閎詛諸五父¶
之衢(皆在襄/十一年)受其書而投之(投擲/也)帥士而哭之(痛叔孫/之見誣)¶
叔向晉大夫也魯昭公十四年冬十二月晉邢侯與雍¶
<pb:KR3k0013_WYG_746-12b>¶
子争鄐田(邢侯楚申公巫臣之/子也雍子亦故楚人)久而無成士景伯如楚¶
(士景伯/晉理官)叔魚攝理(攝代/景伯)韓宣子命斷舊獄罪在雍子雍¶
子納其女於叔魚叔魚蔽罪邢侯(蔽斷/也)邢侯怒殺叔魚¶
與雍子於朝宣子問其罪於叔向叔向曰三人同罪施¶
生戮死可也(施行/罪也)雍子自知其罪而賂以買直鲋也鬻¶
獄邢侯專殺其罪一也已惡而掠美為昏(掠取也/昏亂也)貪以¶
敗官為墨(墨不潔/之稱)殺人不忌為賊(忌畏/也)夏書曰昏墨賊¶
殺(逸書三者/皆死刑)臯陶之刑也請從之乃施邢侯而尸雍子¶
<pb:KR3k0013_WYG_746-13a>¶
與叔魚於市仲尼曰叔向古之遺直也(言叔向之直/有古人遺風)治¶
國制刑不隱於親(謂國之大問已所答當/也至於他事則宜有隱)三數叔魚之¶
惡不為末減(末薄也減輕也/皆以正言之)曰義也夫可謂直矣(於義/未安)¶
(直則/有之)平丘之㑹數其賂也(謂言瀆/貨無厭)以寛衛國晉不為暴¶
歸魯季孫稱其詐也(謂言鮒/也能)以寛魯國晉不為虐邢侯¶
之獄言其貪也以正刑書晉不為頗三言而除三惡加¶
三利(三惡暴虐頗也三/惡除則三利加)殺親益榮(榮名/益已)猶義也夫(三罪/唯答)¶
(宣子問不可以不正其餘/則以直傷義故重疑之)¶
<pb:KR3k0013_WYG_746-13b>¶
奮揚為楚城父司馬魯昭公二十年春費無極言於楚¶
子曰太子建與伍奢將以方城之外叛自以為猶宋鄭也¶
齊晉又交輔之將以害楚其事集矣王信之問伍奢伍¶
奢對曰君一過多矣(一過納/建妻)何信於讒王執伍奢(忿奢/切言)¶
使奮揚殺太子未至而使遣之(知太子寃/故遣令走)三月太子建¶
奔宋王召奮揚使城父人執已以至王曰言出於余口¶
入于爾耳誰告建也對曰臣告之君王命臣曰事建如¶
事余臣不佞(佞才/也)不能茍貳奉初以還(奉初命/以周旋)不忍後¶
<pb:KR3k0013_WYG_746-14a>¶
命故遣之既而悔之亦無及已王曰而敢來何也對曰¶
使而失命召而不來是再奸也(奸犯/也)逃無所入王曰歸¶
從政如他日¶
叔孫婼魯大夫也昭公二十三年邾師過武城魯遂取¶
邾師獲徐鉏丘弱茅地邾人愬于晉晉人來討叔孫婼¶
如晉晉人執之晉人使與邾大夫坐(坐訟/曲直)叔孫曰列國¶
之卿當小國之君固周制也(在禮卿得㑹伯子男/故曰當小國之君)邾又¶
夷也(邾又有東/夷之風)寡君之命介子服回(子服回魯大夫/為叔孫之介副)請¶
<pb:KR3k0013_WYG_746-14b>¶
使當之不敢廢周制故也乃不果坐韓宣子使邾人聚¶
其衆將以叔孫與之(與邾使/執之)叔孫聞之去衆與兵而朝¶
(示欲以/身死)士彌牟謂韓宣子(彌牟士/景伯)曰子弗良圖而以叔¶
孫與其讐叔孫必死之魯亡叔孫必亡邾邾君亡國將¶
焉歸(時邾君在晉若亡國/無所歸將益晉憂)子雖悔之何及所謂盟主討¶
違命也若皆相執焉用盟主(聽邾衆取叔孫是為/諸侯皆得輙相執)乃弗¶
與使各居一館(分别叔孫/子服回)士伯聽其辭而愬諸宣子乃¶
皆執之(二子辭不屈故/士伯愬而執之)士伯御叔孫從者四人過邾館¶
<pb:KR3k0013_WYG_746-15a>¶
以如吏(欲使邾人見/叔孫之屈辱)先歸邾子士伯曰以芻蕘之難從¶
者之病將館子於都(都别都/謂箕也)叔孫旦而立期焉(立待命/也從旦)¶
(至旦/為期)乃館諸箕舍子服昭伯於他邑(别囚/之)范獻子求貨¶
於叔孫使請冠焉(以求冠/為辭)取其冠法而與之兩冠曰盡¶
矣(既送作冠模法又進二冠/以與之偽若不解其意)為叔孫故申豐以貨如晉¶
(欲行貨以/免叔孫)叔孫曰見我吾告汝所行貨見而不出(留申/豐不)¶
(使得出不/欲以貨免)吏人之與叔孫居於箕者請其吠狗弗與及¶
將歸殺而與之食之(示不/愛)叔孫所館者雖一日必葺其¶
<pb:KR3k0013_WYG_746-15b>¶
牆屋(葺補/葺也)去之如始至(不以當去而/有所毁壊)¶
子家子魯大夫昭公三十二年十二月公疾徧賜大夫¶
(從公/者)大夫不受賜子家子䨇琥(琥玉/器)一環一璧輕服(細/好)¶
(之/服)受之大夫皆受其賜已未公薨子家子反賜於府人¶
曰吾不敢逆君命也大夫皆反其賜定公元年夏叔孫¶
成子逆昭公之䘮于乾侯(成子叔孫/婼之子)季孫曰子家子亟¶
言於我未嘗不中吾志也吾欲與之從政子必止之且¶
聽命焉(衆事皆諮/問子家子)子家子不見叔孫易幾而哭(㡬哭㑹/也不欲)¶
<pb:KR3k0013_WYG_746-16a>¶
(見叔孫故朝/夕哭不同會)叔孫請見子家子辭曰羈未得見而從君¶
以出(羈子家子名羈出/時成子未為卿)君不命而薨羈不敢見(言未受/昭公之)¶
(命託辭以/距叔孫)叔孫使告之曰公衍公為實使羣臣不得事¶
君(二子始謀/逐季氏)若公子宋主社稷則羣臣之願也(宋昭公/弟定公)¶
凡從君出而可以入者將惟子是聽子家氏未有後季¶
孫願與子從政此皆季孫之願也使不敢以告(不敢叔/孫成子)¶
(名/)對曰若立君則有卿士大夫與守龜在羈弗敢知若¶
從君者則貌而出者入可也(貌出為以義從公/與季氏無實怨)冦而出¶
<pb:KR3k0013_WYG_746-16b>¶
者行可也(與季氏為冦/難者自可去)若羈也則君知其出也(君昭/公)而¶
未知其入也羈將逃也䘮至壊隤公子宋先入從公者¶
皆自壊隤反(出/奔)¶
石奢者楚昭王相也堅直亷正無所阿避行縣道有殺¶
人者相追之乃其父也縱其父而還自繫焉使人言之¶
王曰殺人者臣之父也夫以父立政不孝也廢法縱罪¶
非忠也臣罪當死王曰追而不及不當伏罪子其治事¶
矣石奢曰不私其父非孝子也不奉主法非忠臣也王¶
<pb:KR3k0013_WYG_746-17a>¶
赦其罪上惠也伏誅而死臣職也遂不受令自刎而死¶
仲由字子路魯哀公十四年小邾射以勾繹來奔曰使¶
季路要我吾無盟矣(子路信誠故欲得與/相要誓而不須盟)使子路子路¶
辭季康子使冉有謂之曰千乗之國不信其盟而信子¶
之言子何辱焉對曰魯有事于小邾不敢問故死其城¶
下可也彼不臣而濟其言是義之也由弗能(濟成/也)¶
釁夏魯宗人也(宗人禮/官也)哀公二十四年公子荆之母嬖¶
(荆哀公/庶子)將以為夫人使釁夏獻其禮對曰無之公怒曰¶
<pb:KR3k0013_WYG_746-17b>¶
女為宗司立夫人國之大禮也何故無之對曰周公及¶
武公娶於薛(武公/敖也)孝惠娶於商(孝公稱惠公/弗皇商宋也)自桓以下¶
娶於齊(桓公始/娶文姜)此禮也則有若以妾為夫人則固無其¶
禮也公卒立之而以荆為太子國人始惡之(惡/公)¶
翟璜魏大夫文侯與士大夫坐問曰寡人何如君也羣¶
臣皆曰君仁君也次至翟璜曰君非仁君也曰子何以¶
言之對曰君伐中山不以封君之弟而以封君之長子¶
臣是以知君之非仁君也文侯怒而逐翟璜翟璜起而¶
<pb:KR3k0013_WYG_746-18a>¶
出次至任座文侯問寡人何如君也任座對曰君仁君¶
也子何以言之對曰臣聞之其君仁也其臣直向翟黃¶
之言直臣是以知君仁君也文侯曰善復召翟黃入拜¶
為上卿¶
趙奢者趙之田部吏也収租稅而平原君家不肯出趙¶
奢以法治之殺平原君用事者九人平原君怒將殺奢¶
奢因説曰君於趙為貴公子今縱君家而不奉公則法¶
削法削則國弱國弱則諸侯加兵諸侯加兵是無趙也¶
<pb:KR3k0013_WYG_746-18b>¶
君安得有此富乎以君之貴奉公如法則上下平上下¶
平則國强國强則趙固而君為貴戚豈輕於天下耶平¶
原君以為賢言之於王王用之治國賦國賦大平民富¶
而府庫實¶
　　　死節¶
古之事上者固有殺身以成仁刎頸以見志葢捨生取¶
義輕鴻毛於一命以身狥節貫白日於丹心若乃春秋¶
之世諸侯專政其有屬衰弱之在運逢艱虞之間作或¶
<pb:KR3k0013_WYG_746-19a>¶
奔走以狥死或周旋以從事秉志誓心無所變易捐軀¶
殞首罔思畏避至於隣兵載交强戰相窘於是英勇感¶
慨忠憤特立聞金皷而自奮塗肝腦而不顧復有上失¶
其道政出多門䜛慝屢興姦詐萌起禮罔由節言以賈¶
禍靡敢胥怨自求死所者亦不失為臣之義也並用著¶
之于篇¶
欒共子晉大夫也武公伐翼殺哀侯(武公曲沃桓叔之/孫莊伯之子武公)¶
(稱也翼晉國都也哀侯晉昭侯孫鄂侯子哀侯光也初/昭侯分國以封叔父桓叔為曲沃伯曲沃盛强昭侯微)¶
<pb:KR3k0013_WYG_746-19b>¶
(弱後晉潘父弑昭侯納桓叔不克晉人立昭侯之子孝/侯於翼更為翼侯後桓叔之子莊伯伐翼殺孝侯翼人)¶
(立其弟鄂侯鄂侯生哀侯魯桓三年曲沃武公伐翼殺/哀侯後竟滅翼侯之後而兼之魯莊十六年王使虢公)¶
(命武公以一軍為/晉侯遂為晉祖)止欒共子曰茍無死(欒共子晉哀侯/大夫共叔成也)¶
(初桓叔為曲沃伯共子之父欒/賓傅之故止共子使無死也)吾以子見天子令子為¶
上卿制晉國之政(上卿執政命/於天子者)辭曰臣聞之民生於三¶
事之如一(三君父師也故/一服勤至死)父生之師教之君食之(食謂/祿也)¶
非父不生非食不長非教不知生之旌也故一事之(旌/類)¶
(也一事之/事之如一)惟其所在則致死焉(在君父為君/父在師為師)報生以死¶
<pb:KR3k0013_WYG_746-20a>¶
報賜以力人之道也(賜惠也以/力為臣)臣敢以私利廢人之道¶
(私利謂不/死為上卿)君何以訓矣(無以教/為忠)且君知成之從也未知¶
其待於曲沃也(君武公也言君知成將死其君為從臣/道故使止臣未知成不死而待君於曲)¶
(沃之為/貳也)從君而貳君焉用臣(貳二/心)遂鬭而死¶
荀息晉大夫也里克弑其君之子奚齊又弑其君卓子¶
及其大夫荀息奚齊卓子者驪姬之子也荀息傅焉(禮/諸)¶
(侯之子八崴受少傅教之以小學業小道焉履小節/焉十五受太傅教之以大學業大道焉履大節焉)驪¶
姬者國色也(其顔色一/國之選)獻公愛之甚欲立其子於是殺¶
<pb:KR3k0013_WYG_746-20b>¶
世子申生申生者里克傅之獻公病將死謂荀息曰士¶
何如則可謂之信矣(獻公自知廢正當有後患欲/託二子於荀息故動之云爾)荀息¶
對曰使死者反生生者不愧乎其言則可謂信矣(荀息/察言)¶
(觀色知獻公欲為奚齊卓/子來動已故答之云爾)獻公死奚齊立里克謂荀息¶
曰君殺正而立不正廢長而立㓜(長謂/重耳)如之何願與子¶
慮之荀息曰君嘗訊臣矣(上問下曰訊言臣者明/君臣相與言不可負)臣對¶
曰使死者反生生者不愧乎其言則可謂信矣里克知¶
其不可與謀退弑奚齊荀息立卓子里克弑卓子荀息¶
<pb:KR3k0013_WYG_746-21a>¶
死之荀息可謂不食其言矣¶
狐突晉大夫也晉惠公卒懐公命無從亡人(懐公子圉/亡人重耳)¶
期期而不至無赦狐突之子毛及偃從重耳在秦弗召¶
(偃子/犯也)懐公執狐突曰子來則免(未期而執突/以不召子故)對曰子之¶
能仕父教之忠古之制也策名委質貳乃辟也(名書於/所臣之)¶
(䇿屈膝而君事之則/不可以貳辟罪也)今臣之子名在重耳有年數矣若¶
又召之教之貳也父教子貳何以事君刑之不濫君之¶
明也臣之願也滛刑以逞誰則無罪臣聞命矣乃殺之¶
<pb:KR3k0013_WYG_746-21b>¶
先軫晉大夫晉侯敗狄于箕先軫曰匹夫逞志於君(謂/不)¶
(顧而/唾)而無討敢不自討乎免胄入狄師死焉狄人歸其¶
元(元/首)面如生¶
蕩意諸宋大夫宋公子鮑禮於國人宋饑竭其粟而貸¶
之襄夫人欲通鮑而不可乃助之施昭公無道國人奉¶
公子鮑以因夫人於是華元為右師(元華督曽孫/代公子成)公孫¶
友為左師華耦為司馬(代公/子卬)鱗鱹為司徒蕩意諸為司¶
城公子朝為司冦(代華/御事)初司城蕩卒公孫壽辭司城(壽/蕩)¶
<pb:KR3k0013_WYG_746-22a>¶
(之/子)請使意諸為之(意諸壽/之子)既而告人曰君無道吾官近¶
懼及焉(禍及/已)棄官則族無所庇子身之貳也姑紓死焉¶
(姑且也/紓緩也)雖亡子猶不亡族(已在/故也)既夫人將使公田孟諸¶
而殺之公知之盡以寳行蕩意諸曰盍適諸侯公曰不¶
能其大夫至於君祖母以及國人(君祖母諸侯祖母/之稱謂㐮夫人)諸¶
侯誰納我且既為人君而又為人臣不如死盡以其寳¶
賜左右而使行(行去/也)夫人使謂司城去公對曰臣之而¶
逃其難若後君何(言無以/事後君)冬十一月甲寅宋昭公將田¶
<pb:KR3k0013_WYG_746-22b>¶
孟諸未至夫人王姬使帥甸攻而殺之(襄夫人周襄王/姊故稱王姬帥)¶
(甸郊甸/之師)蕩意諸死之¶
郤至晉大夫初厲公將殺三郤郤錡謂郤至曰君不道¶
於我我欲以吾宗與吾黨夾而攻之雖死必敗國國敗¶
君必危其可免乎郤至曰不可至聞之武人不亂知人¶
不詐仁人不黨夫利君之富富以聚黨利黨以危君君¶
之殺我也後矣且衆何罪均之死不若聽君之命是故¶
皆自殺也¶
<pb:KR3k0013_WYG_746-23a>¶
惠伯魯大夫襄仲弑惡及視而立宣公仲以君命召惠¶
伯(詐以子/惡命)其宰公冉務人止之曰入必死叔仲曰死君¶
命可也公冉務人曰若君命可死非君命何聽弗聽乃¶
入殺而埋之馬矢之中(惠伯死不書者史畏/襄仲不敢書殺惠伯)公冉務人¶
奉其孥以奔蔡既而復叔仲氏¶
孔逹衛大夫清丘之盟晉以衛之救陳也討焉(尋清丘/之盟以)¶
(責/衛)使人弗去曰罪無所歸將加而師孔逹曰茍利社稷¶
請以我説(欲自殺/以説晉)罪我之由我則為政而亢大國之討¶
<pb:KR3k0013_WYG_746-23b>¶
將以誰任(亢禦也謂禦/宋討陳也)我則死之孔逹縊而死衛人以¶
説于晉而免(以殺告故/免于伐)遂告于諸侯曰寡君有不令之¶
臣逹搆我敝邑于大國既伏其罪矣敢告(諸殺大夫/亦皆告)衛¶
人以為成勞復室其子(以有平國之功/故以女妻之)使復其位(襲父/祿位)¶
公孫敖魯大夫奔莒生二子敖死其二子來(敖在莒/所生)孟¶
獻子愛之聞於國(獻子榖之/子仲孫蔑)或譛之曰將殺子獻子以¶
告季文子二子曰夫子以愛我聞我以將殺子聞不亦¶
逺於禮乎逺禮不如無一人門于句□一人門于戾丘¶
<pb:KR3k0013_WYG_746-24a>¶
皆死(句□戻丘魯邑有冦/攻門二子禦之而死)¶
唐茍鄭大夫也魯成公十六年晉侯及楚子鄭伯戰于¶
鄢陵石首御鄭成公唐茍為右石首曰衛懿公惟不去¶
其旗是以敗於熒乃内旌於&KR0802;中(熒戰在/閔二年)唐苟謂石首¶
曰子在君側敗者壹大我不如子子以君免我請止乃¶
死¶
荆蒯芮齊大夫初崔杼弑莊公荆蒯芮使晉而至其僕¶
曰君之無道也四鄰諸侯莫不聞也以夫子而死不亦¶
<pb:KR3k0013_WYG_746-24b>¶
難乎荆蒯芮曰善而言也早言我能諫諫而不聽我能¶
去今既不諫又不去吾聞之食其食死其事吾既食亂¶
君之食矣又安得治君而死之遂驅車而入死其僕曰¶
人有亂君猶必死之我有治長可無死乎乃結轡自刎¶
乎車上君子聞之曰荆蒯芮可謂守節死義矣則僕夫¶
無為死也猶食飲而遇毒也詩曰夙夜匪懈以事一人¶
荆先生之謂乎易曰不恒其德或承之羞僕夫之謂矣¶
叔孫昭子魯大夫昭公孫于齊昭子自闞歸見平子平¶
<pb:KR3k0013_WYG_746-25a>¶
子稽顙曰子若我何昭子曰人誰不死子以逐君成名¶
子孫不忘不亦傷乎將若子何平子曰苟使意如得改¶
事君所謂生死而肉骨也昭子從公于齊與公言子家¶
子命適公館者執之(恐從者知/叔孫謀)公與昭子言於幄内曰¶
將安衆而納公(昭子請/歸安衆)公徒將殺昭子伏諸道(伏/兵)左師¶
展告公公使昭子自鑄歸(辟伏/兵)平子有異志(不欲復/納公)昭¶
子齊于其寝使祝宗祈死而卒(耻為平子所欺/因祈而自殺)¶
仲由字子路卞人衛大夫孔悝納莊公立之初孔圉取¶
<pb:KR3k0013_WYG_746-25b>¶
太子蒯瞶之姊生悝(孔圉孔文子也/蒯瞶姊孔伯姬)孔氏之豎渾良夫¶
長而美孔文子卒通於内(通伯/姬)太子在戚孔姬使之焉(使/良)¶
(夫詣太/子所)太子與之言曰茍使我入獲國服冕乗軒三死¶
無與(冕大夫服軒大夫/車三死死罪三)與之盟為請於伯姬(良夫為/太子請)閠¶
月良夫與太子入舍於孔氏之外圃(園/圃)昏二人蒙衣而¶
乗(二人太子與良夫/蒙衣為婦人服也)寺人羅御如孔氏孔氏之老欒寧¶
問之稱姻妾以告(自稱昏/姻家妾)遂入適伯姬氏既食孔伯姬¶
杖戈而先太子與五人介輿豭從之(介被甲輿豭/豚欲以盟)廹孔¶
<pb:KR3k0013_WYG_746-26a>¶
悝於厠强盟之(孔氏專政故刼/孔悝欲令逐輙)遂刼以登臺欒寧將飲¶
酒炙未熟聞亂使告季子(季子子路也/為孔氏邑宰)召獲駕乗車(召/獲)¶
(衛大夫駕乗/車言不欲戰)行爵食炙奉衛侯輙來奔季子將入遇子¶
羔將出(子羔衛大夫髙柴/孔子弟子將出奔)曰門已閉矣季子曰吾姑至¶
焉(且欲/至門)子羔曰弗及不踐其難(言政不及已可/不須踐其難)季子曰¶
食焉不避其難(謂食孔/氏祿)子羔遂出子路入及門公孫敢¶
門焉(守/門)曰無入為也(言輙已出/無為復入)季子曰是公孫也求利¶
焉而逃其難由不然利其祿必救其患有使者出乃入¶
<pb:KR3k0013_WYG_746-26b>¶
(因門開/而入)曰太子焉用孔悝雖殺之必或繼之(言已必繼/孔悝為難)¶
(攻太/子)且曰太子無勇若燔臺半必舍孔叔太子聞之懼¶
下石乞孟黶敵子路(二子蒯瞶/黨敵當也)以戈擊之斷纓子路曰¶
君子死冠不免(不使冠/在地)結纓而死孔子聞衛亂曰柴也¶
其來由也死矣¶
髙昭子名張齊人也齊景公病命其相國惠子與髙昭¶
子以子荼為太子景公卒兩相髙國立荼是為安孺子¶
而田乞不説欲立景公佗子陽生乃與鮑牧諸大夫以¶
<pb:KR3k0013_WYG_746-27a>¶
兵入公室昭子聞之與國惠子救公公師敗田乞之衆¶
追國惠子惠子奔莒遂返殺髙昭子¶
酅魁壘晉士也荀瑶帥師圍鄭未至鄭駟𢎞曰知伯愎¶
而好勝早下之則可行也(行去/也)乃先保南里以待之(保/守)¶
(也南里/在城外)知伯入南里門于桔柣門鄭人俘酅魁壘賂之¶
以晉政(欲使反/為鄭)閉其口而死¶
雍門狄齊大夫也初越甲至齊雍門狄請死之齊王曰¶
皷鐸之聲未聞矢石未交長兵未接子何務死之為人¶
<pb:KR3k0013_WYG_746-27b>¶
臣之禮耶雍門狄對曰臣聞之昔者王田於囿左轂鳴¶
車右請死之王曰子何為死車右曰為其鳴吾君也王¶
曰左轂鳴者此工師之罪也子何事之有焉車右對曰¶
吾不見工師之乗而見其鳴吾君也遂刎頸而死有是¶
乎王曰有之雍門狄曰今越甲至其鳴吾君豈左轂之¶
下哉車右可以死左轂而臣獨不可以死越甲耶遂刎¶
頸而死是日越人引軍而退七十里曰齊王有臣均如¶
雍門狄擬使越社稷不血食遂歸齊王葬雍門狄以上¶
<pb:KR3k0013_WYG_746-28a>¶
卿之禮¶
肥義趙大夫初武靈王傳國於子惠文王又封長子章¶
為代安陽君章素侈心不服其弟所立主父又使田不¶
禮相章也李兌謂肥義曰公子章彊壯而志驕黨衆而¶
欲大殆有私乎不禮之為人也忍殺而驕二人相得¶
必有謀隂賊起一出身徼幸夫小人有欲輕慮淺謀徒¶
見其利而不顧其害同類相推俱入禍門以吾觀之必¶
不久矣子任重而勢大亂之所始禍之所集也子必先¶
<pb:KR3k0013_WYG_746-28b>¶
患仁者愛萬物而智者備禍于未形不仁不智何以為¶
國子奚不稱疾毋出傳政于公子成毋為怨府毋為禍¶
梯肥義曰不可昔者主父以王屬義也曰毋變而度毋¶
異而慮堅守一心以殁而世義再拜受命而籍之今畏¶
不禮之難而忘吾籍變孰大焉進受嚴命退而不全負¶
孰甚焉變負之臣不容于刑諺曰死者復生生者不愧¶
吾言已在前矣吾欲全吾言安得全吾身且夫貞臣也¶
難至而節見忠臣也累至而行明子則有賜而忠我矣¶
<pb:KR3k0013_WYG_746-29a>¶
雖然吾有語在前者也終不敢失李兊曰諾子勉之矣¶
吾見子已今年耳涕泣而出李兊數見公子成以備田¶
不禮之事異日肥義謂信期曰公子與田不禮甚可憂¶
也其于義也聲善而實惡此為人也不子不臣吾聞之¶
也奸臣在朝國之殘也讒臣在中主之蠧也此人貪而¶
欲大内得主而外為暴矯令為慢以擅一旦之命不難¶
為也禍且逮國今吾憂之夜而忘寐饑而忘食盗賊出¶
入不可不備自今已來若有召王者必見吾面我將¶
<pb:KR3k0013_WYG_746-29b>¶
先以身當之無故而王乃入信期曰善哉吾得聞此也¶
既而公子章即以徒與田不禮作亂先殺肥義¶
扈輙趙幽繆王二年秦攻武城輙率師救之軍敗死之¶
韓舉韓將也宣惠公八年與齊魏戰死于桑丘¶
　¶
　¶
　¶
　冊府元龜卷七百四十六¶
