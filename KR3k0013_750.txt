# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:30.427935
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百五十
<pb:KR3k0013_WYG_750-1a>¶
欽定四庫全書¶
　册府元龜卷七百五十　　宋　王欽若等　撰¶
　　陪臣部¶
　　　奔亡¶
賜玦而去禮開待放之端越境以亡傳載出奔之迹葢¶
夫五等疏爵千乗承家必有陪臣用司厥政固宜盡瘁¶
以委質陳力以事公競獻其忠各専其霸其或守節不¶
固為徳靡修當聽任之不明忠邪之並進君臣道替上¶
<pb:KR3k0013_WYG_750-1b>¶
下相疑憂讒搆之言懼誅殛之罪事勢斯窘奔亡是圖¶
其或包藏異謀出成戎首之釁退避時難反無討賊之¶
功載之信書甚可醜也¶
魯隱公元年鄭共叔段出奔(共國今汲/郡共縣)公孫滑出奔衛¶
(公孫滑共/叔段之子)衛人為之伐鄭取廪延¶
莊公九年齊人殺襄公初襄公立無常鮑叔牙曰君使¶
民慢亂將作矣奉公子小白出奔莒亂作管夷吾召忽¶
奉公子糾奔魯十二年宋南宫長萬弑閔公殺大夫仇¶
<pb:KR3k0013_WYG_750-2a>¶
牧及太宰督立子游(宋公/子)羣公子奔蕭公子御説奔亳¶
(宋莊/公子)¶
十六年鄭厲公治與雍糾之亂者(魯桓公十五年鄭祭/仲専鄭伯患之使其)¶
(壻雍糾殺之糾妻告祭仲祭仲殺雍/糾厲公奔蔡魯莊十四年鄭伯復入)殺公子閼刖強鉏¶
(二子祭/仲黨)公父定叔出奔衛(共叔段之/孫定諡)三年而復之曰不¶
可使共叔無後於鄭¶
二十二年春陳人殺其太子御冦陳公子完與顓孫奔¶
齊(公子完顓孫/皆御冦之黨)顓孫自齊奔魯¶
<pb:KR3k0013_WYG_750-2b>¶
三十二年魯莊公疾問後於叔牙(莊公/弟)對曰慶父材(葢/欲)¶
(進其同/母兄)問於季友對曰臣以死奉般(般莊公子季友莊/公母弟故欲立般)¶
八月公薨子般即位次于黨氏(即喪位/次舍也)共仲使圉人犖¶
賊子般於黨氏(共仲/慶父)成季奔陳(即季/友也)¶
閔公元年八月季子來歸¶
二年八月共仲使卜齮賊公於武闈(宫中小門/謂之闈)成季以¶
僖公適邾共仲奔莒乃入立之以賂求共仲於莒莒人¶
歸之及密使公子魚請(公子魚/奚斯也)不許哭而往共仲曰奚¶
<pb:KR3k0013_WYG_750-3a>¶
斯之聲也乃縊¶
十二月鄭大夫髙克奔陳克好利而不顧其君文公惡¶
之使帥師次于河上久而弗召師潰而歸髙克奔陳¶
僖公五年晉獻公使寺人披伐蒲蒲城人欲戰重耳不¶
可曰保君父之命而享其生祿(享受也保/猶恃也)於是乎得人¶
(以祿/致衆)有人而校罪莫大焉(校報/也)吾其奔也遂奔狄從者¶
狐偃趙衰(衰趙/夙弟)顛頡魏武子(武子/魏犨)司空季子(胥臣臼季/也其時狐)¶
(毛賈佗皆從而獨舉此/五人賢而有大功者)¶
<pb:KR3k0013_WYG_750-3b>¶
十四年四月晉人殺㔻鄭子㔻豹奔秦¶
十六年鄭殺太子子華子華弟子臧出奔宋¶
二十八年晉文公盟諸侯于踐土衛侯出奔楚遂適陳¶
使元咺奉叔武以受盟(奉使攝/君事)或訴元咺於衛侯曰立¶
叔武矣其子角從公公使殺之(角元/咺子)咺不廢命奉夷叔¶
以入守(夷/諡)晉人復衛侯衛侯先期入公子歂犬華仲前¶
驅叔武將沐聞君至喜捉髪走出前驅射而殺之元咺¶
出奔晉¶
<pb:KR3k0013_WYG_750-4a>¶
三十年秦伯使杞子逄孫楊孫戍鄭(三子秦/大夫)¶
三十一年鄭洩駕惡公子瑕鄭伯亦惡之故公子瑕出¶
奔楚¶
三十二年杞子自鄭使告于秦曰鄭人使我掌其北門¶
之管若濳師以来國可得也穆公召孟明西乞白乙出¶
師於東門之外及滑鄭商人弦髙使遽告于鄭鄭穆公¶
使視客館則束載厲兵秣馬矣(嚴兵待/秦師)使皇武子辭焉¶
曰吾子淹久於敝邑惟是脯資餼牽竭矣為吾子之將¶
<pb:KR3k0013_WYG_750-4b>¶
行也(示知/其情)鄭之有原圃猶秦之有具囿也吾子取其麋¶
鹿以閒敝邑若何杞子奔齊逄孫楊孫奔宋¶
文公六年春使狐射姑(狐偃子/賈季也)將中軍趙盾佐之陽處¶
父改蒐于董易中軍(易以趙盾為/帥射姑佐)陽子成季之屬也(處/父)¶
(常為趙衰/屬大夫)故黨于趙氏九月賈季使續鞫居殺陽處父¶
十一月晉殺續簡伯(簡伯鞫/居也)賈季奔狄¶
八月晉襄公卒太子少(太子靈/公也)晉人以難故欲立長君¶
趙孟使先蔑迎公子雍于秦穆嬴日抱太子以啼于朝¶
<pb:KR3k0013_WYG_750-5a>¶
趙孟與諸大夫皆患穆嬴且畏偪(畏國人以大/義来偪巳)乃背先¶
蔑立靈公而敗秦師先蔑奔秦士㑹從之先蔑之使也¶
荀林父止之曰夫人太子猶在而外求君此必不行子¶
以疾辭若何不然將及(禍將/及巳)攝卿以往可也何必子同¶
官為寮吾嘗同寮敢不盡心乎弗聽為賦板之三章(義/取)¶
(芻蕘之言猶不可忽况同寮乎僖二/十八年林父將中行先蔑將左行)又弗聽及亡荀伯¶
盡送其孥及其器用財賄於秦曰為同寮故也¶
八年十月魯公孫敖(穆伯/也)奔莒初穆伯娶于莒曰戴已¶
<pb:KR3k0013_WYG_750-5b>¶
生文伯其娣聲已生惠叔(穆伯公孫敖也文/伯穀也惠叔難也)戴已卒又¶
聘于莒莒人以聲已辭則為襄仲聘焉(襄仲公孫敖/從父昆弟)七¶
年冬徐伐莒莒人来請盟(見伐故/欲見援)穆伯如莒莅盟且為¶
仲逆及鄢陵登城見之美(鄢陵/莒邑)自為娶之仲請攻之公¶
將許之叔仲惠伯諫而止及是穆伯如周弔喪不至以¶
幣奔莒從巳氏焉(巳氏/莒女)魯人立文伯(穆伯之/子榖也)穆伯生二¶
子于莒而求復文伯以為請襄仲使無朝聽命復而不¶
出(不得使與聽政/事終寢於家)三年而盡室以復適莒¶
<pb:KR3k0013_WYG_750-6a>¶
是冬宋司城蕩意諸奔魯宋襄公夫人襄王之姊也昭¶
公不禮焉(昭公適/祖母)夫人因戴氏之族(華樂皇/皆戴族)以殺襄公¶
之孫孔叔公孫鍾離及大司馬公子卭皆昭公之黨也¶
司城蕩意諸来奔效節於府人而出(效猶致也意諸/公子蕩之孫)公¶
以其官逆之皆復之亦書以官皆貴之也(卿違從大夫/之位公賢其)¶
(效節故以本官逆之請宋而復之/司城官屬悉來奔故言皆復之)¶
十二年春郕伯卒初郕太子朱儒自安於夫鍾國人弗¶
狥(順/也)郕伯卒太子以夫鍾與郕邽來奔(郕邽/亦邑)公以諸侯¶
<pb:KR3k0013_WYG_750-6b>¶
逆之非禮也(非公寵/叛人)¶
十三年邾文公卒文公元妃齊姜生定公二妃晉姬生¶
捷菑文公卒邾人立定公捷菑奔晉¶
十四年九月宋髙哀為蕭封人以為卿(蕭宋附庸仕附/庸還升為卿)¶
不義宋公而出遂來奔(出而待放從放/所來故曰遂)書曰宋子哀來¶
奔貴之也(貴其不食汚君/之祿避禍連也)¶
宣公元年晉人討不用命者放胥甲父于衛(胥甲下軍/佐文十二)¶
(年戰河曲不/肯薄秦于險)而立胥克(克甲/之子)先辛奔齊(辛甲之/屬大夫)¶
<pb:KR3k0013_WYG_750-7a>¶
二年二月鄭公子歸生伐宋華元帥師戰于大棘將戰¶
華元殺羊食士其御羊斟不與及戰曰疇昔之羊子為¶
政今日之事我為政與入鄭師故敗宋人以兵車百乗¶
文馬百駟(畵馬為文/四百匹)以贖華元于鄭半入華元逃歸立¶
于門外告而入(告宋城門而/後入言不茍)見叔牂曰子之馬然也(叔/牂)¶
(羊斟也卑賤得先/歸華元見而慰之)對曰非馬也其人也(叔牂知前言已/顯故不敢讓罪)¶
既合而來奔(叔牂言畢遂奔/魯合猶荅也)¶
十年夏齊惠公卒崔杼有寵於惠公髙國畏其逼也(髙/國)¶
<pb:KR3k0013_WYG_750-7b>¶
(二家齊/正卿)公卒而逐之奔衛¶
十八年公孫歸父如晉還至笙遂奔齊歸父以襄仲之¶
立公也有寵(歸父襄/仲子)欲去三桓以張公室(時三桓強公/室弱故欲去)¶
(之以張/大公室)與公謀而聘于晉欲以晉人去之冬公薨季文¶
子言於朝曰使我殺適立庶以失大援者仲也夫(適謂/子惡)¶
(齊外甥襄仲殺之而立宣公南通于楚既/不能固又不能堅事齊晉故云失大援也)臧宣叔怒曰¶
當其時不能治也後之人何罪子欲去之許請去之(宣/叔)¶
(文仲子武仲父許其名也時為司冦主行刑言/子自以歸父害巳欲去者許請為子去之也)遂逐東¶
<pb:KR3k0013_WYG_750-8a>¶
門氏(襄仲居東門/故曰東門氏)子家還及笙(子家/歸父)壇帷復命於介(除/地)¶
(為壇而張帷介副也/將去使介反命於君)既復命袒括髪(以麻/約髪)即位哭三踊¶
而出(依在國喪禮設/哭位公薨故)遂奔齊¶
成公二年楚使申公巫臣聘于齊巫臣盡室以行(室家/盡去)¶
及鄭使介反幣而以夏姬行將奔齊齊師新敗曰吾不¶
處不勝之國遂奔晉晉人使為邢大夫¶
七年冬衛孫林父出奔齊十四年春衛定公如晉晉侯¶
強見孫林父焉(強見欲/歸之)定公不可夏衛侯既歸晉侯使¶
<pb:KR3k0013_WYG_750-8b>¶
郤犨送孫林父而見之衛侯見而復之(復林/父位)¶
十三年曹宣公卒於師公子負芻守(成公/也)殺太子而自¶
立諸侯將見子臧於王而立之子臧辭曰前志有之曰¶
聖逹節次守節下失節為君非吾節也雖不能聖敢失¶
守乎遂逃奔宋¶
十五年諸侯㑹于戚討曹成公(討其殺太/子而自立)執而歸諸京¶
師諸侯將見子臧於王而立之子臧逃奔宋¶
十六年宋殺其大夫山於是華元為右師魚石為左師¶
<pb:KR3k0013_WYG_750-9a>¶
蕩澤為司馬華喜為司徒公孫師為司城向為人為大¶
司冦鱗朱為少司冦向帶為太宰魚府為少宰蕩澤弱¶
公室殺公子肥華元曰我為右師君臣之訓師所司也¶
今公室卑而不能正吾罪大矣不能治官敢賴寵乎乃¶
出奔晉魚石止華元於河上乃反使華喜公孫師帥國¶
人攻蕩氏殺子山魚石向為人鱗朱向帶魚府出舍于¶
睢上(畏同族罪/及將出奔)華元止之不可遂出奔楚¶
十七年齊使國勝告難于晉待命于清(勝國佐子齊欲/討國佐故留其)¶
<pb:KR3k0013_WYG_750-9b>¶
(子于/外)¶
十八年齊殺國佐于内宫之朝使清人殺國勝國弱來¶
奔(弱勝/之子)王湫奔萊¶
襄公六年宋華弱奔魯華弱與樂轡少相狎長相優又¶
相謗也(狎親習也/優調戯也)子蕩怒以弓梏華弱于朝(子蕩樂轡/也張弓以)¶
(貫其頸若械之/在手故曰梏)平公見之曰司武而梏于朝難以勝矣¶
(司武司馬言其懦/弱不足以勝敵)遂逐之華弱来奔¶
七年鄭子駟使賊夜弑僖公八年羣公子以僖公之死¶
<pb:KR3k0013_WYG_750-10a>¶
也謀子駟子駟先之辟殺子狐子熈子侯子干(辟罪也/加罪以)¶
(戮/之)孫擊孫惡出奔衛(二孫子/狐之子)¶
十四年夏諸侯之大夫從晉侯伐秦至棫林欒黶先還¶
諸軍從之晉人謂之遷延之役欒鍼曰此役也報櫟之¶
敗也役又無功晉之耻也吾有二位于戎路(欒鍼欒黶/弟也二位)¶
(謂黶將下軍/鍼為戎右)敢不耻乎與士鞅馳秦師死焉士鞅反(鞅/士)¶
(匄/子)欒黶謂士匄曰余弟不欲往而子召之余弟死而子¶
來是而子殺余之弟也弗逐余亦將殺之士鞅奔秦(欒/黶)¶
<pb:KR3k0013_WYG_750-10b>¶
(汰侈誣逐/士鞅也)¶
是年衛孫林父自戚入見蘧伯玉曰君之暴虐子所知¶
也大懼社稷之傾覆將若之何對曰君制其國臣敢奸¶
之(奸猶/犯也)雖奸之庸知愈乎(言逐君更立/知當差否)遂行從近關出¶
(愳難作欲/速出竟)¶
十七年宋華閲卒華臣弱臯比之室(臣閲之弟臯比閱/之子弱侵易之)¶
使賊殺其宰華吴賊六人以鈹殺諸盧門合左師之後¶
(盧門宋城門合/向戍邑後屋)左師懼曰老夫無罪賊曰臯比私有討¶
<pb:KR3k0013_WYG_750-11a>¶
於吴遂幽其妻(幽吴/妻也)曰畀余以大璧(畀與/也)宋公聞之曰¶
臣也不唯其宗室是暴大亂宋國之政必逐之左師曰¶
臣也亦卿也大臣不順國之耻也不如葢之乃舍之左¶
師為巳短䇿茍過華臣之門必騁(惡/之)十一月甲午國人¶
逐瘈狗瘈狗入於華臣氏國人從之華臣懼遂奔陳(華/臣)¶
(心不自安見/逐狗而驚走)¶
十九年鄭子孔之為政也專國人患之子展子西率國¶
人伐之殺子孔而分其室子然子孔宋子之子也(子然/子革)¶
<pb:KR3k0013_WYG_750-11b>¶
(父/)士子孔圭媯之子也(宋子圭媯皆鄭穆公/妾士子孔子良父)圭媯之班¶
亞宋子而相親也士子孔亦相親也子然士子孔卒司¶
徒孔實相子革子良之室(司徒孔實與二父/相親故相助其子)三室如一¶
(言同/心)故及於難(故二子/并及難)子革子良出奔楚子革為右尹¶
(子革即/鄭丹)¶
二十年蔡公子爕欲以蔡之晉(背/楚)蔡人殺之公子履其¶
母弟也故出奔楚陳慶虎慶寅畏公子黄之偪(二慶陳/卿恐黄)¶
(偪奪/其政)愬諸楚曰與蔡司馬同謀(同欲/之晉)楚人以為討(討責/陳)¶
<pb:KR3k0013_WYG_750-12a>¶
公子黄出奔楚(奔楚/自理)¶
二十一年正月邾庻其以漆閭丘來奔(二邑在高平南/平陽縣東北有)¶
(漆鄉西北有顯閭亭/以邑出為叛適魯)¶
是春齊侯討公子牙之黨執公子買於句瀆之丘公子¶
鉏奔魯叔孫還奔燕(二子齊/公族)¶
秋晉欒盈出奔楚初欒桓子娶於范宣子生懷子(桓子/欒黶)¶
(懷子/盈也)范鞅以其亡也怨欒氏(十四年欒黶強/逐范鞅使奔秦)故與欒盈¶
為公族大夫而不相能桓子卒欒祁與其老州賔通(欒/祁)¶
<pb:KR3k0013_WYG_750-12b>¶
(桓子妻范宣子女盈之/母也范氏堯後祁姓)幾亡室矣(言亂/甚)懷子患之祁懼¶
其討也愬諸宣子曰盈將為亂以范氏為死桓主而専¶
政矣(桓主/欒黶)曰吾父逐鞅也不怒而以寵報之(謂宣子不/為黶責怒)¶
(鞅而反與/鞅寵位)又與吾同官而専之(同為公族大夫/而鞅専其權勢)吾父死¶
而益富死吾父而専于國有死而已吾蔑從之矣(言宣/子専)¶
(政盈欲以/死作難)其謀如是懼害于主吾不敢不言范鞅為之¶
徴(證其/有此)懐子好施士多歸之宣子畏其多士也信之懐¶
子為下卿(下軍/佐)宣子使城著而遂逐之(著晉邑在/外易逐)盈出¶
<pb:KR3k0013_WYG_750-13a>¶
奔楚知起中行喜州綽邢蒯出奔齊(四子晉/大夫)皆欒氏之¶
黨也¶
二十三年夏邾畀我奔魯(畀我是庶其之黨同/有竊邑叛君之罪)¶
十月魯臧孫紇奔齊初季武子無適子公彌長而愛悼¶
子(彌公鉏悼/子紇也)欲立之訪于臧紇臧紇曰飲吾酒吾為子¶
立之季孫飲大夫酒臧紇為客(為上/賔)既獻(巳獻/酒)臧孫命¶
北靣重席新樽潔之召悼子降逆之大夫皆起(臧孫下/迎悼子)¶
及旅而召公鉏(獻酬既畢而/通行為旅)使與之齒(使從庶子之禮/列在悼子之下)¶
<pb:KR3k0013_WYG_750-13b>¶
季孫失色(恐公鉏/不從)季氏以公鉏為馬正(馬正家/司馬)孟孫惡¶
臧孫(不相/善)季孫愛之(愛其成/巳志)孟孫之御騶豐㸃好羯也¶
(羯孟莊子之庶子/孺子秩之弟孝伯)曰從吾言必為孟孫(為孟/孫後)再三云羯¶
從之孟莊子疾豐㸃謂公鉏茍立羯請讐臧氏(使孟氏/與公鉏)¶
(共憎/臧孫)公鉏謂季孫曰孺子秩固其所也若羯立則季氏¶
信有力於臧氏矣弗應孟孫卒公鉏奉羯立於户側(户/側)¶
(䘮/主)季孫曰秩焉在公鉏曰羯在此矣遂立羯秩奔邾孟¶
氏閉門告於季孫曰臧氏將為亂不使我葬(不使孟孫/得成葬禮)¶
<pb:KR3k0013_WYG_750-14a>¶
季孫不信臧孫聞之戒(戒為/備也)冬十月孟氏將辟藉除於¶
臧氏(辟穿藏也於臧/氏借人除葬道)臧孫使正夫助之(正夫/遂正)除於東門¶
甲從己而視之(畏孟氏故從/甲士視作者)孟氏又告季孫季孫怒命¶
攻臧氏(見其有/甲故)臧紇斬鹿門之關以出奔邾(魯南城/東門)臧¶
孫自邾如防(防臧/孫邑)致防而奔齊¶
是月晉人克欒盈于曲沃盡殺欒氏之族黨欒魴出奔¶
宋¶
二十四年冬陳人復討慶氏之黨鍼宜咎出奔楚¶
<pb:KR3k0013_WYG_750-14b>¶
二十五年齊崔杼弑其君光盧蒲癸奔晉王何奔莒(二/子)¶
(莊公/黨)閭丘嬰以帷縳其妻而載之與申鮮虞乗而出(二/子)¶
(莊公/近臣)鮮虞推而下之(下嬰/妻也)曰君昏不能匡危不能救死¶
不能死而知匿其暱(匿藏也/暱親也)其誰納之行及弇中將舍¶
(弇中/狹道)嬰曰崔慶其追我鮮虞曰一與一誰能懼我(言雖/道狹)¶
(衆無/所用)遂舍枕轡而寢(恐失/馬也)食馬而食駕而行出弇中謂¶
嬰曰速驅之崔慶之衆不可當也遂奔魯¶
二十六年春衛獻公使子鮮(獻公/母弟)與甯喜言茍反政由¶
<pb:KR3k0013_WYG_750-15a>¶
寗氏祭則寡人寗喜告蘧伯玉伯玉曰瑗不得聞君之¶
出敢聞其入(十四年孫氏欲逐/公瑗從近關出)遂行從近關出夏齊烏¶
餘以廪丘奔晉(烏餘齊/大夫)¶
二十七年夏衛侯之弟鱄出奔晉(子鮮/也)衛殺寗喜子鮮¶
曰逐我者出(謂孫/林父)納我者死(謂甯/喜)賞罰無章何以沮勸¶
君失其信而國無刑不亦難乎(難以/治國)且鱄實使之(使甯/喜納)¶
(君/)遂出奔晉公使止之不可(不肯/留)及河又使止之止使¶
者而盟於河(誓不/還)託於木門(木門/晉邑)不向衛國而坐(怨之/深也)¶
<pb:KR3k0013_WYG_750-15b>¶
木門大夫勸之仕不可曰仕而廢其事罪也從之昭吾¶
所以出也將誰愬乎(從之謂治其事也事治則/明已出欲仕無所自愬)吾不可¶
以立於人之朝矣終身不仕(自誓不/仕終身)公喪之如税服終¶
身(税即繐也喪服繐纕裳縷細而希非五服之裳本無/月數痛愍子鮮故特為此服無月數而獻公尋薨故)¶
(言終/身)¶
九月齊崔明奔魯初崔杼生成及強而寡(偏喪曰/寡特也)娶東¶
郭姜生明東郭姜以孤入曰棠無咎(無咎棠/公之子)與東郭偃¶
相崔氏(偃姜/之弟)崔成有疾而廢之(有惡/疾也)而立明成請老于¶
<pb:KR3k0013_WYG_750-16a>¶
崔崔子許之偃與無咎弗予曰崔宗邑也必在宗主(宗/邑)¶
(宗廟所在宗/主為崔明)成與強怒殺東郭偃棠無咎崔子怒遂見¶
慶封慶封曰請為子討之使盧蒲嫳攻崔氏遂滅崔氏¶
殺成與強而盡俘其家其妻縊嫳復命于崔子且御而¶
歸之至則無歸矣乃縊崔明辟諸大墓(開先人之/冢藏之)遂奔¶
魯¶
二十八年夏衛人討甯氏之黨故石惡出奔晉¶
冬齊慶封來奔叔孫穆子食慶封慶封汜祭(禮食有祭/示有所先)¶
<pb:KR3k0013_WYG_750-16b>¶
(也汜祭逺散/所祭不共)穆子不説使工為之誦茅鴟(工樂師茅鴟/逸詩刺不敬)¶
亦不知既而齊人來讓(讓魯受/慶封)封奔吴¶
二十九年九月齊公孫蠆公孫竈放其大夫髙止於北¶
燕(蠆子尾竈子雅/放者宥之以逺)故髙竪以盧叛(竪髙/止子)十月閭丘嬰帥¶
師圍盧髙竪曰茍使髙氏有後請致邑(還邑/於君)齊人立敬¶
仲之曽孫酀(敬仲/髙傒)良敬仲也(良猶/賢也)十一月髙竪致盧而¶
出奔晉晉人城緜而寘旃(晉人善/其致邑)¶
三十年鄭良霄出奔許鄭伯有(良霄/也)耆酒為窟室(窟室/地室)¶
<pb:KR3k0013_WYG_750-17a>¶
而夜飲酒擊鐘焉朝至未巳朝者曰公焉在(家臣故謂/伯有為公)¶
其人曰吾公在壑谷(壑谷/窟室)皆自朝布路而罷(布路/分散)既而¶
朝(伯有朝/鄭君)則又將使子晳如楚歸而飲酒子晳以駟氏¶
之甲伐而焚之伯有奔雍梁(雍梁/鄭地)醒而後知之遂奔許¶
是年鄭羽頡出奔晉為任大夫(羽頡即馬師頡任/晉縣今屬廣平郡)雞澤¶
之㑹(在三/年)鄭樂成奔楚遂適晉羽頡因之與之比而事¶
趙文子言伐鄭之説焉以宋之盟故不可(宋盟約/弭兵故)¶
昭公元年夏秦伯之弟鍼出奔晉后子有寵於桓如二¶
<pb:KR3k0013_WYG_750-17b>¶
君於景(后子秦桓公子景公母/弟鍼也其權寵如兩君)其母曰弗去懼選(選數/也恐)¶
(景公數其/罪而加戮)鍼適晉其車千乗¶
冬楚公子圍問王疾縊而殺之楚右尹子干出奔晉宫¶
廐尹子晳出奔鄭子干奔晉從車五乗叔向使與秦公¶
子同食(食祿/同)皆百人之餼(百人卒也其/祿足百人)趙文子曰秦公¶
子富(謂秦鍼富強秩祿/不宜與子干同)叔向曰底祿以徳(底致/也)徳均以¶
年年同以尊公子以國不聞以富且夫以千乗去其國¶
彊禦巳甚詩曰不侮鰥寡不畏強禦(詩大雅/侮陵也)秦楚匹也¶
<pb:KR3k0013_WYG_750-18a>¶
使后子與子干齒(以年齒為/髙下而坐)¶
四年冬魯叔孫豹卒(以餒/死)叔仲子謂季孫曰帶受命於¶
子叔孫曰葬鮮者自西門(不以夀終為鮮西/門非魯朝正門)季孫命杜¶
洩(杜洩叔孫氏家/宰命使從西門)杜洩曰卿喪自朝魯禮也(從生存朝/覲之正路)¶
吾子為國政未改禮而又遷之(遷易/也)羣臣懼死不敢自¶
也既葬而行(善杜洩/能辟禍)¶
五年夏莒牟夷以牟婁及防兹來奔牟夷非卿而書尊¶
地也(尊重也重地故書以/名其人終為不義)¶
<pb:KR3k0013_WYG_750-18b>¶
六年二月鄭罕朔奔晉鄭馬師氏與子皮氏有惡(馬師/氏公)¶
(孫鉏之子罕朔也襄三十年馬師頡出奔/公孫鉏代之為馬師與子皮俱同一族)罕朔殺罕魋¶
(魋子/皮弟)罕朔奔晉韓宣子問其位於子産(問朔可使/在何位)子産¶
曰君之覉臣茍得容以逃死何位之敢擇卿違從大夫¶
之位(謂以禮去者/降位一等)罪人以其罪降(罪重則/降多)古之制也朔¶
於敝邑亞大夫也其官馬師也(大夫位/馬師職)獲戾而逃唯執¶
政所寘之得免其死為惠大矣又敢奸位宣子為子産¶
之敏也使從嬖大夫(為子産故使降/一等不以罪降)¶
<pb:KR3k0013_WYG_750-19a>¶
夏宋華合比出奔衛宋寺人柳有寵(有寵于/平公)太子佐惡¶
之華合比曰我殺之(欲以求/媚太子)柳聞之乃坎用牲埋書(詐/為)¶
(盟/處)而告公曰合比將納亡人之族(亡人華臣也襄/十七年奔衛)既盟¶
于北郭矣公使視之有焉遂逐合比合比奔衛¶
八年七月齊子尾卒子旗欲治其室(子旗欒施也欲并/治子尾之家政)¶
殺梁嬰(梁嬰子/尾家宰)八月逐子成子工子車(三子齊大夫子/尾之屬子成頃)¶
(公子固也子工成之弟鑄/也子車頃公之孫捷也)皆來奔¶
十年夏齊欒施奔魯齊惠欒髙氏皆耆酒(欒髙二族/皆出惠公)信¶
<pb:KR3k0013_WYG_750-19b>¶
内多怨(信婦人言/故多怨)彊於陳鮑氏而惡之(惡陳/鮑)有告陳桓¶
子曰子旗子良將攻陳鮑亦告鮑氏桓子授甲而如鮑¶
氏遭子良醉而騁(欲及子良醉故/驅告鮑文子)遂見文子(文子/鮑國)則亦¶
授甲矣使視二子(子旗/子良)則皆將飲酒桓子曰彼雖不信¶
(彼傳/言者)聞我授甲則必逐我及其飲酒也先伐諸陳鮑方¶
睦遂伐欒髙氏戰于稷(稷祀后/稷之處)欒髙敗又敗諸莊(莊六/軌之)¶
(道/)國人追之又敗諸鹿門(鹿門齊/城門)欒施髙強來奔¶
十二年十月公子憗出奔齊季平子立而不禮於南蒯¶
<pb:KR3k0013_WYG_750-20a>¶
(蒯南遺之子/季氏費邑宰)南蒯謂子仲(子仲公/子憗)吾出季氏而歸其室¶
於公(室季氏/家財)子更其位(更代/也)我以費為公臣子仲許之¶
南蒯語叔仲穆子且告之故(穆子叔仲帶之子叔仲小/也語以欲出季氏以不見)¶
(禮/故)季悼子之卒也叔孫昭子以再命為卿(悼子季武子/之子平子父)¶
(也傳言叔孫之見命/乃在平子為卿之前)及平子伐莒克之更受三命(十年/平子)¶
(伐莒以功加三命昭子不/伐莒亦以例加以三命)叔仲子欲構二家(欲構使/相争)謂¶
平子曰三命踰父兄非禮也(言昭子受三命/自踰其父兄)平子曰然¶
故使昭子(使昭子/自貶黜)昭子曰叔孫氏有家禍殺適立庶故¶
<pb:KR3k0013_WYG_750-20b>¶
婼也及此(禍在/四年)若因禍以斃之則聞命矣(言因亂討/已不敢辭)若¶
不廢君命則故有著矣(著位/次)昭子朝而命吏曰婼將與¶
季氏訟書辭無頗(頗偏/也)季孫懼而歸罪於叔仲子故叔¶
仲小南蒯公子憗謀季氏憗告公而遂從公如晉(憗子/仲)¶
南蒯懼不克以費叛如齊子仲還及衛聞亂逃介而先¶
(介副/使也)及郊聞費叛遂奔齊¶
十四年春南蒯奔齊南蒯之將叛也盟費人司徒老祁¶
慮癸(二人南/蒯家臣)偽廢疾使請于南蒯曰臣願受盟而疾興¶
<pb:KR3k0013_WYG_750-21a>¶
若以君靈不死請待間而盟(間差/也)許之二子因民之欲¶
叛也請朝衆而盟(欲因合衆/而作亂)遂却南蒯曰羣臣不忘其¶
君(君謂/季氏)畏子以及今三年聽命矣子若弗圗費人不忍¶
其君將不能畏子矣(不能復/畏子)子何所不逞欲請送子(送/使)¶
(出/奔)請期五日(南蒯請期/冀有變)遂奔齊¶
十五年夏蔡朝吴出奔鄭楚費無極害朝吴之在蔡也¶
(朝吴蔡大夫有功于楚平王/故無極恐其有寵疾害之)欲去之乃謂之曰王唯信¶
子故處子于蔡子亦長矣而在下位辱必求之吾助子¶
<pb:KR3k0013_WYG_750-21b>¶
請(請求/上位)又謂其上之人(蔡人在/上位者)曰王唯信吴故處諸蔡¶
二三子莫之如也而在其上不亦難乎弗圖必及于難¶
蔡人逐朝吴朝吴出奔鄭¶
二十年春楚太子建奔宋楚費無極言于楚子曰建與¶
伍奢將以方城之外叛(十九年令太/子建居城父)王信之執伍奢使¶
城父司馬奮揚殺太子未至而使遣之(知太子寃/故遣令去)太子¶
奔宋無極曰奢之子材若在吴必憂楚國盍以免其父¶
召之彼仁必來不然將為患王使召之曰來吾免而父¶
<pb:KR3k0013_WYG_750-22a>¶
棠君尚謂其弟員(尚奢長子為棠邑/大夫員尚弟子胥)曰爾適吴我將歸¶
死吾知不逮我能死爾能報爾其勉之伍尚歸楚人皆¶
殺之員如吴¶
夏曹公孫㑹自鄸出奔宋(鄸曹/邑)¶
秋衛齊豹殺公孟縶(縶靈/公兄)公出如死鳥北宫氏之宰伐¶
齊氏滅之公入八月公子朝禇師圃子玉霄子髙魴出¶
奔晉(皆齊/氏黨)¶
冬宋華亥向寧華定出奔陳宋元公無信多私而惡華¶
<pb:KR3k0013_WYG_750-22b>¶
向華定華亥與向寜謀華亥偽有疾誘殺羣公子取太¶
子欒與母弟辰公子地為質公亦取華亥向寧華定之¶
子為質公子城(平公/子)公孫忌樂舍(舍樂/喜孫)司馬彊向宜向¶
鄭(宜鄭皆/向戌子)楚建(楚平王之/亡太子)郳甲(小邾穆/公子)出奔鄭(公子宋/大夫皆)¶
(公黨避/難出奔)其徒與華氏戰(八子之/徒衆也)敗子城子城奔晉十月¶
公殺華向之質而攻之華向奔陳華登奔吴(登費遂之/子黨華向)¶
(者/)¶
三十一年冬邾黒肱以濫奔魯(黒肱邾/大夫)¶
<pb:KR3k0013_WYG_750-23a>¶
定公元年叔孫成子逆昭公之喪於乾侯初昭公二十¶
五年孫于齊子家懿伯從(子家/羈也)叔孫逆公喪請見子家¶
子子家子辭曰覊未得見而從君以出(出時成子/未為卿)君不¶
命而薨覊不敢見(言未受昭公之命/託辭以拒叔孫)叔孫使告之曰公¶
衍公為實使羣臣不得事君(二子始謀/逐季氏)若公子宋主社¶
稷則羣臣之願也(宋昭公弟/定公名)凡從君出而可以入者將¶
唯子是聽子家氏未有後季孫願與子從政此皆季孫¶
之願也使不敢以告(不敢叔孫/成子名)對曰若立君則有卿士¶
<pb:KR3k0013_WYG_750-23b>¶
大夫與守龜在覊弗敢知若從君者則貌而出者入可¶
也(貌出謂以義從公/與季氏無實怨)冦而出者行可也(與季氏為㓂/讐者自可去)若¶
覊也則君知其出也(君昭/公)而未知其入也覊將逃也䘮¶
及壊隤公子宋先入從公者皆自壊隤反(從公諸臣/皆反出奔)¶
四年冬吴子及楚人戰于柏舉楚師敗績楚嚢瓦出奔¶
鄭初伍員為吴行人以謀楚楚之殺郤宛也伯氏之族¶
出伯州犁之孫嚭為吴太宰以謀楚冬蔡侯吴子唐侯¶
伐楚舍舟于淮汭自豫章與楚夾漢(楚令尹/&KR0504;瓦也)子常濟漢¶
<pb:KR3k0013_WYG_750-24a>¶
而陳三戰子常知不可欲奔(知吴不/可勝)十一月庚午二師¶
陳于柏舉闔廬之弟夫槩王以其屬五千先擊子常之¶
卒子常之卒奔楚師亂吴師大敗之子常奔鄭五年九¶
月吴王闔廬弟夫槩王歸自立也以與王戰而敗(自立/為吴)¶
(王號/夫槩)奔楚為棠谿氏¶
八年夏晉師將盟衛侯于鄟澤趙簡子曰羣臣誰敢盟¶
衛君者(前年衛叛晉屬齊/簡子意欲摧辱之)渉佗成何曰我能盟之(二子/晉大)¶
(夫/)將㰱渉佗捘衛侯之手及捥(捘擠也/血至)衛侯怒叛晉晉¶
<pb:KR3k0013_WYG_750-24b>¶
人請改盟弗許十年晉人討衛之叛曰由渉佗成何(捘/衛)¶
(侯手/故)於是執渉佗以求成于衛衛人不許晉人殺渉佗¶
成何奔燕¶
九年春宋公使樂大心盟于晉且逆樂祁之尸辭偽有¶
疾乃使向巢如晉盟且逆子梁之尸(巢向戍/曽孫)子明謂桐¶
門右師出(子明樂祁之子溷也右師樂大心子明族/父也右師往到子明舍子明逐使出門去)曰¶
吾猶衰絰而子擊鐘何也(忿其不逆父喪因/責其無同族之恩)右師曰喪¶
不在此故也既而告人曰巳衰絰而生子余何故舍鐘(巳/子)¶
<pb:KR3k0013_WYG_750-25a>¶
(明/也)子明聞之怒言於公曰右師將不利戴氏(樂氏戴/公族)不¶
肯適晉將作亂不然無疾乃逐桐門右師樂大心奔曹¶
十年秋宋公子地奔陳初公子地嬖蘧富獵(地宋景公/弟辰之兄)¶
(也/)十一分其室而以其五與之(與冨/獵也)公子地有白馬四¶
公嬖向魋魋欲之(向魋司馬/桓魋也)公取而朱其尾鬛以與之¶
(與魋/也)地怒使其徒抶魋而奪之魋懼將走公閉門而泣¶
之目盡腫母弟辰曰子分室以與獵也而獨卑魋亦有¶
頗焉子為君禮(禮辟/君也)不過出竟君必止子公子地出奔¶
<pb:KR3k0013_WYG_750-25b>¶
陳公弗止辰為之請弗聽辰曰是我迋吾兄也(迋欺/也)吾¶
以國人出君誰與處冬母弟辰暨仲佗石彄出奔陳(佗/仲)¶
(幾子彄褚師叚子皆宋/卿衆之所望故言國人)¶
十四年春衛侯逐公叔戍與其黨故趙陽奔宋戍來奔¶
夏衛北宫結來奔公叔戍之故也(亦黨公/叔戍)¶
秋衛世子蒯瞶出奔宋盡逐其黨故公孟彄出奔鄭自¶
鄭奔齊¶
哀公三年秋季孫有疾命正常曰無死(正常桓子之寵/臣欲付以後事)¶
<pb:KR3k0013_WYG_750-26a>¶
(故勅令勿/從已死)南孺子之子男也則以告而立之(南孺子季/桓子之妻)¶
(言若生男告/公而立之)女也則肥也可(肥康/子也)季孫卒康子即位既¶
葬康子在朝(在公/朝也)南氏生男正常載以如朝告曰夫子¶
有遺言命其圉臣曰南氏生男則以告於君與大夫而¶
立之今生矣男也敢告遂奔衛康子請退(退辟/位也)公使共¶
劉視之(共劉魯/大夫)則或殺之矣乃討之(討殺/者)召正常正常¶
不反(畏康/子也)¶
冬十月晉趙鞅圍朝歌師于其南(范中行/所在)荀寅伐其郛¶
<pb:KR3k0013_WYG_750-26b>¶
(伐其北/郭圍)使其徒自北門入已犯師而出(茍寅使在外救/己之徒擊趙氏)¶
(圍之北門用/外内攻得出)癸丑奔邯鄲¶
四年九月晉趙鞅帥師圍邯鄲邯鄲降荀寅奔鮮虞十¶
二月齊弦施㑹鮮虞人納荀寅於柏人¶
五年春晉圍柏人荀寅士吉射奔齊¶
秋齊景公疾使國惠子髙昭子立荼(惠子國夏/昭子髙張)寘羣公¶
子于萊(萊齊東/鄙邑)齊景公卒冬十月公子嘉公子駒公子¶
黔奔衛公子鉏公子陽生來奔(皆景公子/在萊者)萊人歌之曰¶
<pb:KR3k0013_WYG_750-27a>¶
景公死乎不與埋三軍之事乎不與謀師乎師乎何黨¶
之乎(師衆也黨所也之往也稱諡葢/葬後而為此歌哀羣公子失所)¶
六年夏六月陳乞鮑牧(牧鮑/國孫)及諸大夫以甲入于公宫¶
昭子聞之與惠子乗如公戰于莊敗(髙國敗也莊/六軌之道)國人¶
追之國夏奔莒遂及髙張晏圉弦施來奔(圉晏嬰之子圉/施不書非卿)¶
八月齊邴意兹來奔(髙國之/黨故)¶
十一年夏陳轅頗出奔鄭初轅頗為司徒賦封田以嫁¶
公女(封内之田/悉賦税之)有餘以為已大器(大器鍾/鼎之属)國人逐之故¶
<pb:KR3k0013_WYG_750-27b>¶
出道渴其族轅咺進稻醴梁糗服脯焉(糗乾/飯也)喜曰何其¶
給也對曰器成而具(具此/醴糗)曰何不吾諌對曰懼先行(恐/言)¶
(不從先/見逐)¶
冬衛太叔疾出奔宋(疾即/齊也)初疾娶于宋子朝(子朝宋人/仕衛為大)¶
(夫/)其娣嬖(娣所娶/女之弟)子朝出(出/奔)孔文子使疾出其妻而妻¶
之疾使侍人誘其初妻之娣寘于犁(犁衛/邑)而為之一宫¶
如二妻文子怒欲攻之仲尼止之遂奪其妻或滛于外¶
州外州人奪之軒以獻(外州衛/邑軒車)耻是二者故出¶
<pb:KR3k0013_WYG_750-28a>¶
十四年春小邾射以句繹來奔(射小邾大/夫繹地名)¶
五月陳宗&KR0390;出奔楚¶
是月宋向魋出奔衛桓魋之寵害於公(恃寵/驕盈)公使夫人¶
驟請享焉而將討之(夫人景公母也數請/享飲欲因請討之)未及魋先謀¶
公請鞌易薄(鞌向魋邑薄公邑欲因/易邑為公享宴而作亂)公曰不可薄宗邑¶
也乃益鞌七邑而請享公焉(偽喜于/受賜)以日中為期家備¶
盡往(甲兵/之備)公知之向魋遂入于曹以叛(八年宋滅/曹以為邑)六月¶
使左師巢伐之欲質大夫以入焉(巢不能伐以致公怒/待國内大夫為質還)¶
<pb:KR3k0013_WYG_750-28b>¶
(入/國)不能亦入于曹取質(不能得大夫故入曹刼曹/人子弟而質之欲以自固)魋曰不¶
可旣不能事君又得罪於民將若之何乃舍之(舎曹/子弟)民遂¶
叛之向魋奔衛向巢來奔宋公止之曰寡人與子有言矣¶
不可以絶向氏之祀辭曰臣之罪大盡滅桓氏可也若以¶
先君之故而使有後君之惠也若臣則不可以入矣司¶
馬牛致其邑與珪焉而適齊(牛桓魋弟也/珪守邑符信)向魋出於衛¶
地公文氏攻之(公文氏/衛大夫)求夏后氏之璜焉與之佗玉而¶
奔齊陳成子使為次卿司馬牛又致其邑焉而適吳(示/不)¶
<pb:KR3k0013_WYG_750-29a>¶
(與魋/同)吴人惡之而反趙簡子召之陳成子亦召之卒于¶
魯郭門之外阬氏葬諸丘輿(阬氏魯人泰山南城縣西/北冇輿城錄其卒𦵏所在)¶
(愍賢者/失所)¶
冬陳轅買出奔楚¶
十五年夏齊髙無丕出奔北燕¶
十六年春衛瞞成禇師比出奔宋初衛莊立害故政欲¶
盡去之(故政輙/之臣)先謂司徒瞞成曰寡人離病于外久矣¶
請亦嘗之歸告褚師比欲與之伐公不果乃奔¶
<pb:KR3k0013_WYG_750-29b>¶
夏衛孔悝出奔宋是時衛侯飲孔悝酒于平陽(曹郡燕/縣東北)¶
(有平/陽亭)重酬之大夫皆有納焉(納財/賄也)醉而送之夜半而遣¶
之(夜遣者慙負孔/悝不欲令人見)載伯姬于平陽而行(載其母/俱去)及西門¶
使貳車反祏于西圃(使副車還取廟主于西圃/孔氏廟所在祏藏主石函)子伯季¶
子初為孔氏臣新登于公(升為/大夫)請追之遇載祏者殺而¶
乗其車(子伯殺/載祏者)許公為反祏(孔氏怪載祏者久不/來使公為反逆之)遇之¶
曰與不仁人爭明無不勝(不仁人謂子伯季子/也明無不勝言必勝)必使先¶
射射三發皆逺許為許為射之殪(傳言子伯不/仁所以死也)或以其¶
<pb:KR3k0013_WYG_750-30a>¶
車從(從公/為)得祏于槖中孔悝奔宋¶
秋衛太叔遺奔晉衛侯占夢嬖人(以能占/夢見愛)求酒于太叔¶
僖子(僖子太/叔遺)不得與卜人比而告公曰君有大臣在西¶
南隅弗去懼害(託占卜/夢而言)乃逐太叔遺奔晉¶
魏武侯時吴起治西河之外王錯譛之魏武侯武侯使¶
人召之吴&KR0120;至于岸門上車而休望西河泣數行下其¶
僕謂之曰竊觀公之志視舍天下若舍屣今去西河而¶
泣何也吳&KR0120;雪泣應之曰子不識也君始知我而使我¶
<pb:KR3k0013_WYG_750-30b>¶
畢能秦必可亡西河可以王今君聽讒人之譛而不知¶
我西河之為秦也不久矣魏因此削矣起果去魏入荆¶
有間西河畢入秦魏日以削秦日益大此吴&KR0120;之所以¶
先見而泣也¶
楚惠王十九年王子英奔秦¶
秦厲共公二十五年晉大夫智開率其邑人來奔¶
二十九年晉大夫智伯寛率其邑人來降¶
趙敬侯元年武公子朝出奔魏初烈侯卒弟武公立武¶
<pb:KR3k0013_WYG_750-31a>¶
公卒趙復立烈侯太子章是為敬侯敬侯元年武公子¶
朝作亂不克出奔衛¶
成侯二十五年公子緤與太子争立緤敗亡奔韓¶
孝成王時使㢘頗伐魏之繁陽(屬衛/郡)拔之王卒子悼襄¶
王立使樂乗代㢘頗㢘頗怒攻樂乗樂乗走㢘頗奔魏¶
之大梁¶
齊威王時成侯鄒忌及田忌將而救韓伐魏成侯與田¶
忌爭寵成侯賣田忌田忌懼襲齊之邊邑不勝亡走㑹¶
<pb:KR3k0013_WYG_750-31b>¶
威王卒宣王立知成侯賣田忌乃復召田忌以為將¶
秦昭王七年欲誅吕禮禮出奔齊¶
燕昭王時使樂毅為上將軍并䕶趙楚韓燕之兵以伐¶
齊五嵗下齊七十餘城皆為郡縣以屬燕唯獨莒即墨¶
未服㑹昭王死子立為惠王惠王自為太子時常不快¶
于樂毅及即位得齊反間乃使騎刼代將而召樂毅樂¶
毅知惠王之不善代之畏誅西降趙趙封樂毅於觀津¶
號曰望諸君¶
<pb:KR3k0013_WYG_750-32a>¶
秦孝公二十四年衛鞅亡歸魏¶
　¶
　¶
　¶
　¶
　¶
　¶
　¶
<pb:KR3k0013_WYG_750-32b>¶
　¶
　¶
　¶
　¶
　¶
　¶
　¶
　册府元龜卷七百五十¶
