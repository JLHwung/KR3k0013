# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:34.347820
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百二十六
<pb:KR3k0013_WYG_826-1a>¶
欽定四庫全書¶
　册府元龜卷八百二十六　宋　王欽若等　撰¶
　　總録部¶
　　　品藻¶
傳曰儗人必於其倫古之作者曷嘗不靈機内炤精鍳¶
外朗詳識人物區別淑慝或察言而知行或因詩以見¶
志或窮居而表其操或目擊而辯其道乃至哲人既往¶
遺風可挹標舉推引形容摹擬明其志行之所趣用俾¶
<pb:KR3k0013_WYG_826-1b>¶
方來而取法斯聖賢之深㫖也春秋之時褒貶尤著尼¶
丘聖師其論已博矣子輿著書亦頗商𣙜厥後孟堅列¶
九等之序汝南有月旦之評皆是物也歴代而下話言¶
靡絶蓋子貢方人夫子稱其不暇者誠以賜之多言也¶
在於品題銓度取資為監夫豈有過哉¶
賈季為晉大夫奔狄狄相鄷舒問於賈季曰趙衰趙盾¶
孰賢對曰趙衰冬日之日也趙盾夏日之日也(冬日可/愛夏日)¶
(可/畏)¶
<pb:KR3k0013_WYG_826-2a>¶
管仲為齊相既寢疾桓公往問之曰仲父之疾甚矣若¶
不可諱也不幸而不起此疾彼政我將安移之管仲未¶
對桓公曰鮑叔之為人如何管仲曰鮑叔君子也千乘¶
之國不以其道予之不受也(雖與千乘之國不/以其道彼必不受)雖然不¶
可以為政其為人也好善而惡惡之已甚(已太也言憎/惡惡太甚)¶
見一惡終身不忘桓公曰然則孰可管仲對曰隰朋可¶
朋之為人好上識而下問(好上識謂好/知逺大之事)臣聞之以徳與¶
人者謂之仁以財與人者謂之良以善勝人者未有能¶
<pb:KR3k0013_WYG_826-2b>¶
服人者也(以善勝人人亦生勝/已之心故不服之)以善養人者未有不服¶
人者也于國有所不知政于家有所不知事必則朋乎¶
(若皆知之則事鍾於已將不勝任/而敗朋能有所不知故可以移政)且朋之為人也居其¶
家不忘公門居公門不忘其家事君不二其心亦不忘¶
其身舉齊國之幣握路之家五十室其人不知也大仁¶
也哉其朋乎(握持也或有舉齊國之幣持與路旁之家/五十室言其事大而且亦顯此皆自有主)¶
(司朋能不干預而疆知此所謂於國有所不知政/合於天地之大天不容載故曰大仁哉其朋乎)公又¶
問曰不幸而失仲父也二三大夫者其猶能以國寧乎¶
<pb:KR3k0013_WYG_826-3a>¶
管仲對曰君請矍已乎(矍已謂有所驚/懼而問未止)鮑叔牙之為人¶
也好直賔胥無之為人也好善甯戚之為人也能事孫¶
在之為人也善言公曰此四子者其孰能一人之上也¶
寡人并而臣之則其不以國寧何也(言四子皆超絶之/材無人能過其上)¶
(今吾并得臣之/國尚不寧何也)對曰鮑叔之為人好直而不能以國詘¶
(不能為國/以詘其直)賔胥無之為人好善而不能以國詘甯戚之¶
為人能事而不能以足息(寗戚善於農植貪於積/聚不能知足而息已)孫在¶
之為人善言而不能以信黙(其所陳言既見信用尚不/能黙凡此四子皆矜能太)¶
<pb:KR3k0013_WYG_826-3b>¶
(過不能與時屈/伸故國不寧)臣聞之消息滿虗與百姓詘信然後能¶
以國寧勿己者朋其可乎朋之為人動必量力舉必量¶
技言終喟然而嘆曰天之生朋以為夷吾舌也其身死¶
舌焉生哉(言朋亦將隨己早亡不得乆理齊政故/哀歎言此先知未然夷吾所以稱嘆也)¶
趙孟為晉大夫自宋還過鄭鄭伯享趙孟於&KR0183;隴子展¶
伯有子西子産子太叔二子石從(二子石印/段公孫段)趙孟曰七¶
子從君以寵武也請皆賦以卒君貺武亦以觀七子之¶
志(詩以/言志)子展賦草蟲(草蟲詩召南日未見君子憂心忡/忡亦既見止亦既覯止我心則降)¶
<pb:KR3k0013_WYG_826-4a>¶
(以趙孟/為君子)趙孟曰善哉民之主也(在上不忘降/故可以主民)抑武也不¶
足以當之(辭君/子)伯有賦鶉之賁賁(鶉之賁賁詩&KR0352;風衛/人刺其君淫亂鶉鵲)¶
(之不若義取人之無良/我以為兄我以為君也)趙孟曰牀笫之言不踰閾况在¶
野乎非使人之所得聞也(笫簀/笫之)　(此詩刺淫亂故云牀/閾門限使人趙孟自)¶
(謂/)子西賦黍苖之四章(黍苖詩小雅四章曰肅肅謝功/召伯營之烈烈征師召伯成之)¶
(比趙孟/於召伯)趙孟曰寡君在武何能焉(推善於/其君)子産賦隰桑¶
(隰桑詩小雅義取思見君子盡心/以事之曰既見君子其樂如何)趙孟曰武請受其卒¶
章(卒章曰心乎愛矣遐不謂矣中心藏之/何日忘之趙武欲子産之見規誨也)子太叔賦野¶
<pb:KR3k0013_WYG_826-4b>¶
有蔓草(野有蔓草詩鄭風取其/邂逅相遇適我願兮)趙孟曰吾子之惠也(太/叔)¶
(喜於相遇故/趙孟受其惠)印段賦蟋蟀(蟋蟀詩唐風曰無已太康職/思其居好樂無荒良土瞿瞿)¶
(言瞿瞿然/顧禮義)趙孟曰善哉保家之主也吾有望矣(能戒懼/不荒所)¶
(以保/家)公孫叚賦桑扈(桑扈詩小雅義取君子/有禮文故能受天之祜)趙孟曰匪¶
交匪敖福將焉往(此桑扈詩卒章/趙孟因以取義)若保是言也欲辭福¶
禄得乎卒享文子告叔向曰伯有將為戮矣詩以言志¶
志誣其上而公怨之以為賔榮(言誣則鄭伯未有其實/趙孟倡賦詩以自寵故)¶
(言公怨之/以為賔榮)其能乆乎幸而後亡(言必/先亡)叔向曰然已侈所¶
<pb:KR3k0013_WYG_826-5a>¶
謂不及五稔者夫子之謂矣文子曰其餘皆數世之主¶
也子展其後亡者也在上不忘降(謂賦草蟲曰/我心則降)印氏其¶
次也樂而不荒(謂賦蟋蟀曰/好樂無荒)樂以安民不淫以使之後¶
亡不亦可乎¶
孔子謂子産有君子之道四焉其行已也恭其事上也¶
敬其養民也惠其使民也義又曰晏平仲善與人交乆¶
而敬之(齊大夫晏姓/平謚名嬰)又曰臧文仲居蔡(臧文仲魯大夫/臧孫辰之謚也)¶
(蔡國君之守龜出蔡地因以為/名焉長尺有二寸居蔡僣也)山節藻棁(節者栭也刻/鏤為山棁者)¶
<pb:KR3k0013_WYG_826-5b>¶
(梁上楹畫為藻/文言其奢侈)何如其知也(非時人謂/之為知)子曰管仲之器¶
小哉(言其器/量小也)或曰管仲儉乎(或人見孔子小之/以為謂之大儉)曰管氏¶
有三歸官事不攝焉得儉(三歸娶三姓女婦人謂嫁曰/歸攝猶兼也禮國君事大官)¶
(各有人大夫兼并今管/仲家臣備職非為儉)然則管仲知禮乎(或人以儉問/故答以安得)¶
(儉或人聞不儉/便謂為知禮)曰邦君樹塞門管氏亦樹塞門邦君為¶
兩君之好有反坫管氏亦有反坫(反坫反爵之坫在兩/楹之間人君別内外)¶
(於門樹屏以蔽之若與鄰國為好㑹其酬酢之禮更酌酌/畢則各反爵於坫上今管仲皆僭為之如是是不知禮)管氏¶
而知禮孰不知禮又曰伯夷叔齊不念舊惡怨是用希(伯夷/叔齊)¶
<pb:KR3k0013_WYG_826-6a>¶
(孤竹君之二/子孤竹國名)又曰孰謂㣲生髙直(㣲生姓名/髙魯人)或乞醯焉¶
乞諸其鄰而與之(乞之四鄰以應求者/用意委曲非為直人)又曰從我於陳¶
蔡者皆不及門也(言弟子從我於陳蔡者皆/不及仕進之門而失其所)徳行顔淵¶
閔子騫冉伯牛仲弓言語宰我子貢政事冉有季路文學¶
子游子夏又曰孟公綽為趙魏老則優不可以為滕薛¶
大夫(公綽魯大夫趙魏皆晉卿家臣稱老公綽性寡欲/趙魏貴賢家老無職故優薛小國大夫職煩故不)¶
(可/為)又曰晉文公譎而不正(譎詐也謂召天子而使諸侯/朝之仲尼曰以臣召君不可)¶
(以訓故書云天王狩於/河陽是譎而不正也)齊桓公正而不譎(伐楚以大義/責包茅之貢)¶
<pb:KR3k0013_WYG_826-6b>¶
(不入問昭王南征不/還是正而不譎也)又或問子産子曰惠人也(惠愛也/子産古)¶
(之遺/愛)問子西曰彼哉彼哉(馬曰子西鄭大夫彼哉彼哉/言無足稱或曰楚令尹子西)¶
問管仲曰人也(猶詩言所/謂伊人)奪伯氏駢邑三百飯疏食沒¶
齒無怨言(伯氏齊大夫駢邑地名齒年也伯氏食邑三/百家管仲奪之使至疏食而沒齒無怨言以)¶
(其當/理故)又曰由之瑟奚為於丘之門(子路鼓瑟/不合雅頌)門人不敬¶
子路子曰由也升堂矣未入於室也(升我堂矣未入於/室耳門人不解孔)¶
(子言為賤子/路故復觧之)又曰吾未見剛者或對曰申棖(申棖/魯人)子曰¶
棖也慾焉得剛(慾多/情慾)又曰甯武子(衛大夫甯/俞武諡也)邦有道則¶
<pb:KR3k0013_WYG_826-7a>¶
知邦無道則愚其知可及也其愚不可及也(佯愚似實/故曰不可)¶
(及/)又曰回也其心三月不違仁其餘則日月至焉而已¶
矣(餘人蹔有至仁時/唯回移時而不違)又曰柴也愚(髙柴字子羔/愚直之愚)參也魯¶
(魯鈍也曾/子性遅鈍)師也辟(子張才過人失/在邪辟文過)由也喭(子路之行/失於鄙喭)子¶
曰回也其庶乎屢空賜不受命而貨殖焉億則屢中(言/回)¶
(庶幾聖道雖數空匱而樂在其中賜不受教命惟財貨猶/是殖億度是非蓋美回所以勵賜也一曰屢猶每也空)¶
(虗中也以聖人之善道較數子之庻㡬猶不至於知道/者各内有此害其於庶幾毎能虗中者唯回懷道深逺)¶
(不虗心不能知道子貢雖無數子之病然亦不知道者/雖不窮理而幸中雖非天命而偶富亦所以不虗心也)¶
<pb:KR3k0013_WYG_826-7b>¶
又曰雍也可使南面(可使南面/任諸侯治)又曰直哉史魚(衛大夫/史鰌)¶
邦有道如矢邦無道如矢(有道無道行直/如矢言不曲)君子哉蘧伯¶
玉邦有道則仕邦無道則可卷而懷之(卷而懷謂不與/時政柔順而不)¶
(忤於/人)又曰齊景公有馬千駟死之日民無徳而稱焉(千/駟)¶
(四千/匹)伯夷叔齊餓于首陽之下(首陽山在河東蒲坂縣/華山之北河曲之上)¶
民到于今稱之其斯之謂與(此所謂以/徳為稱)又曰不降其志¶
不辱其身伯夷叔齊與(言其行己之志/不入庸君之朝)謂柳下惠少連¶
降志辱身矣言中倫行中慮其斯而已矣(但能言應倫/理行應思慮)¶
<pb:KR3k0013_WYG_826-8a>¶
(如此/而已)謂虞仲夷逸隱居放言(放置也不/復言世務)身中清廢中權(清/純)¶
(潔也遭世亂自廢棄/以免患合於權也)我則異於是無可無不可(亦不必/進亦不)¶
(必退唯/義所在)又曰管仲鏤簋而朱紘旅樹而反坫山節而藻¶
税賢大夫也而難為上也(言其僣天子諸侯鏤簋刻為/蟲獸也冠有笄者為紘紘在)¶
(纓處兩端端上属不結也旅樹門屏也反坫反爵之/坫也山節藻楹刻之為山梲侏儒柱畫之為藻文)晏¶
平仲祀其先人豚肩不揜豆賢大夫也而難為下也(言/其)¶
(偪士庶人也豚爼實豆徑尺言/并豚兩肩不能揜豆喻小也)君子上不僭上下不偪¶
下¶
<pb:KR3k0013_WYG_826-8b>¶
仲由字子路爲衛大夫謂孔子曰桓公殺公子糾召忽¶
死之管仲不死曰未仁乎(齊襄公立無常鮑叔牙曰君/使民慢亂將作矣奉公子小)¶
(白出奔莒襄公從弟公孫無知殺襄公管夷吾召忽奉/公子糾出奔魯齊人殺無知魯伐齊納子糾小白自莒)¶
(先入是為桓公乃/殺子糾召忽死之)子曰桓公九合諸侯不以兵車管仲¶
之力也如其仁如其仁(誰如管/仲之仁)子貢曰管仲非仁者與¶
桓公殺公子糾不能死又相之子曰管仲相桓公覇諸¶
候一匡天下(天子㣲弱桓公帥諸侯/以尊周室一匡天下)民到于今受其賜¶
(受其賜者謂不/被髪左袵之惠)㣲管仲吾其被髪左袵矣(㣲無也無管/仲則君不君)¶
<pb:KR3k0013_WYG_826-9a>¶
(臣不臣皆/為夷狄)豈若匹夫匹婦之為諒也自經於溝瀆而莫¶
之知也(經經死於溝瀆中也管仲召忽之於公子糾君/臣之義未正故死之未足深嘉不死未足多非)¶
(死事既難亦在於過厚故仲尼但/美管仲之功亦不言召忽不當死)¶
端木賜字子貢孔子弟子也嘗相魯衛子貢問孔子曰¶
師與商也孰賢子曰師也過商也不及(言俱不/得中)曰然則¶
師愈與子曰過猶不及(愈猶/勝也)又問曰賜也何如子曰女¶
器也(言女器/用之人)曰何器也曰瑚璉也(瑚璉黍稷之器夏曰/瑚殷曰璉周曰簠簋)¶
(宗廟之/器貴者)又問曰孔文子何以謂之文也(孔文子衛大/夫圉文諡也)子¶
<pb:KR3k0013_WYG_826-9b>¶
曰敏而好學不耻下問是以謂之文也(敏者識之達也/下問謂凢在已)¶
(下/)¶
顓孫師字子張陳人也子張問孔子曰令尹子文(令尹/子文)¶
(楚大夫姓鬬/名穀字於莵)三仕為令尹無喜色三已之無愠色舊令¶
尹之政必以告新令尹何如子曰忠矣曰仁矣乎曰未¶
知焉得仁(但聞其忠事/未知其仁也)崔子弑齊君陳文子有馬十乘¶
棄而違之(皆齊大夫崔杼作亂陳文子惡/之捐其四十匹馬違而去之)至於他邦則¶
曰猶吾大夫崔子也違之之一邦則又曰猶吾大夫崔¶
<pb:KR3k0013_WYG_826-10a>¶
子也違之何如子曰清矣曰仁矣乎曰未知焉得仁(文/子)¶
(辟惡逆去無道求有道當春秋時/臣陵其君皆如崔子無有可止者)¶
孟武伯魯大夫也問孔子曰子路仁乎子曰不知也(仁/道)¶
(至大不/可全名)又問子曰由也千乘之國可使治其賦也(賦兵/賦)¶
不知其仁也求也何如子曰求也千室之邑百乘之家¶
可使為之宰也(千室之邑卿大夫之邑卿大夫稱/家諸侯千乘大夫百乗宰家臣)不知¶
其仁也赤也何如子曰赤也束帶立於朝可使與賔客¶
言也(赤弟子公西華有/容儀可使為行人)不知其仁也¶
<pb:KR3k0013_WYG_826-10b>¶
冉雍字仲弓問子桑伯子於孔子(伯子書傳/無見焉)子曰可也¶
簡(以其能簡/故曰可也)仲弓曰居敬而行簡以臨其民不亦可乎¶
(居身敬肅臨/下寛略則可)居簡而行簡無乃太簡乎(伯子之/簡太簡)子曰雍¶
之言然¶
季子然季氏之家臣問孔子曰仲由冉求可謂大臣與¶
(子然季氏子弟自多/得臣此二子故問之)子曰吾以子為異之問曾由與求¶
之問(謂子問異事耳則此/二人之問安足大乎)所謂大臣者以道事君不可¶
則止今由與求也可謂具臣矣(言備臣/數而已)曰然則從之者¶
<pb:KR3k0013_WYG_826-11a>¶
與(問為臣皆當/從君所欲邪)子曰弑父與君亦不從也(言二子雖從/其主亦不與)¶
(大/逆)¶
季康子魯大夫也問孔子曰仲由可使從政也與子曰¶
由也果(果謂果/敢决斷)於從政乎何有曰賜也可使從政也與¶
曰賜也達(達謂通/於物理)於從政乎何有曰求也可使從政也¶
與曰求也藝(藝謂多/才藝)於從政乎何有¶
言偃吳人字子游為武城宰謂曾參曰吾友張也為難¶
能也(言子張容/儀之難及)然而未仁曾子曰堂堂乎張也難與並¶
<pb:KR3k0013_WYG_826-11b>¶
為仁矣(言子張容儀盛/而於仁道薄也)¶
孟軻鄒人也事齊宣王宣王不能用適梁梁惠王不果¶
所言退作孟子七篇軻曰伯夷隘柳下惠不恭隘與不¶
恭君子不由也(伯夷懼人之汙來及已太隘狹也柳下/惠輕忽時人禽獸畜之太不恭也先言)¶
(二人之行/孟子平之)禹稷當平世三過其門而不入孔子賢之顔¶
子當亂世居於陋巷一簞食一瓢飲人不堪其憂顔子¶
不改其樂孔子賢之孟子曰禹稷顔回同道(當平世三/過其門者)¶
(身為公卿憂民急也當亂世安陋巷者不用於世窮而/樂道也孟子以為憂人之道同用與不用不在是也故)¶
<pb:KR3k0013_WYG_826-12a>¶
(孔子俱/賢之)禹思天下有溺者由己溺之也稷思天下有饑者¶
由己饑之也是以如是其急也禹稷顔子易地則皆然¶
(禹稷急民之難若是顔子與之易/地其心亦然不在其位勞佚異矣)又曰伯夷聖之清者¶
也伊尹聖之任者也柳下惠聖之和者也孔子聖之時¶
者也曽參居武城有越冦冦至則去冦退乃反子思居¶
於衛有齊冦至或曰冦至盍去諸子思曰如伋去君誰¶
與守(伋子思名也欲/助衛君赴難)孟子曰曾子子思同道曾子師也¶
父兄也子思臣也㣲也曽子子思易地則皆然(曾子為/武城人)¶
<pb:KR3k0013_WYG_826-12b>¶
(作師則其父兄故去留無毁子/思㣲少為臣當死難故不去)¶
公孫丑問孟子曰伯夷伊尹何如曰不同道非其君不¶
事非其民不使治則進亂則退伯夷也何事非君何使¶
非民治亦進亂亦進伊尹也(要爲天治物冀/得行道而已矣)可以仕則¶
仕可以止則止可以乆則乆可以速則速孔子也皆古¶
聖人也吾未能有行焉乃所願則學孔子也(言皆古聖/人我未能)¶
(有所行若此乃言我心之所/庶㡬則願欲學孔子所履)曰伯夷伊尹於孔子若是¶
班乎(班齊等之貎也丑兼伯夷伊尹與孔/子相比問此三人之徳班然而等乎)曰否自有生¶
<pb:KR3k0013_WYG_826-13a>¶
民以來未有如孔子也¶
漢爰盎為郎中文帝即位絳侯為丞相朝罷趨出意得¶
甚帝禮之恭常目送之盎進曰丞相何如人也帝曰社¶
稷臣盎曰絳侯所謂功臣非社稷臣社稷臣主在與在¶
主亡與亡方呂后時諸呂用事擅相王劉氏不絶如帶¶
是時絳侯為太尉本兵柄弗能正呂后沒大臣相與共¶
誅諸呂太尉主兵適㑹其成功所謂功臣非社稷臣¶
嚴助為汲黯請告武帝曰汲黯何如人也助曰使黯任¶
<pb:KR3k0013_WYG_826-13b>¶
職居官亡以踰人然至其輔少主守成雖自謂賁育弗¶
能奪也帝曰然古有社稷之臣至如汲黯近之矣後官¶
至㑹稽太守¶
後漢陳蕃為光禄卿桓帝問曰徐穉袁閎韋著誰為先¶
後蕃對曰閎生出公族聞道漸訓著長於三輔禮義之¶
俗所謂不扶自直不鏤自雕至於穉者爰自江南卑薄¶
之域而角立傑出宜當為先¶
范滂汝南人或問滂曰郭林宗何如人滂曰隱不違親¶
<pb:KR3k0013_WYG_826-14a>¶
貞不絶俗天子不得臣諸侯不得友吾不知其它滂¶
後辟太尉黄瓊掾¶
郭泰字林宗太原介休人泰之所名人品乃定先言後¶
驗衆皆服之始至南州過袁奉髙不宿而去從黄叔度¶
累日不去或以問泰泰曰奉髙之器譬之泛濫雖清而¶
易挹叔度之器汪汪若千頃之波澄之不清擾之不濁不¶
可量也已而果然又嘗謂劉儒口訥心辯有珪璋之質¶
終必為令徳之士司徒黄瓊辟太常趙典舉有道並不¶
<pb:KR3k0013_WYG_826-14b>¶
應¶
許卲汝南人初為郡功曹與從兄靖俱有髙名好共覈¶
論鄉黨人物每月輙更其品題故汝南俗有月旦評焉¶
卲嘗到潁川多長者之逰唯不候陳寔又陳蕃䘮妻還¶
𦵏鄉人畢至而卲獨不往或問其故卲曰太丘道廣廣¶
則難周仲舉性峻峻則少通故不造也其多所裁量若¶
此或問卲曰荀靖與荀爽孰賢卲曰二人皆玉也慈明¶
外朗叔慈内潤¶
<pb:KR3k0013_WYG_826-15a>¶
孔融與韋端書曰前日元將來淵才亮茂雅度𢎞毅偉¶
世之器也昨日仲將又來(臣欽若等曰韋端二子/康字元將誕字仲將)懿性¶
貞實文愍篤誠保家之主也不意雙珠近出老蚌¶
甚&KR0903;貴之後官至少府¶
龎徳公襄陽人居峴山之南嘗謂諸葛孔明為卧龍龎¶
士元為鳯雛司馬徳操為水鏡皆徳公語也¶
李膺潁川襄城人時鍾皓及荀淑並為士大夫所歸慕¶
膺嘗歎曰荀君清識難尚鍾君至徳可師膺位至司𨽻¶
<pb:KR3k0013_WYG_826-15b>¶
校尉¶
　¶
　¶
　¶
　¶
　¶
　¶
　冊府元龜卷八百二十六¶
