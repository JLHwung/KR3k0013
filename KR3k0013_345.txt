# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.702363
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百四十五
<pb:KR3k0013_WYG_345-1a>¶
欽定四庫全書¶
　册府元龜卷三百四十五　宋　王欽若等　撰¶
　　将帥部¶
　　　佐命第六¶
陳杜僧明字宏照廣陵人梁大同中與周文育並為廣¶
州南江督䕶盧安興啟與俱行後安興死髙祖在髙安¶
引為主帥侯景之亂隨髙祖入援京師髙祖於始興破¶
蘭裕為前鋒擒裕斬之又與蔡路養戰於南野僧明馬¶
<pb:KR3k0013_WYG_345-1b>¶
被傷髙祖馳徃救之以所乗馬授僧明僧明乗馬與數¶
十人復進衆皆披靡因而乗之大敗路養髙州刺史李¶
遷仕又據大臯入灨石以逼髙祖髙祖遣周文育為前¶
軍與僧明擊走之遷仕與寕都人劉孝尚併力将襲南¶
康髙祖又令僧明與文育等拒之相持連戰百餘日卒¶
擒遷仕送于髙祖軍及髙祖下南康留僧明頓西昌督¶
安成盧陵二郡軍事梁元帝承制授假節陵野將軍新¶
州刺史臨江縣子邑三百戸侯景遣于慶等冦南江髙¶
<pb:KR3k0013_WYG_345-2a>¶
祖頓豫章命僧明為前驅所向尅捷髙祖表僧明為長¶
史仍隨東討軍至蔡州僧明率麾下燒賊水門大艦及¶
景平以功除員外散騎常侍明威将軍南兖州刺史進¶
爵為侯增邑并前五百戸仍領晉陵太守承聖二年從¶
髙祖北圍廣陵加使持節遷通直散騎常侍平北将軍¶
餘如故荆州陷髙祖使僧明率吳明徹等隨侯瑱西援¶
于江州病卒¶
周文育字景徳義興陽羡人也廣州監州王勱以為長¶
<pb:KR3k0013_WYG_345-2b>¶
流令勱被代文育與勱俱下至大庾嶺文育辭勱勱遣¶
之髙祖時髙祖在髙要聞其還也大喜遣人迎之厚加¶
賞賜分麾下配焉髙祖之討侯景文育與杜僧明為前¶
軍克蘭裕援歐陽頠皆有功髙祖破蔡路養于南野文¶
育為路養所圍四面數重矢石雨下所乗馬死文育右¶
手搏戰左手解鞍潰圍而出因與杜僧明等相得并力¶
復進遂大敗之髙祖乃表文育為府司馬李遷仕之據¶
大臯遣其将杜平虜入灨石魚梁作城髙祖命文育擊¶
<pb:KR3k0013_WYG_345-3a>¶
之平虜棄城走文育據其城遷仕聞平虜敗留老弱於¶
大臯悉選精兵自将以攻文育其鋒甚銳軍人憚之文¶
育與戰遷仕稍却相持未解㑹髙祖遣杜僧明來援别¶
破遷仕水軍遷仕衆潰不敢過大臯直走新淦梁元帝¶
授文育假節雄信将軍義州刺史遷仕又與劉孝尚謀¶
拒義軍髙祖遣文育與侯安都杜僧明徐度杜陵築城¶
於白口拒之文育頻出與戰遂擒遷仕髙祖發自南康¶
遣文育将兵五千開通江路侯景将王伯醜據豫章文¶
<pb:KR3k0013_WYG_345-3b>¶
育擊走之遂據其城累前後功除游騎将軍員外散騎¶
常侍封東遷縣侯邑五百户髙祖軍至白茅灣命文育¶
與杜僧明常為軍鋒平南陵鵲頭城諸城及至姑熟與¶
景将侯子鑒戰破之景平授通直散騎常侍改封南移¶
縣侯邑一千户拜信義太守累遷南丹陽蘭陵晉陵太¶
守智武将軍散騎常侍髙祖誅王僧辯命文育督衆軍¶
㑹世祖於吳興圍杜龕尅之又濟江襲㑹稽太守張彪¶
得其郡城及世祖為彪所襲文育時頓城北香巖寺世¶
<pb:KR3k0013_WYG_345-4a>¶
祖夜徃趨之因共立柵頃之彪又來攻之文育悉力苦¶
戰彪不能克既破平彪髙祖以侯瑱據江州命文育討¶
之仍除都督南豫州諸軍事嚴威将軍南豫州刺史率¶
兵襲湓城未尅徐嗣徽引齊冦渡江據蕪湖詔徴文育¶
還京嗣徽等列艦於青墩至於七磯以斷文育歸路及¶
夕文育皷噪而發嗣徽等不能制至旦反攻嗣徽驍将¶
鮑砰獨以小艦殿軍文育乗單舴艋與戰跳入砰艦斬¶
砰仍牽其艦而還賊衆大駭因留船蕪湖自丹陽歩上¶
<pb:KR3k0013_WYG_345-4b>¶
時髙祖拒嗣徽於白城適與文育相㑹将戰風急髙祖¶
曰矢不逆風文育曰事急矣當決之何用古法抽槊上¶
馬馳而進衆軍從之風亦尋轉殺傷數百人嗣徽等移¶
營幕府山文育徙頓對之頻戰功最加平西将軍進爵¶
壽昌縣公并給皷吹一部¶
侯安都字成師始興曲江人梁始興内史蕭子範辟為¶
主簿侯景之亂招集兵甲至三千人髙祖援京邑安都¶
引兵從髙祖攻蔡路養破李遷仕尅平侯景並力戰有¶
<pb:KR3k0013_WYG_345-5a>¶
功梁元帝授猛烈将軍通直散騎常侍富川縣子邑三¶
百户隨髙祖鎮京口除蘭陵太守髙祖謀襲王僧辨諸¶
将莫知者唯與安都定計仍使安都率水軍自京口趨¶
石頭髙祖自率馬歩從江城羅落㑹之安都至石頭北¶
棄舟登岸僧辨勿之覺也石頭城北接岡阜雉堞不甚¶
危峻安都被甲帶長刀軍人捧之投于女垣内衆隨而¶
入進逼僧辨臥室髙祖大軍亦至與僧辨戰于㕔事前¶
安都自内閣出腹背擊之遂擒僧辨敬帝紹泰元年以¶
<pb:KR3k0013_WYG_345-5b>¶
功授使持節散騎常侍都督南徐州諸軍事仁威将軍¶
南徐州刺史髙祖東討杜龕安都留䑓居守徐嗣徽任¶
約等引齊冦入據石頭安都與戰大敗之及髙祖至以¶
安都為水軍于中流斷賊糧運又襲秦郡破嗣徽柵収¶
其家口并馬驢輜重得嗣徽所彈琵琶及所養鷹遣信¶
餉之曰昨至弟住處得此令以相還嗣徽等見之大懼¶
尋而請和髙祖聽其還北及嗣徽等濟江齊之餘軍猶¶
據采石守備甚嚴又遣安都攻之多所俘獲及為平南¶
<pb:KR3k0013_WYG_345-6a>¶
将軍都督水軍出豫章助豫州刺史周文育討蕭勃安¶
都未至文育已斬勃并擒其将歐陽頠傅泰等唯余孝¶
頃與勃子孜猶據豫章之石頭作兩城孝頃與孜各據¶
其一又多設船艫夾水陣安都至乃銜枚夜燒其艦文¶
育率水軍安都領歩騎登岸結陣孝頃俄斷後路安都¶
乃令軍士多伐松木豎柵列營漸進頻戰屢尅孜乃降¶
孝頃奔歸新吳請入子為質許之師還以功進號鎮北¶
将軍加開府儀同三司後為都督南豫州諸軍事鎮西¶
<pb:KR3k0013_WYG_345-6b>¶
将軍南豫州刺史令繼周文育攻余孝勵及王琳将曹¶
慶常衆愛等安都自宫亭湖出松門躡衆愛後文育為¶
熊曇朗所害安都廻取大艦值琳将周炤周協南歸與¶
戰破之生擒炤協孝勵弟猷率部下四千家欲就王琳¶
遇周炤敗乃詣安都降又進軍於禽竒洲破曹慶等焚其¶
船艦衆愛奔于廬山為村人所殺餘衆悉平¶
吳明徹字通昭秦郡人髙祖鎮京口深相要結明徹乃¶
詣髙祖髙祖為之降階執手即席與論當世之務明徹¶
<pb:KR3k0013_WYG_345-7a>¶
亦㣲涉書史經𫝊就汝南周宏正學天文孤虚遁甲略¶
通其妙頗以英雄自許髙祖深竒之梁元帝承聖二年¶
授戎昭将軍安州刺史紹泰初隨周文育討杜龕張彪¶
等東道平授使持節散騎常侍安東将軍南兖州刺史¶
封安吳縣侯髙祖受禪拜安南将軍¶
胡穎字方秀吳興東遷人也其先寓居吳興土斷為民¶
穎偉姿容性寛厚梁世仕至武陵國侍郎東宫直前出¶
番禺征討任廣州西江都䕶髙祖在廣州穎仍自結髙¶
<pb:KR3k0013_WYG_345-7b>¶
祖髙祖與其同郡接遇甚隆及南征交趾穎從行役餘¶
諸将帥皆出其下及平李賁髙祖旋師穎𨽻在西江出¶
兵多以穎留守侯景之亂髙祖尅元景仲仍度嶺援䑓¶
平蔡路養李遷仕穎皆有功歴平固遂興二縣令髙祖¶
進軍頓西昌以穎為巴丘縣令鎮大臯督糧運下至豫¶
章以穎監豫章郡髙祖率衆與王僧辨㑹於白茅灣同¶
討侯景以穎知留府事梁承聖初元帝授穎假節鐵騎¶
将軍羅州刺史封漢陽縣侯邑五百户尋除豫章内史¶
<pb:KR3k0013_WYG_345-8a>¶
隨髙祖鎮京口齊遣郭元建出關都督侯瑱率師禦之¶
髙祖選府内驍勇三千人配穎令隨瑱於東關大破之¶
建元三年髙祖圍廣陵齊人東方老據宿預請降以穎¶
為五原太守隨杜僧明援老不尅退還除曲阿令㝷領¶
馬軍從髙祖襲王僧辨又隨周文育於吳興討杜龕梁¶
敬帝紹泰元年除假節都督南豫州諸軍事輕車将軍¶
南豫州刺史太平元年除持節散騎常侍仁威将軍尋¶
兼丹陽尹髙祖受禪兼左衛将軍餘如故¶
<pb:KR3k0013_WYG_345-8b>¶
徐度字孝節安陸人也世居京師少倜儻不拘小節及¶
長姿貌瓌偉嗜酒好博嘗使僮僕屠酤為事梁始興内¶
史蕭介赴郡度從之将領士卒征諸山洞以驍勇聞髙¶
祖征交趾厚禮招之度乃委質侯景之亂髙祖尅定廣¶
州定蔡路養破李遷仕計畫多出於度兼統兵甲每戰¶
有功歸至白茅灣梁元帝授寧朔将軍合州刺史侯景¶
平後追録前後戰功加通直散騎常侍封廣徳縣侯邑¶
五百户遷散騎常侍髙祖鎮朱方除信武将軍蘭陵太¶
<pb:KR3k0013_WYG_345-9a>¶
守髙祖遣衡陽獻王平荆州刺史度率所領從焉江陵¶
陷間行東歸髙祖平王僧辨度與侯安都為水軍敬帝¶
紹泰元年髙祖東討杜龕奉敬帝幸京口以度領宿衛¶
并知留府事徐嗣徽任約等來冦髙祖與敬帝還都時¶
賊已據石頭城市㕓居民並在南路去䑓遥逺恐為賊¶
所乗乃使度将兵鎮于冶城寺築壘以斷之賊悉衆來¶
攻不能尅髙祖亦救之尋大敗約等明年嗣徽等又引¶
齊冦濟江度隨衆軍破之于郊壇以功除信威将軍郢¶
<pb:KR3k0013_WYG_345-9b>¶
州刺史兼領吳興太守尋遷右将軍領軍将軍徐州沿¶
江諸軍事鎮北将軍南徐州刺史給皷吹一部¶
歐陽頠為臨賀内史當侯景搆逆髙祖入援京邑将至¶
始興頠深自結託蘭裕遣兵攻頠髙祖援之裕敗髙祖¶
以王懐明為衡州刺史遷頠為始興内史髙祖之討蔡¶
路養李遷仕也頠率兵度嶺以助髙祖及養等平頠有¶
功梁元帝承制以始興郡為東衡州以頠為持節通直¶
散騎常侍都督東衡州諸軍事雲麾将軍東衡州刺史¶
<pb:KR3k0013_WYG_345-10a>¶
新豐縣伯邑四百户¶
北齊段榮武威人也髙祖建義山東榮贊成大䇿為大¶
行䑓右丞西北道慰喻大使巡方曉喻所在下之髙祖¶
南討鄴留榮鎮信都仍授鎮北将軍定州刺史時攻鄴¶
未克所領軍資榮轉輸無闕髙祖入雒論功封姑臧縣¶
侯邑八百户¶
斛律金初從後魏爾朱榮為别将頻有戰功為鎮南大¶
将軍及爾朱兆等逆亂髙祖宻懐興復之計金與婁昭¶
<pb:KR3k0013_WYG_345-10b>¶
庫狄干等贊成大謀仍從舉義髙祖南攻鄴留金守信¶
都領恒雲燕朔顯五州大都督委以從事别討李循破¶
之加右光禄大夫㑹髙祖於鄴仍從平晉陽追滅爾朱¶
兆西魏武帝太昌初為汾州刺史進爵為侯¶
孫騰初為髙祖晉州長史及起義信都騰以誠欵常預¶
謀䇿又以朝廷隔絶號令無所歸不權有所立則衆将¶
沮散苦請於髙祖從之遂立中興主除侍中尋加使持¶
節六州流民大都督北道大行䑓騰以髙祖腹心入居¶
<pb:KR3k0013_WYG_345-11a>¶
門下與斛斯椿同掌機宻椿既生異端漸至乖謬騰深¶
見猜忌慮禍及已遂潜将十餘騎馳赴晉陽髙祖入討¶
斛斯椿留騰行并州事又使騰為冀相殷定滄瀛幽安¶
八州行䑓僕射行冀州事復行相州事天平初入為尚¶
書左僕射内外之事騰咸知之兼司空尚書令時西魏¶
遣将冦南兖詔騰為南道行䑓率諸将討之騰性懦怯¶
無威畧即失利而還又除司徒遷太保騰早依髙祖契¶
闊艱危勤力恭儉深見信待及髙祖置之魏朝寄以心¶
<pb:KR3k0013_WYG_345-11b>¶
腹東魏孝静武定六年薨文宣天保初以騰佐命詔祭¶
告其墓昭帝皇建中配享髙祖廟庭¶
王懐為第一領民酋長髙祖東出懐率其部人三千餘¶
家隨髙祖于冀州義旗建髙祖以為大都督從討爾朱¶
兆于廣阿破之除安北将軍蔚州刺史又隨髙祖攻鄴¶
克之從破四胡于韓陵進爵為侯仍從入雒拜車騎将¶
軍又從髙祖襲尅西夏州還為大都督鎮下舘除儀同¶
三司¶
<pb:KR3k0013_WYG_345-12a>¶
張保雒初仕後魏為揚烈将軍奉車都尉後𨽻髙祖為¶
都督從討歩蕃及髙祖起義保雒為帳内從破爾朱兆¶
於廣阿尋遷右将軍中散大夫仍以帳内從髙祖圍鄴¶
城既拔除平南将軍光禄大夫從破爾朱兆等于韓陵¶
因隨髙祖入雒加安東将軍從髙祖破周文帝於邙山¶
圍玉璧攻龍門還留鎮晉州文襄嗣位以保雒為左廂¶
大都督¶
薛孤延為都督從髙祖起義破爾朱兆於廣阿因從平¶
<pb:KR3k0013_WYG_345-12b>¶
鄴以功轉大都督從破四胡於韓陵加金紫光禄大夫¶
從追爾朱兆於赤谼嶺除第一領民酋長累加車騎将¶
軍從征玉璧轉恒州刺史從破周文帝於邙山進爵為¶
縣公又從髙祖討破山胡西攻玉璧入為左衛将軍改¶
封平秦郡公延性好酒率多昏醉而以勇決善戰每大¶
軍征討常為前鋒故與彭劉韓潘同列(臣欽若等曰彭/樂劉貴韓軌潘)¶
(樂/)¶
尉長命太安狄那人性和厚有器識扶陽之亂寄居太¶
<pb:KR3k0013_WYG_345-13a>¶
原及髙祖将建大義長命參計䇿從髙祖破四胡於韓¶
陵拜安南将軍樊子鵠據兖州反除東南道大都督與¶
諸軍討平之轉鎮范陽城就拜幽州刺史督安平二州¶
事¶
莫多婁貸文太安狄那人也驍果有膽氣從髙祖舉義¶
擊爾朱兆於廣阿又從破四胡於韓陵後從平爾朱兆¶
於赤谼嶺兆窮迫自經貸文獲其屍遷左廂大都督¶
髙昻字敖曹後魏末為冀州刺史大都督率衆從髙祖¶
<pb:KR3k0013_WYG_345-13b>¶
破爾朱兆于廣阿又隨髙祖討兆於韓陵昻自領鄉人¶
部曲王桃湯東方老呼延族等三千人髙祖曰髙都督¶
純将漢兒恐不濟事今當割鮮卑兵千餘人共相參雜¶
於意如何昻對曰敖曹所将部曲練習已乆前後戰鬭¶
不減鮮卑今若雜之情不相協勝則爭功退則推罪願¶
自領漢軍不煩更配髙祖然之及戰髙祖小却兆等方¶
乗之髙岳韓匈奴等以五百騎衝其前斛律敦収散卒¶
躡其後昻與蔡雋以千騎自栗園出横擊兆軍兆衆繇¶
<pb:KR3k0013_WYG_345-14a>¶
是大敗是日㣲昻等髙祖㡬殆尋加侍中開府進爵為¶
侯邑七百户¶
韓軌字伯年大安狄那人少有志操性深沉喜怒不形¶
于色髙祖鎮晉州引為鎮城都督及起兵于信都軌贊¶
成大䇿從破爾朱兆於廣阿又從破韓陵封平昌縣侯¶
仍督中軍從破爾朱兆于赤谼嶺¶
後周于謹自太祖初臨夏州為防城大都督夏州長史¶
及賀拔岳破害太祖赴平涼謹乃言于太祖曰魏祚陵¶
<pb:KR3k0013_WYG_345-14b>¶
遲權臣擅命羣盗蜂起黔首嗷然明公仗超世之資懐¶
濟時之畧四方逺近咸所歸心願早建良圖以副衆望¶
太祖曰何以言之對曰關中秦漢舊都昔稱天府将士¶
驍勇厥壤膏腴西有巴蜀之饒北有羊馬之利今若據¶
其要害招集英雄養卒勸農足觀時變且天子在雒逼¶
迫羣兇若陳明公之懇誠筭時事之利害請都關右帝¶
必喜而遷然後挾天子而令諸侯奉王命以討暴亂桓¶
公之業千載一時也太祖大恱㑹有勅追謹為門内大¶
<pb:KR3k0013_WYG_345-15a>¶
都督帝西遷從太祖征潼關破廻雒城授北雍州刺史¶
進封藍田公後拜驃騎大将軍開府又從太祖拔𢎞農¶
破沙苑又從戰河橋又從攻邙山¶
侯莫陳崇字尚樂武川人初為建威将軍隨賀拔岳入¶
關討万俟醜奴及岳被害崇與諸将同謀迎太祖從平¶
侯莫陳恱累進驃騎大将軍開府從擒竇泰復𢎞農破¶
沙苑從戰河橋崇功居多進位柱國六宫建拜大司空¶
孝閔踐祚進封梁國公邑萬户¶
<pb:KR3k0013_WYG_345-15b>¶
獨孤信武川人與太祖鄉里少相友善後為驃騎大将¶
軍從太祖復𢎞農破沙苑以功除隴右十一州大都督¶
楊薦為驃騎大将軍初太祖臨夏州補薦帳内都督及¶
平侯莫陳恱使薦入雒請事魏孝武授太祖關西大行¶
臺仍除薦直閣将軍馮翊長公主&KR0276;居孝武授意欲歸¶
諸太祖乃令武衛元毗喻㫖薦歸白太祖又遣薦入雒¶
陽請之孝武即許焉孝武欲向關中薦贊成其計孝武¶
曰卿歸語行臺迎我太祖又遣薦與長史宇文測出關¶
<pb:KR3k0013_WYG_345-16a>¶
候接孝武至長安進爵清水縣子¶
趙貴武川人初為太祖司馬車騎大将軍從太祖復𢎞¶
農戰沙苑拜侍中驃騎大将軍開府又從戰河橋又從¶
拔玉璧又從戰邙山拜柱國大将軍賜姓乙弗氏¶
蔡祐字承先為都督時太祖初臨夏州及侯莫陳恱害¶
賀拔岳諸将遣使迎太祖将赴之夏州首望彌姐元進¶
等隂有異計太祖㣲知之先與祐議執元進祐曰狼子¶
野心㑹當反噬今若執縳不如殺之太祖曰汝大快也¶
<pb:KR3k0013_WYG_345-16b>¶
於是召元進等入計事太祖曰隴賊逆亂與諸人戮力¶
討之觀諸人輩似有不同者太祖㣲以此言動之因目¶
祐祐即出外衣甲持刀入瞋目叱諸人曰與人朝謀夕¶
異豈是人也蔡祐今日必斬二人之頭因按劒臨之舉¶
坐皆叩頭曰願有簡擇祐乃坐元進而斬之并其黨並¶
伏誅一坐皆戰慄莫敢仰視於是與諸将結盟同心誅¶
恱太祖以此知重之謂祐曰吾今以爾為子爾其父事¶
我後從討恱破之又從迎魏孝武於潼關以前後功封¶
<pb:KR3k0013_WYG_345-17a>¶
長鄉縣伯邑五百户¶
李穆字顯慶風神警俊倜儻有竒節太祖首建義旗便¶
委質釋褐統軍西魏武帝永熈末奉迎魏武帝授都督¶
封永平縣子邑二百户又領鄉兵累以軍功進爵為伯¶
從太祖撃齊師於邙山太祖臨陣墮馬穆突圍而進授¶
以從騎潰圍俱出以故得免既而與穆相對泣顧左右¶
曰成我事者其此人乎¶
隋元胄數從周齊王憲征伐官至大将軍髙祖被召入¶
<pb:KR3k0013_WYG_345-17b>¶
将受顧命先呼胄次命陶澄並委以心腹嘗宿臥内及¶
為丞相每典軍在禁中又引弟威等俱入侍衛周趙王¶
招知髙祖将遷周鼎乃要髙祖就第趙王引髙祖入寝¶
室左右不得從唯楊宏與胄兄弟坐於户側趙王謂其¶
二子員貫曰汝當進𤓰我因刺殺之及酒酣趙王欲生¶
變以佩刀子刺瓜連啗髙祖将為不利胄進曰相府有¶
事不可乆留趙王呵之曰我與丞相言汝何為者叱之¶
使却胄瞋目憤氣抽刀入衛趙王問其姓名胄以實對¶
<pb:KR3k0013_WYG_345-18a>¶
趙王曰汝非昔事齊王者乎誠壮士也因賜之酒曰吾¶
豈有不善之事意林卿何猜警如是趙王偽吐将入後¶
閣胄恐其為變扶令上座如此者再三趙王稱喉乾命¶
胄就厨取飲胄不動㑹滕王迥後至髙祖降階迎之胄¶
與髙祖耳語曰事勢大異可速去髙祖猶不悟謂曰彼¶
無兵馬復何能為胄曰兵馬悉他家物一先下手大事¶
便去胄不辭死何益耶髙祖入座胄聞屋後披甲聲遽¶
請曰相府事殷公何得如此因扶髙祖下牀趨而去趙¶
<pb:KR3k0013_WYG_345-18b>¶
王将追之胄以身蔽户王不得出髙祖及門胄自後而¶
至趙王恨不時發彈指出血及誅趙王賞賜不可勝計¶
髙祖受禪進位上柱國封武陵郡公邑三千户拜左衛¶
将軍尋遷右衛大将軍髙祖從容曰保䕶朕躬成此基¶
業元胄功也¶
李圓通自髙祖為相時為帥都督委以心膂圓通多力¶
勁捷長於武用周氏諸王素憚髙祖每伺髙祖之隙圖¶
為不利賴圓通獲免者數矣髙祖深感之繇是參預政¶
<pb:KR3k0013_WYG_345-19a>¶
事¶
唐劉宏基在隋以父廕為右勳侍大業末亡命至大原¶
會髙祖鎮大原因自結託又察太宗有非常之度尤委¶
心焉及太宗将圖義舉宏基遂募得二千人王威髙君¶
雅欲為變髙祖伏宏基及長孫順徳於㕔事之後威雅¶
既及宏基麾左右執之又從義師下西河進攻霍邑隋¶
将宋老生率衆陣於城外宏基從太宗擊之老生敗走¶
棄馬投塹宏基下斬其首師至河東宏基以兵八千¶
<pb:KR3k0013_WYG_345-19b>¶
人先濟河進下馮翊為渭北道大使得便宜從事殷開¶
山為副西畧地扶風有衆六萬南渡渭水屯于長安故¶
城威聲大振耀軍金光門衛文昇遣兵來戰宏基逆擊¶
走之擒甲士千餘人馬數百匹髙祖大恱賜馬二十匹¶
及平京城功第一從太宗擊薛舉于扶風破之追奔至¶
隴山而返累拜右領都督封河間郡公又從太宗經畧¶
東都戰于瓔珞門外破之師旋宏基為殿隋将段達張¶
志陣于三王陵宏基擊敗之武徳元年拜右驍衛大将軍¶
<pb:KR3k0013_WYG_345-20a>¶
以元謀之勳恕其一死又從太宗平夏縣進封任國公¶
尋從擊劉黒闥於洺州師旋授秉鉞将軍又以佐命功¶
賜真食九百户¶
盛彦卿隋末為澄城長義師至汾隂率賔客千餘人濟¶
河上謁髙祖拜銀青光禄大夫行軍總管從平京城俄¶
與史萬寳鎮宜陽以拒東冦¶
盧士良瀛州刺史士叡之弟仕隋為右親衛大業末見¶
天下已亂不求仕進潜結英豪及義師西上與兄士叡¶
<pb:KR3k0013_WYG_345-20b>¶
同舉兵得百人來謁髙祖於汾隂甚蒙接遇以為軍頭¶
擊桑顯和于飲馬泉敗屈突通于潼關俱有戰功位柱¶
國¶
錢九隴善騎射髙祖信愛之常置左右義兵起以軍功¶
授金紫光禄大夫及尅平城拜左監門郎将¶
任瓌字瑋廬州合肥人隋仁壽中為韓城尉俄又罷職¶
及髙祖討捕於汾晉瓌謁髙祖于轅門承制為河東縣¶
户曹髙祖将之晉陽留隠太子建成以託於&KR0347;義師起¶
<pb:KR3k0013_WYG_345-21a>¶
瓌至龍門謁見髙祖謂之曰隋氏失馭天下沸騰吾忝¶
以外戚屬當重寄不可坐觀時變晉陽是用武之地士¶
馬精强今率驍雄以輔國難&KR0056;将家子深有智謀觀吾¶
此舉将為濟否瓌曰後主殘酷無道征役不息天下忷¶
忷思聞拯亂天縱神武親舉義師所下城邑秋毫無犯¶
軍令嚴明将士用命關中所在蜂起惟待義兵仗大順¶
從衆欲何憂不濟瓌在馮翊積年人情諳練願為一介¶
之使銜命入關同州已東必當欵伏于梁山船濟直指¶
<pb:KR3k0013_WYG_345-21b>¶
韓城進逼郃陽分取朝邑且蕭造文吏本無武畧仰懼¶
威靈理當自下孫華諸賊未有適從必當相率而至然¶
後皷行整衆入據永豐雖未得京城關中故已定矣髙¶
祖曰是吾心也迺授銀青光禄大夫遣陳演夀史大柰¶
領歩騎六千趨梁山渡河使瓌及薛獻為招慰大使髙¶
祖謂演夀曰閫外之事宜與任瓌籌之孫華白𤣥度等¶
聞兵且至果競來降并具舟于河師遂利渉瓌說下韓¶
城縣與諸将進擊飲馬泉破之拜左光禄大夫留守永¶
<pb:KR3k0013_WYG_345-22a>¶
豐倉髙祖即位改授榖州刺史王世充數率衆攻新安¶
瓌拒戰破之以功累封管國公¶
姜謨秦州上邽人隋大業末為晋陽長㑹髙祖留守太¶
原見謨深器之謨退謂所親曰隋祚将亡必有命世大¶
才以應圖籙唐公有霸王之才必為撥亂之主繇是深¶
自結納及大将軍府建引為司功将軍從平霍邑拔絳¶
郡監督大軍濟河時兵士爭渡謨部勒諸軍自昏至曉¶
大軍畢濟髙祖稱嘆之平京城除相國兵曹參軍封長¶
<pb:KR3k0013_WYG_345-22b>¶
道縣公時薛舉冦秦隴以謨西州之望詔於隴右安撫¶
承制以便宜從事謨将行奏曰天人之望誠有所歸願¶
早膺圖籙以寕兆庶老夫犬馬暮齒恐先朝露得一覩¶
昇紫殿死無所恨髙祖大悦謨與竇&KR0100;出散關下河池¶
漢陽二郡軍次長道與薛舉相遇&KR0100;輕敵為舉所敗徴¶
謨還京拜員外散騎常侍及平薛仁杲拜謨秦州刺史¶
柴紹矯捷有勇力尚武任俠聞于關中髙祖龍潜時妻¶
之次女即平陽公主也初太宗見隋大亂隂懐濟天下¶
<pb:KR3k0013_WYG_345-23a>¶
之心以紹親戚有武用告其志事紹遂間行出河東與¶
隠太子建成㑹既知起義兵建成謀於紹曰追書甚急¶
恐已起事隋郡縣連城相接千有餘里中間偷路勢必¶
不全今欲且投小賊權以自濟紹曰不可追書既急宜¶
其速去雖稍辛苦終當獲全若投小盗知君唐公之子¶
執以為功徒然死耳建成從之遂相與走太原入雀鼠¶
谷已知起義于是相賀以紹之計為得太宗拜右軍大¶
都督以紹為長史加銀青光禄大夫及破霍邑下臨汾¶
<pb:KR3k0013_WYG_345-23b>¶
平絳郡並先登陷陣既入關平陽公主以司竹之軍來¶
會命紹及馬三寳分統其衆(時隋将桑顯和來擊孫華/率精騎渡河以援之紹引)¶
(軍直掩其背與史大柰合勢擊之/顯和大敗因與諸将進下京城)髙祖受禪拜左衛大¶
将軍從太宗平薛舉破宋金剛于雀鼠谷攻王世充於¶
雒陽平竇建徳于武牢並有戰功¶
馬三寳本柴紹之家僮性狡猾善調鷹犬及紹尚平陽¶
公主三寳給使于皇家義兵之起也三寳奉平陽公主¶
遁于司竹投賊帥何潘仁潘仁謁公主以百兵為主衛¶
<pb:KR3k0013_WYG_345-24a>¶
三寳自稱總管以主之命綏輯羣盗多來歸欵略地鄠¶
杜有近兵一萬號為娘子軍及義兵濟河授左光禄大¶
夫太宗至竹林宫三寳以衆數萬詣軍門進謁從平京¶
師拜大監門率¶
何潘仁西城胡人父渾邪通商中國隋初始居盩厔家¶
富於財潘仁厚自奉養引致賔客煬帝時為幕士鬱鬱¶
不得志後嘗犯法懼罪遂亡入司竹園中鳩集亡命衆¶
至數萬執隋前尚書左丞李剛為長史長安以西城邑¶
<pb:KR3k0013_WYG_345-24b>¶
多為所破及義兵起求得平陽公主而奉之以應義師¶
髙祖入關即授上柱國封盭厔縣公潘仁馳來謁見髙¶
祖大恱¶
姜寳誼天水人隋末以軍功致位通議大夫鷹揚郎将¶
以其府兵從髙祖討捕于太原及義兵起授左統軍平¶
西河下霍邑皆有功焉累轉光禄大夫封永安郡公武¶
徳初拜武衛大将軍¶
劉政會初仕隋為鷹揚府司馬在太原與晉陽令劉文¶
<pb:KR3k0013_WYG_345-25a>¶
静敦叙宗室亟相徃來及髙祖行軍于太原政會率兵¶
𨽻於麾下太宗與文静謀圖起義募人既集王威等懐¶
貳于我後數日将大會于晉陽威及髙君雅等謀危髙¶
祖有人以白太宗既知迫急欲先事誅之因遣政㑹為¶
急變之書執詣留守所告威君雅二人相與謀反是日¶
髙祖在衙中須臾二人及裴寂相次並集俱坐視事文¶
静引政會入至庭中云有宻狀知人欲反髙祖指威等¶
令取状看之政會不肯與曰所告者是副留守事惟唐¶
<pb:KR3k0013_WYG_345-25b>¶
公得看之爾髙祖佯驚曰豈有是乎撝政㑹進覽状訖¶
謂二人曰此人告公事如何君雅起牀前攘袂大吼曰¶
此是反人欲殺我也時太宗已布列兵馬圍遶周遍王¶
威知事不免因曰他人誣告只得聽推逐爾文静遂叱¶
左右引之而下就拘于别室既囚威等竟得舉兵政㑹¶
之功也及大将軍府建引為户曹參軍從平長安以佐¶
命元勳蒙歴任委¶
竇琮有武幹初仕隋佐親衛大業末犯法亡命之太原¶
<pb:KR3k0013_WYG_345-26a>¶
依于髙祖時太宗方収英傑與琮有舊親敬彌篤出入¶
臥内将義舉琮協贊大謀大将軍府建以為統軍從平¶
西河破霍邑拜金紫光禄大夫封扶風郡公邑二千户¶
尋從劉文静擊屈突通于潼關通遣裨將桑顯和來逼¶
文静義軍不利琮與段志𤣥等力戰久之隋軍大潰通¶
遁走琮率輕騎追至稠桑獲通而反進兵東略下陜縣¶
拔太原倉拜右領軍大将軍賜物五百段¶
武士彠初為晉陽宫留守府司鎧參軍事義兵将起髙¶
<pb:KR3k0013_WYG_345-26b>¶
祖隂募勇敢士遣劉宏基長孫順徳等分統之副留守¶
王威髙君雅謂士彠曰宏基等皆從征三衛所犯不輕¶
吾欲禁身推覈士彠曰此並唐公客也若爾便太紛紜¶
威等繇是疑而不發髙祖先令士彠密伏兵於宫城東¶
門外以防不虞留守司兵田徳平知之方欲白王威等¶
士彠遽與徳平論利害之機曰當分討捕之兵總𨽻唐¶
公城中募人皆劉晉陽之所統也髙君雅等寄坐耳須¶
發即起彼何能為徳平遂止及髙祖舉義執王威君雅¶
<pb:KR3k0013_WYG_345-27a>¶
等士彠以功授正䕶大夫大将軍府司録參軍并賜物¶
等武徳初勅宴元勳人等於含章殿賜酒作樂散金銀¶
錢頗羅等任取多少仍有詔與長孫順徳等合恕一死¶
以彰元勳累遷工部尚書歴揚州都督賜實封八百户¶
楊屯初仕隋為鷹揚郎将遇髙祖討捕于太原屯領部¶
兵于麾下性謹直勇於攻戰髙祖甚愛寵之遇起義以¶
為統軍從太宗擊西河平霍邑並功居最以佐命元勳¶
約免一死歴諸衛大将軍甚蒙遇任¶
<pb:KR3k0013_WYG_345-27b>¶
長孫順徳初仕隋為右勳衛避遼東之役逃匿于太原¶
深為髙祖太宗所親委時羣盗並起郡縣各募兵為備¶
太宗外以討賊為名因令順徳與劉宏基等召募旬日¶
之間衆至萬餘人結營於都下遂誅王威髙君雅等義¶
兵起拜統軍從平霍邑破臨汾下絳郡俱有戰功尋與¶
劉文静擊屈突通於潼關每戰摧鋒及通将奔雒陽順¶
徳追及桃林執通歸京師仍畧定陜縣髙祖即位拜左¶
驍衛大将軍封薛國公¶
<pb:KR3k0013_WYG_345-28a>¶
殷嶠初仕隋為大谷長義兵起召補大将軍府掾參預¶
謀畧授心腹之寄累以軍功拜光祿大夫從隠太子攻¶
尅西河大宗為渭北道元帥引為長史時關中羣盜徃¶
徃聚結衆無適從令嶠招慰之所至皆下又與統軍劉¶
宏基率兵六萬屯長安故城隋将衛孝節自金光門出¶
戰嶠與宏基擊破之京城平賜爵陳郡公¶
段志𤣥父偃師隋末為太原郡書佐志𤣥從父在太原¶
甚為太宗所接待義兵起志𤣥募得千餘人授石頭大¶
<pb:KR3k0013_WYG_345-28b>¶
都督府軍頭從平霍邑下絳郡攻永豐倉皆為先鋒歴¶
遷光禄大夫後遷鎮軍大将軍卒¶
馬元規安陸人也初以隊正從髙祖征討因建義舉乃¶
仗節山南下浙南陽二郡及其屬縣得兵萬餘人¶
　¶
　¶
　¶
　册府元龜卷三百四十五¶
