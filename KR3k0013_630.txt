# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:24.889518
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百三十
<pb:KR3k0013_WYG_630-1a>¶
欽定四庫全書¶
　册府元龜卷六百三十　　宋　王欽若等　撰¶
　　銓選部¶
　　　條制第二¶
唐𤣥宗開元二年三月勑諸色出身人銓試訖應常選¶
者常年色各為一甲團奏給告牒過百人以上分不滿¶
五人附入甲其月二十八日勑繁劇司闕官有灼然要¶
籍者聴牒選司於應得官人内據材用資歴相當者先¶
<pb:KR3k0013_WYG_630-1b>¶
補擬¶
五月詔曰今歳諸州多非善軌爰及京師每勞轉運員¶
外等官人數倍廣禄俸之軰何以克周諸色員外試簡¶
校官除皇親諸親及五品以上並戰陣要籍内侍省以¶
外一切摠停至冬放選量狀迹書判與正員外官其未¶
經考者先與處分仍不拘選格聴集自今以後除戰功¶
以外非别勑不得輒注擬員外等官¶
十一月詔曰新豐縣官及温泉監官經兩度祗承者與¶
<pb:KR3k0013_WYG_630-2a>¶
一中上考¶
三年正月五日勑内外官考未滿所司預補替名守闕¶
特宜禁斷縱後有闕所繇不得令上¶
六月八日𠡠吏部銓委任尤重比雖守職務在循常既¶
限之以選勞或失之於求士宜選日用擢一二十人不¶
湏限以資次¶
四年四月詔曰選人既多比銓注過謝了皆不及考遂¶
使每一年選即虗破一年闕在於公私俱不利便自今¶
<pb:KR3k0013_WYG_630-2b>¶
以後官人初上年宜聴通計年以來滿二百日者許其¶
成考仍准零考例至來年考時併校永為常式¶
六月十九日勑六品以下官令所司補授其員外郎御¶
史并餘供奉宜進名𠡠授¶
七月勑如聞黔州管内州縣官員多闕吏部補人多不¶
肯去成官官以後或假解或從正考滿得資更别叅選¶
自餘管蠻僚州大率亦皆如此宜令所司於諸色選人¶
内即召補並馳驛發遣至州令都府勘到日申所司如¶
<pb:KR3k0013_WYG_630-3a>¶
遲違牒管内都督御史六十日追毁告身更不須與官¶
九月十二日勑諸色選人納紙保候五日内其保識官¶
各加當司具名品并所在人州貫頭御都為一牒報選¶
司若有偽濫先用闕然後准式處分¶
十二月詔曰比来兩畿縣令經一兩考即改其行茍且¶
罕在政要百姓弊於迎送典吏因而隠欺自今以後皆¶
令四考滿滿日聴依京官例選仍不得輙續於前勞¶
六年二月詔曰我國家敦樸質斷浮艷禮樂詩書是宏¶
<pb:KR3k0013_WYG_630-3b>¶
文徳綺羅珠翠深格弊風必使情見於詞不用言深於¶
行比來選人試判舉人對䇿剖析案牘敷陳奏議多不¶
切事宜廣張華飾何大雅之不足而小能之是&KR0247;自今¶
以後不得更然¶
八月詔曰明經進階雖著於甲令儒道敦俗宜申於舊¶
章其選人有能仕優則學所業不廢者當在甄收以示¶
勸奬其能舊經外更業者准初出身例加階是月𠡠嶺¶
南及黔中叅選人曹如文解每限五月三十日到省八¶
<pb:KR3k0013_WYG_630-4a>¶
月三十日内簡勘使了選使及選人限十月三十日到¶
選所正月三十日内銓注使畢其嶺南選補使宜移桂¶
州安置¶
九月二十七日𠡠應南州每府同一解嶺北州及黔府¶
管内州每州同一解各令所管勘責出身繇厯選數考¶
課優勞等級作簿書先申省省司勘應選人曹名考等¶
一事以上明造歴予選使與本司對勘定訖便結階定¶
品署印牒付選使其每至選時皆湏先定所擬官使司¶
<pb:KR3k0013_WYG_630-4b>¶
團奏後所司理覆同但憑進畫應給籖告所司為冩限¶
使奏𠡠到六十日内冩了差專使送付黔桂等州州司¶
送本州府分付¶
九年十月𠡠如聞朝官子弟未曾經歴即坐要司及京¶
畿并州縣理人官或侍郎受財遨遊怠惰或恣行决罰¶
妄作姦非刑憲不可偏矜父兄莫能訓導茍䧟於法良¶
軫於懐宜令本司及州府長官按實驗察有此色并少¶
年未諳時事可移與閑慢官¶
<pb:KR3k0013_WYG_630-5a>¶
十一年四月十五日勑要官兒子少年未經事者不得¶
作縣官親民¶
十二年三月詔曰文武選人十月下解既逼銓注勘簡¶
難周不能自親並委猾吏恣成姦濫為蠧尤深自今以¶
後兵吏兩司專定員外兩人判南曹事每年選畢起五¶
月一日所是文狀即預勘責闗簡判南曹官親自就覆¶
每包攅作簿書對本司長官連署印記不得委其胥吏¶
勘責畢各具人數奏聞其判南曹官所司郎進名朕自¶
<pb:KR3k0013_WYG_630-5b>¶
簡擇以陳希烈席豫判吏部南曹劉同升源復判兵部¶
南曹¶
其年太子左庶子吳兢上表諌曰臣聞易稱君子思不¶
出其位言各止其所不侵官也此實百王凖的伏見勑¶
㫖勑刑部尚書韋抗等十人分掌吏部銓選及試判將¶
畢遽召入禁中决定雖有吏部尚書及侍郎皆不得叅¶
其事議者皆以陛下曲受讒言不信於有司然則居上¶
臨人之道經邦緯俗之規必在推誠方能感物抑又聞¶
<pb:KR3k0013_WYG_630-6a>¶
欲用天下之智力者莫若使天下信之也故漢光武置¶
赤心於人腹良有㫖哉昔魏明帝嘗卒至尚書省尚書¶
令陳矯跪問曰陛下欲何之帝曰欲按下省司文簿矯¶
曰此自臣之職分非陛下所宜臨若臣不稱職則宜就¶
黜退陛下宜即還宫帝慙廻車而反又陳平邴吉者漢¶
家之宰相耳尚不對錢糓之數不問鬬死之人故知自¶
天子至于卿士守其職分而不可輒有侵越也况我大¶
唐萬乘之君卓絶千古之上豈得下行選曹之事頓取¶
<pb:KR3k0013_WYG_630-6b>¶
恠於朝野乎凡是選人書判並請委之有司仍停此十¶
銓分選依舊以三銓為定¶
十四年十一月二十五日勑比来所擬注官多不慎擇¶
或以資授或未適才宜令吏部每年先於選人内精加¶
簡試灼然明閑法理者留擬其評事以上仍令大理長¶
官相加簡擇並不得授非其人¶
十五年九月𠡠今年吏部選人宜依例糊名試判臨時¶
考等第奏聞¶
<pb:KR3k0013_WYG_630-7a>¶
十六年五月十日勑諸蕃應授内外文武官及留宿衛¶
長上者共為一甲其放還蕃者别為一甲仍具形狀年¶
幾同為一奏¶
十七年三月制曰邉逺判官多有老弱宜令吏部每年¶
於選人内揀擇彊幹堪邉任者隨闕補受秩滿量减三¶
兩選與留仍加優奬¶
是日制曰諸州都督刺史上佐等官員闕非安穏者所¶
授官在任經一考以上宜量與改轉¶
<pb:KR3k0013_WYG_630-7b>¶
十八年四月侍中裴光庭以選人既廣常限或有出身¶
二十餘年而不獲禄者復作循資格定為限域凡官罷¶
滿以若干選而集各有差等卑官多選髙官少遷賢愚¶
一貫必合乎格者乃得銓授自下昇上限年躡級不得¶
踰越乆淹不收者皆荷之謂之聖書雖小有常規而求¶
材之方失矣(此起於後魏崔/亮停年之制也)其有異才髙行聴擢不次¶
然有其制而無其事有司但守文奉式循欲壓例而已¶
五月十一日勑附甲授官無闕者却牒中書門下改擬¶
<pb:KR3k0013_WYG_630-8a>¶
十九年四月二十六日勑應授官校考叙功累勲有失¶
者門下省詳覆有憑即為改注¶
十二月制曰設官分職本資共理無隔中外更遞出入¶
比者考官計年除改縁其任乆量與遷移遂長僥求爭¶
次入考所司情故公然遣来若更因循有損風化今年¶
考使事了並勒還州必政理著聞當别有處分其年齒¶
衰暮疾疢緜積無别&KR0317;違者宜聴致仕¶
二十年正月二十二日吏部尚書裴光庭奏文武選人¶
<pb:KR3k0013_WYG_630-8b>¶
承前三月十日始畢比團甲巳至夏末自今以後並正¶
月三十日内團甲至二月内畢¶
六月二十八日蕭嵩奏吏部選人請准舊例至三月三¶
十日團甲畢¶
二十一年六月二十八日制曰古者諸侯舉士必本於¶
鄉曲府庭署吏亦先於能行所以人自束脩官無敗政¶
及乎魏承漢弊權立九品今之吏部用是因循乆仕漫¶
多為法轉宻然於濟理求才未聞深識持衡取事徒立¶
<pb:KR3k0013_WYG_630-9a>¶
煩文朕寤寐永懐每以怊悵夫琴瑟不調者改而更張¶
法令不便者義復何異頃者有司限數及拘守循資遂¶
令銓衡不得探㧞天下賢俊屈滯頗多凡人三十始可¶
出身四十乃得從事更造格限分品為差若如所制之¶
文六十尚不離一尉有才能者始得如此稍敦朴者遂¶
以終身繇是取人豈為明恕自今以後選人每年搃令¶
赴集仍舊以三月三十日為限其中有才優業異操行¶
可明者一委吏部臨時擢用貴於取實何限常科雖逺¶
<pb:KR3k0013_WYG_630-9b>¶
郡下僚名迹稍著亦湏甄㧞令其勸勉俾人思為善之¶
利俗知進取之途朕所責成實在吏部可舉其大畧令¶
有所依比者流外奏申乃引過門下簿書堆盈於𤨏闥¶
胥使填委於掖垣豈是事宜過為煩碎自今以後亦宜¶
依舊(先是裴光庭為吏制循資格光庭薨蕭嵩為中/書令與光庭不協以資格取士不廣故奏改之)¶
二十四年十二月二十四日制王子未出閣侍讀侍講¶
侍文侍書並取見任官充經三年放選與處分習藝館¶
諸色内教通取前資及常選人充經二年以上選日各¶
<pb:KR3k0013_WYG_630-10a>¶
於本色量減兩選與處分左右衛三衛及五品以上子¶
孫經七年雜衛三衛經八年勲官經九年並放選與處¶
分¶
天寳二年十一月十六日勑諸州醫學生等宜隨貢舉¶
人例申省補署十年與散官恐年歳深乆簡勘無憑仍¶
同流外附甲¶
八載六月十六日勑授百官宜侍攅符¶
九載三月十三日勑吏部取人必限書判且文學政事¶
<pb:KR3k0013_WYG_630-10b>¶
本自異科求備一人百中無一况古來良宰豈必文人¶
又限循資尤難奬擢自今以後簡縣令但才堪政理方¶
圓取人不得限以書判及循資格注擬諸畿望𦂳上中¶
每等為一甲委中書門下察問選擇堪者然後奏授大¶
理評事其朝要子弟中有未歴望畿縣便授此官既不¶
守文又未經事自今以後有此色及朝要至親並不得¶
注擬¶
十一載七月詔曰政理之源實惟選士銓綜之道必在¶
<pb:KR3k0013_WYG_630-11a>¶
至公比來文武選人調集者及於留放末日引通或甄¶
鑒匪周或紀綱不一以資取捨詎免流言湏議事以制¶
法亦因時而革弊自今以後吏部選人宜審定格限頒¶
示令集銓之日各量官資書判狀迹功優據闕合留對¶
衆便定豈惟免淹時日抑亦共表公平見收者既無濫¶
升被放者亦當歛分則自近及逺以絶倖求其有宏詞¶
愽學或書判特優超越流輩者不過限以選數聴集其¶
武部選人試日校等第功優亦對衆便從留放仍永為¶
<pb:KR3k0013_WYG_630-11b>¶
常式並作條件處分¶
是月勑吏部選人書判藍縷及雜犯不合得留者不限¶
選數並放除此之内先從選深人一槩並留其選深被¶
放人選淺得留名其留放逗留牓示選人各令知悉仍¶
以單狀奏聞不湏更起條目¶
十二月二日吏部尚書楊國忠奏請兩京選人集銓日¶
便定留放無長名遂勑文部選人調集者宜審定限格¶
令集銓日量官資書判狀跡功優據闕合留對舉便定¶
<pb:KR3k0013_WYG_630-12a>¶
十三載三月二十八日勑為授官取蜀郡大麻紙一張¶
寫告身¶
七月二十七日勑如聞嶺南州縣近来頗習文儒自今¶
以後其嶺南五府管内白身有詞藻可稱者每至選補¶
時任令應諸色鄉貢舉仍委去使准我考試有堪及第¶
者具狀聞奏如有願赴京者亦聴其前資官并常選人¶
等有詞理兼通才堪理務者亦任此選及授此官¶
肅宗至徳二載二月詔其刺史上佐録事叅軍縣令委¶
<pb:KR3k0013_WYG_630-12b>¶
中書門下速於諸色人中精加訪擇補擬判司丞以下¶
宜令所繇先於兩京潜藏不事逆賊及故託疾病官中¶
簡擇考資深才堪者詮注續發遣¶
乾元二年三月丙辰制自來諸州府多有奏請官者或¶
先無闕員所司雜授捜即與替深紊紀綱自今以後州¶
縣官有灼然衰暮暗弱無政及犯贓私切湏與替者仰¶
具事繇聞奏如縁軍州文要官吏部任簡擇并具闕繇¶
聞奏所奏人皆湏具歴任考第甲授日月同奏¶
<pb:KR3k0013_WYG_630-13a>¶
三年閏四月制設官以理本在安人遞遷之政務於利¶
物今寰瀛之内兵革未清加以時或不登物皆踴貴軍¶
儲是急廪稍靡供冗官之流固甚勞弊其京閑司官等¶
有材堪釐務者宜令中書門下即類例量資歴出授外¶
官¶
代宗寳應二年七月制刺史縣令自今以後改轉刺史¶
三年為限縣令四年為限員外及攝政官一切不得釐¶
豫¶
<pb:KR3k0013_WYG_630-13b>¶
廣徳元年二月勑諸州府及縣令今後每有闕官宜委¶
本州府當日牒報本道觀察節度及租庸使使司具闕¶
繇附便使牒中書門下送吏部依闕准式處分其所闕¶
官有職務稍重者委本府長官於見任及比司官中簡¶
擇權令勾當正官到日停不得更差前資及白身等攝¶
吏部及制勑所授官委中書門下及吏部甲制勑出後¶
三日内下本州准令式計程水一月不到任本州報中¶
書門下吏部用闕如灼然事故准勑勒留不在此限其¶
<pb:KR3k0013_WYG_630-14a>¶
違程人六品以下本色内殿一兩選許同㑹闕不成人¶
例五品以上停一二年其殿選人諸州諸使不得奏用¶
二年二月制臺省之官事資履歴刺史縣令任在親人¶
職務所更是為理本其左右丞侍郎御史中丞等取曾¶
任刺史者郎官亦取曾任縣令者并所選御史亦宜於¶
録事叅軍縣令中簡擇仍湏資歴稍深者其有官非累¶
歴才行特堪任用者自布衣以上任所在聞薦委中書¶
門下尚書省考試堪任者不在此限其天下諸州府長¶
<pb:KR3k0013_WYG_630-14b>¶
官及縣令有清白著聞善政稱最能招緝逃亡編附復¶
業户口增多者具狀聞奏朕當差人按覆典所舉狀同¶
者超資進改又諸州府授官違程不到任六品以下各¶
於本色内殿一兩選同㑹闕不成例處分五品以上停¶
一二年與處分¶
三月制中書門下兩省五品以上尚書省四品以上御¶
史五品以上諸同正員三品以下諸王駙馬中要周朞¶
上親及女婿外甥不得任京兆府判司畿令赤縣丞簿¶
<pb:KR3k0013_WYG_630-15a>¶
尉從京兆尹魏少游所請¶
永泰元年七月詔不許百姓任本貫州縣官及本貫隣¶
縣官京兆河南府不在此限¶
大厯元年二月詔許吏部選人自相舉如任官有犯坐¶
舉主從吏部侍郎王延昌所請¶
四年正月吏部以選士多闕員少請用授官計上日成¶
三考闕許之¶
六年七月十四日宰臣奏請自今以後勑授文武六品¶
<pb:KR3k0013_WYG_630-15b>¶
以下官勑自後付兵吏部附甲團奏¶
十二年六月勑見任中書門下兩省五品以上尚書省¶
三品以上子孫合授官者一切擬京官不得擬州縣官¶
徳宗大厯十四年五月癸亥即位六月己亥朔徳宗御¶
丹鳯樓大赦天下諸州刺史上佐自今以後准式入計¶
建中元年正月制常叅官及節度觀察防禦軍使都知¶
兵馬使刺史少尹赤令畿令及大理司直評事授訖三¶
日内於四方舘上表讓一人自代其外官委長吏附送¶
<pb:KR3k0013_WYG_630-16a>¶
其表付中書門下每官闕以舉多者授之¶
其月勑大理法官及太常禮官宜委吏部每至選時簡¶
擇才識相當者與本司商量注擬¶
二年七月闗播為給事中舊例諸司甲庫皆是省吏掌¶
知為弊頗乆播始定議並以士人知之至今稱當¶
興元元年六月詔應去冬奉天行在給勑牒授官人等¶
宜令中書門下簡勘牒及憑據分明即依授官月日進¶
畫以後簡官日並畫日為定不得用所行下月日¶
<pb:KR3k0013_WYG_630-16b>¶
十月詔軍衛及率府五品以上正員武官得替及以禮¶
去任者宜令兵部准五品以上天官例每年作格限條¶
件聞奏¶
是年勑吏部侍郎劉滋知洪州選事(時京師㓂盗之後/天下蝗旱榖價翔)¶
(貴選人不能赴調乃命滋江南/典選以便江嶺之人時稱舉職)¶
十一月嶺南選補史右司郎中獨孤愐奏伏准建中四年¶
九月一日勑選補條件所注擬官便給牒放上至上都¶
付吏部團奏給告身勑㫖准式處分¶
<pb:KR3k0013_WYG_630-17a>¶
貞元元年三月勑宜令清資常叅官每年於吏部選人¶
中各舉一人堪任縣令録事叅軍者所司依資注擬便¶
於甲歴具所舉官名銜仍牒報御史臺如到任政理尤¶
異及無贓犯事跡明著所司録舉官姓名聞奏當議褒¶
貶仍長名後二十日内舉畢仍永為常式¶
七月吏部奏選人淹滯多時理湏權宜發遣請量取建¶
中四年授官至今計日成考三闕注擬其授替人皆於¶
常例稍屈宜量事優當委所司選限畢後具所用闕人¶
<pb:KR3k0013_WYG_630-17b>¶
名䘖聞奏至選日各减一選¶
二年正月制曰叅官及節度觀察防禦軍使城使兵馬¶
使諸州刺史少尹赤令畿令并七品以下清官及大理¶
司直評事等頃者令内外新授官人三日内上表舉一¶
人自代欲於中選才堪者任用比來所舉少有摭實殊¶
乖素來求才之意自今以後每舉人皆令指陳其承前¶
事跡如有政能行義藝業勞効各分析言之¶
二月京兆尹鮑防奏咸陽縣令賈全是臣親外甥伏准¶
<pb:KR3k0013_WYG_630-18a>¶
廣徳二年三月十一日勑中書門下及兩省五品以上¶
尚書省四品以上諸司正員三品以上諸王駙馬等周¶
朞以上親及女婿外甥等自今以後不得任京兆府¶
判司及畿縣令兩京縣丞簿尉等者制曰功勞近臣至¶
親子弟既處繁劇或招過犯寛宥則撓法取責則&KR0635;恩¶
不令守官誠為至當賈全等十人昨縁畿内凋殘親自¶
選擇事非常制不令避嫌¶
三月吏部奏劇准今年二月十三日勑除臺省常叅官¶
<pb:KR3k0013_WYG_630-18b>¶
餘六品以下並准舊例部付本司處分者其六品以下¶
選人中有人才書判無闕相當承前准格皆送中書門¶
下又立功狀奏請要有褒揚等令並委本司注擬即不¶
同常格選人若無闕相當一一令待續闕事即停滯必¶
招喧訴應縁功狀及非時與官合授正員額内并選限¶
内無闕注擬者伏請量事計日用成三考闕如臨時人¶
數稍多注擬不足灼然湏處置發遣即請兼用兩考以¶
上得資闕并量人才資序注擬訖准勑送中書門下詳¶
<pb:KR3k0013_WYG_630-19a>¶
定可否其六品以下有官資稍髙合入五品縱非五品¶
亦請依前送名勑㫖兩考闕不在用限其三考闕如非¶
當年准格令用除别勑授官人外亦不在用限如闕員¶
不足選人事湏處分者臨時奏聴進止餘依二月勑(二/月)¶
(勑實録/不載)¶
其月又勑五品准式不合選補使注擬宜付吏部簡勘¶
訖送中書門下其據資叙却合授六品以下官任便處¶
分¶
<pb:KR3k0013_WYG_630-19b>¶
五月吏部奏伏准貞元元年七月二十五日勑諸州府¶
及京五品以上官停使下郎官御史等宜付所司作條¶
件聞奏省縁諸色功優非時授官闕員稍多請作節限¶
許集上州刺史兩府少尹四赤令停替後許一月日於¶
都省陳牒納文狀畢簡勘同具繇歴每至月終送名中¶
書門下仍請不試太原河中鳯翔江陵成都興元府少¶
尹赤令及原兆鴘赤令中下州刺史諸使不停减郎官¶
御史等停官當年並聴集六品以下常叅官以禮去任¶
<pb:KR3k0013_WYG_630-20a>¶
者當年聴集宜員官京兆府先申中書門下省簡勘未¶
成失文歴者其中先東西在逺不及選集並請依後許¶
合集人限所在陳牒隨例赴集選人有明經進士道舉¶
明法出身無出身人有經制舉宏詞㧞萃及第判入等¶
清白狀陟狀并曾有上下考較奏成及考義名聞制及¶
勑褒奬者或曽任郎官御史起居補闕拾遺太常博士¶
兩府畿赤官使下郎官觀察使節度都團練防禦度支¶
水陸運鹽鐵使留守判官支使推官書記等制勑分明¶
<pb:KR3k0013_WYG_630-20b>¶
貞元元年十二月以前離任者一切聴集併六府少尹¶
鴘赤令並不在此試例應未及一考以下被替丁憂服¶
滿廢省患解侍親解并隔絶不止州府縣昇降等官並¶
聴當年集縁未得資望准六品以下選人例所試狀縱¶
入下等望臨時據人材定留放其違程上人經免殿者¶
聴集仍却還本道本色官應准格未合集人其中有文¶
詞愽贍學術精通灼然為衆所知亦任於所在州府程¶
狀本州長官精加選擇堪奬㧞者具解繇送依例赴集¶
<pb:KR3k0013_WYG_630-21a>¶
至省審考覈有才實相副别狀送名如有渝濫其本州¶
署申解牒本判官量事科罰四品五品官中庸衰疾情¶
願致仕官者但是正員官不限考數任於所在州府陳¶
牒依合集人狀様通繇歴准前送本道觀察使上省不¶
用身到禮部附學官先及第人黄蘭吏部者並聴集准¶
例式狀定留放應集合試官並望准舊例狀一道仍准¶
建中二年格例及大厯十二年六月制請條委左右僕¶
射兵部尚書侍郎同考試其狀考入上次等具名所試¶
<pb:KR3k0013_WYG_630-21b>¶
狀依限送中書門下其考入下等者任還¶
七月復置吏部小選(七月詔實/録不載)¶
二年十一月十日勑嶺南黔中選舊例補注訖給牒放¶
上其俸除手力紙筆園厨雜給之外餘並待奏申勑到¶
後據㫖給付其福建選補使宜停其桂黄泉建賀福韶¶
等州宜依選例省補¶
四年正月一日制額内官勿更注擬見任者三考勒停¶
諸道幕府判官及軍將比奏改准例多超日應從散慢¶
<pb:KR3k0013_WYG_630-22a>¶
入清望官者並拆資處分¶
八月吏部奏伏以艱難以來年月積乆兩都士庶散在¶
逺方三庫勑甲又經伏墜因此人多罔冐吏或詐欺混¶
見官者謂之擘名承已死者謂之接脚乃至制勑㫖甲¶
皆被改張毁裂如此之色其類頗多比來因循遂便滋¶
長所以選集加衆真偽混然實資簡責用甄涇渭謹具¶
繇厯狀様如前伏望委諸州府縣於界内應有出身以¶
上便令依様通狀限勑牒到一月内畢務令盡出不得¶
<pb:KR3k0013_WYG_630-22b>¶
遺漏其勑請令度支急遞送付州府州司待納狀畢以¶
州印印狀尾末縫相連星夜送觀察使司定判官一人¶
專使勾當都封印差官給驛遞驢送至省上都五百里¶
内十二月上旬到千里外中旬到每逺較一千里外即¶
加一旬雖五千里外一切正月下旬到盡黔中嶺南應¶
不合北選人不納文狀限其狀直送吏部曹不用都司¶
發人到日所司勘會即姦偽必露寃抑可明如湏盤問¶
即下所在州府責狀其隠而未盡及在逺不及期限者¶
<pb:KR3k0013_WYG_630-23a>¶
亦任續通依前觀察使興送所在勘責必有灼然踰濫¶
事跡著明者據輕重非條件商量聞奏庶稍澄流品永¶
息踰濫勑㫖依奏¶
五年十二月十六日勑除常叅官及諸使判官等餘並¶
附所司申其兵部選人亦准此¶
六年二月制吏部續留選人新授官者至來年二月之¶
任初吏部侍郎劉滋李紓以去冬選人無缺員乃奏請¶
代貞元五年授官計日成考者三百五十員令至今年¶
<pb:KR3k0013_WYG_630-23b>¶
八月之任議者非之於是諌議大夫韓章抗䟽曰竊見¶
去年選授官者多以六月七月方至任所扶老携㓜不¶
逺數千里以就一官到纔經年遂見停替又見在留中¶
人多有注貞元四年闕者准格至來年正月赴上其續¶
留人注五年闕者遽以今年八月便上一等用闕一等¶
授官五年闕者授替在前四年闕者准格上仍在後事¶
交非允可矜今制命巳行難於改易其所授官人請令¶
至來年二月上赴從之¶
<pb:KR3k0013_WYG_630-24a>¶
八年二月户部侍郎盧徵奏内外官應直京百司及禁¶
軍并因親勒留官等若勑出便帶職事及勒留京官即¶
合以勑出為上日外官以勑到為上日如今司未經奏¶
聞即合同赴任者例准貞元六年二月二十四日勑待¶
甲出後省符到任日支給俸料者若甲出未帶勒留官¶
簽符先下州府支替理例未免喧争伏請起今以後並¶
湏挾名留勒勑到任方為上日支給科錢其附甲官有¶
給脚依前勒留直諸司者待附甲後簽符到州為上日¶
<pb:KR3k0013_WYG_630-24b>¶
支給課料兾塞僥求庶絶論訴勑㫖宜依¶
是年中書侍郎平章事陸贄始復令吏部每年集選人¶
舊事吏部嘗每年集人其後遂三數年一置選人猥至¶
文書多不可尋勘真偽紛雜及因大為姦巧選士一蹉¶
跌或至十年不得官而官之闕者或累歳無人贄乃令¶
吏部分内外官員為新分計闕集人年以為常其弊去¶
十七八天下稱之¶
九年七月以縣令四考為限無替者宜至五考¶
<pb:KR3k0013_WYG_630-25a>¶
十一月制以冬薦官其令諸司尚書左右丞本司侍郎¶
引於都堂訪以理術兼試時務狀考其通否及歴任考¶
第事跡定為二等並舉主名姓録奏仍令御史一人監¶
試如授官有課効尤著及犯贓不任者仍委御史臺及¶
觀訪使聞奏以殿最舉使¶
十二月制自今後應諸色使行軍司馬判官書紀叅謀¶
支使推官等使罷者如是簡校試五品以下不合於吏¶
部選集並任准罷使郎官御史例冬集季聞奏¶
<pb:KR3k0013_WYG_630-25b>¶
十年二月刑部奏准建中元年正月十七日勑諸州府¶
五品以上正員及額内上佐宜四考停其左降官不在¶
此限者五品左降官既不許停禄料六品以下未復資¶
已經四考未量移間其禄料伏望亦許准給勑㫖禄料¶
宜准天寶六載七月十四日勑處分餘依常式¶
十一年五月左降官于邵劉剔等並量移授官故事量¶
移六品以下官皆吏部㫖授至是始特制授之¶
十三年三月詔於吏部選人中簡擇通事舎人¶
<pb:KR3k0013_WYG_630-26a>¶
十四年八月故懐澤縣主壻簡校右贊善大夫竇克搆¶
伏言臣頃以國親超授寵禄及縣主薨逝臣官遂停臣¶
陪位出身未授簡校官日自有本官伏乞宜付所司許¶
取前銜&KR0276;州司户叅軍隨例詣選詔竇克搆宜令赴選¶
仍委有司比類前任正員官依資注擬自今以後郡縣¶
主壻丁憂外有曽任正員官停簡校官俸料者亦准此¶
處分其餘先是兼試同正員等不在選序者停簡校官¶
俸料任便赴集有司據簡校官量降三資與正員官元¶
<pb:KR3k0013_WYG_630-26b>¶
無官與解褐正員官¶
十五年六月詔吏部奏選人依前二月三十日以前團¶
奏畢其流外兵部禮部舉人等專委郎官恐不詳審共¶
為取舎適表公平每至留放之時皆就尚書侍郎對定¶
既上下簡察庻任得人¶
十六年十二月罷吏部覆考判官先是每歳吏部選人¶
試判官别奏官考覆第其上下考訖中書門下覆奏擇¶
官覆定侵以為例至是中書侍郎平章事齊抗奏言吏¶
<pb:KR3k0013_WYG_630-27a>¶
部尚書侍郎巳朝廷精選不宜别考重覆其年他官考¶
判訖俾吏部侍郎自覆問後一歳遂除覆考判官葢因¶
抗所建白也¶
　¶
　¶
　¶
　¶
　¶
<pb:KR3k0013_WYG_630-27b>¶
　¶
　¶
　¶
　¶
　¶
　¶
　¶
　册府元龜卷六百三十¶
