# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:25.319676
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百三十九
<pb:KR3k0013_WYG_639-1a>¶
欽定四庫全書¶
　冊府元龜卷六百三十九　宋　王欽若等　撰¶
　　貢舉部¶
　　　總序¶
三代貢舉之制始于鄉大夫其升于司徒曰秀士升于¶
太學曰俊士升于司馬曰進士然則鄉大夫暨于司馬¶
皆貢舉之官也秦之制無聞焉漢髙祖始詔御史中執¶
法下郡守勸勉賢者詣相國府署行義年文帝詔諸侯¶
<pb:KR3k0013_WYG_639-1b>¶
王公卿郡守舉賢良能直言極諫者元帝又詔丞相御¶
史舉質樸敦厚遜讓有行又詔列侯舉茂才又舊儀刺¶
史二千石察舉茂才尤異此則漢之諸侯王丞相御史¶
九卿列侯刺史郡守皆有舉士之制而丞相之府實司¶
其事武帝令太常籍博士弟子有秀才異等輙以名聞¶
又光禄勲銓第郎吏嵗舉秀才亷吏此則太常光禄勲¶
别有舉士之制也至成帝初置尚書常侍曹主公卿又¶
置二千石曹掌郡國二千石則尚書主選舉之始也後¶
<pb:KR3k0013_WYG_639-2a>¶
漢三公將軍光禄勲廷尉司農中二千石司𨽻州牧嵗¶
舉茂才亷吏郡國嵗舉孝亷三公上尚書輙勞其舉將¶
又大學試明經弟子此與西漢之制畧同其後改常侍¶
曹為吏曹亦曰選部又公府西曹主府吏置用東曹主¶
二千石長史選除于時選舉之制於郡國屬功曹於公¶
府屬東西曹於尚書屬吏部而尚書令僕總之魏司空¶
陳羣以為天臺選用不悉人才每郡擇有鑒照者除為¶
中正目狀人才澄汰九品又置州都總其事應璩所謂¶
<pb:KR3k0013_WYG_639-2b>¶
百郡立中正九州置都士又吳亦有大公平若魏之州¶
都而蜀無聞焉晉宣帝除九品州置大中正大中正之¶
職掌訪問鄉邑考績徳行以定上格下格選平正無禮¶
力貶清議晉令大小中正為内官聴月二㑹議上東門¶
外州及郡國亦舉孝亷秀才其在天臺則吏部州則别¶
駕西曹郡國則功曹主其事宋齊亦如之而宋文帝不¶
欲重權在下故分置二吏部尚書以散其權梁無中正¶
天監中州置州望郡置郡宗鄉置鄉豪各一人専典捜¶
<pb:KR3k0013_WYG_639-3a>¶
薦無復膏梁寒素之隔普通七年又詔州郡嵗舉人敬¶
帝復令諸州各置中正選舉皆中正押上然後量試不¶
然則否陳亦如之後魏州郡皆有中正掌選舉每以季¶
月與吏部銓擇可否其秀才對䇿居中上表敘之崔浩¶
為冀州大中正薦冀定相幽并五州士數十人各起家¶
為郡守自太和以前精選中正徳髙鄉國者充之其邊¶
州小郡人物單𦕈者則併附佗州其在僻陋則闕而不¶
置當時稱為簡當頗曰得人及宣武孝明之時州無大¶
<pb:KR3k0013_WYG_639-3b>¶
小必置中正既不可悉得其人故有蕃落庸鄙操銓覈¶
之權而選敘頽紊正始初乃罷諸郡中正而吏部之職¶
皆如往制北齊選舉亦㳂後魏凡州縣皆置中正中書¶
䇿秀才集書䇿貢士考功䇿亷良天子常服乘輿坐朝¶
堂中楹秀孝各以班草對字有脱誤者呼起立席後事¶
有濫劣者飲墨水一升文理孟浪者奪席脱容刀孝昭¶
帝孝建二年詔内外執事官每三年之内各舉一人居¶
白屋巾褐未釋亦舉之後周初蘇綽為六條詔書其四¶
<pb:KR3k0013_WYG_639-4a>¶
曰擢賢良懲魏齊之失罷門資之制其所察舉頗加精¶
慎武帝平齊詔山東縣舉明經幹理宣帝亦詔州舉髙¶
才博學者為秀才郡舉經明行修者為孝亷依六官之¶
制建吏部中大夫掌選舉小吏部下大夫一人以貳之¶
隋開皇七年制諸州嵗貢士十八年又詔京官五品已¶
上總管刺史以主行修謹清平幹濟二科舉人皆吏部¶
主之初漢魏之郡佐史皆刺史二千石辟署北齊多繇¶
中用故州郡辟士之權移於朝廷後周復遵古制及隋¶
<pb:KR3k0013_WYG_639-4b>¶
皆歸吏部故朝廷貢舉之制盛矣唐循隋制諸郡貢士¶
常貢之科有秀才有明經有進士有明法有明書有明¶
筭自京師崇文舘國子監郡縣皆有學焉每嵗仲冬國¶
子郡縣課試其成者長吏㑹屬僚設賓主陳俎豆備管¶
弦牲用少牢行鄉飲酒歌鹿鳴之詩徴耆艾敘少長而¶
觀焉就餞而與計偕其不在學而舉者謂之鄉貢至尚¶
書省始繇户部集閲而闗於考功課試可者為第武徳¶
舊制以考功郎中監試貢舉貞觀已後則考功員外郎¶
<pb:KR3k0013_WYG_639-5a>¶
専掌之武后載初元年䇿問貢舉人于雒城殿前試貢¶
舉人自此而始長安二年又教人習武藝每嵗如明經¶
進士之法行鄉飲酒之禮送于兵部明皇開元二十四¶
年制令禮部侍郎專掌貢舉初因考功員外李昻詆訶¶
進士李權文章大為權所凌訐朝議以郎官地輕故移¶
於禮部又詔應試進士等唱第訖具所試送中書門下¶
詳覆是年始置禮部貢舉印其後禮部侍郎闕人亦以¶
佗官主之謂之權知貢舉其知貢舉者皆朝廷美選二¶
<pb:KR3k0013_WYG_639-5b>¶
十九年京師又置宗𤣥舘諸州置道學生有差道學生¶
謂之道舉課試與明經同先是掌貢舉官親族皆於禮¶
部差郎官考試有及第者尚書覆定及第者仍别奏謂¶
之奏移送吏部令考功員外試練侍郎覆定及第者仍¶
别奏謂之别頭舉人¶
代宗永泰元年始置兩都貢舉禮部侍郎官號皆以兩¶
都為名每嵗兩地别所及第至大厯十一年停東都貢¶
舉徳宗貞元十六年又罷别頭舉人文宗太和元年又¶
<pb:KR3k0013_WYG_639-6a>¶
權於東都置貢舉又有制詔舉人皆摽其目而搜揚¶
之志烈秋霜詞殫文律抱器懷能茂才異等才膺管樂¶
道侔伊召賢良方正軍謀宏逺明於體用逹於吏理之¶
類始於顯慶盛於開元貞元皆試於殿廷乘輿親臨觀¶
之試已糊其名於中考之䇿髙者特授美官其次與出¶
身又有吏部科目曰宏詞㧞萃平判官皆吏部主之又¶
有三禮三傳三史五經九經開元禮等科有官階出身¶
者吏部主之白身者禮部主之其吏部科目禮部貢舉¶
<pb:KR3k0013_WYG_639-6b>¶
皆各有考官大抵銓選屬吏部貢舉屬禮部崇文舘生¶
屬門下省國子學生屬國子監州府鄉貢屬長官職司¶
在功曹司功五代因之夫以賢為寳得士者昌聖賢之¶
談邦國之制也貢舉之設王政攸先方冊所傳舊章不¶
墜或有公直以馳譽精識以知名不狥乎朋家咸求乎¶
藝實故能若水鑒之皦衡石之平増臺閣之輝副文儒¶
之望亦有昧於逺體拘乎小節或鄭雅而靡辨或涇渭¶
而共流以公器而狥私恩採虚聲而損至學俾白駒以¶
<pb:KR3k0013_WYG_639-7a>¶
興刺使嘉魚而絶詠斯為蠧政良足憤惋今乃紀善惡¶
之迹著得失之效用為勸沮以示方來凡貢舉部七門¶
　　　條制¶
夫郷舉里選辨論官材盖成周之制也所以洽烝髦之¶
詠成思皇之美藹藹而多吉士焉及諸侯力政家邦異¶
俗歛才之道閴而無聞漢室龍興首議聘士其後増設¶
科目詳延英彦至乃限郡國以所舉之數威守相以蔽¶
賢之罰馳單車以博訪詔有位以薦能計偕續食既優¶
<pb:KR3k0013_WYG_639-7b>¶
其待遇署職補吏復著於品式課試之典亦増損之有¶
殊年族之制固因革之斯異稽於前志咸用論次以為¶
貢籍故事云¶
周官大司徒職教萬民而賓興之一曰六徳二曰六行¶
三曰六藝詩書禮樂謂之四術四術既修九年大成凡¶
士之有善鄉先論士之秀者升諸司徒曰選士司徒論¶
選士之秀者而升諸學曰俊士既升而不征者曰造士¶
大樂正論造士之秀升諸司馬曰進士司馬論進士之¶
<pb:KR3k0013_WYG_639-8a>¶
賢者及鄉老郡吏以賢能之書皆獻於王登於天府蔵¶
於祖廟内史書其貳而行焉(書其貳謂/冩其副本)在其職也則鄉¶
老鄉大夫舉賢能而賓其禮司徒教三物而興諸學司¶
馬辨官材以定其論太宰詔廢置而持其柄内史贊予¶
奪而貳於中司士掌其版而知其數論定然後官之任¶
官然後爵之位定然後禄之盖擇材取士如此之詳也¶
漢髙帝十一年二月下詔曰賢士大夫既與我定有天¶
下而不與吾共安利之可乎有肯從我逰者吾能尊顯¶
<pb:KR3k0013_WYG_639-8b>¶
之以布告天下御史中執法下郡守其有稱意明徳者¶
必身勸為之駕(有賢者郡守身自往勸/勉令至京師駕車遣之)遣詣相國府署¶
行義年(行狀年/紀也)有而弗言覺免年老癃病勿遣¶
恵帝四年正月詔舉人孝悌力田者復其身¶
武帝建元元年十月詔天下舉賢良方正直言極諫之¶
士其理申商韓非蘇秦張儀之言亂國政皆罷之(申商/韓非)¶
(刑名之學蘇張縱/横之説竝不用也)¶
元光元年十一月舉賢良董仲舒對策請令諸侯列卿¶
<pb:KR3k0013_WYG_639-9a>¶
郡守二千石各擇其吏人之賢者嵗貢各二人以給宿¶
衛且以觀大臣之能所貢賢者有賞不肖者有罰夫如¶
是諸侯吏二千石皆盡心於求賢天下之士可得而官¶
使也(授之以官以/使其材也)無以日月為功實試賢能為上量材¶
而授官録徳而定位(録謂存/録也)則亷恥殊路賢不肖異處¶
矣帝因是令郡國舉孝亷各一人(孝者善事父母者也/亷謂清潔有㢘隅者)¶
(也/)¶
五年詔徴吏民有明當代之務習先聖之術者縣次續¶
<pb:KR3k0013_WYG_639-9b>¶
飡令與計偕(計者上計簿使也郡國每嵗遣詣京師上/之偕者俱也令所徵之人與上計者俱來)¶
(而縣次給/之食也)¶
元朔元年十一月詔曰公卿大夫所使總方畧一統類¶
廣教化美風俗也夫本仁祖義褒徳録賢勸善刑暴五¶
帝三王所繇昌也朕夙興夜寐嘉與宇内之士臻於斯¶
路故旅耆老(加恵於耆老之/人若賓旅也)復孝敬選豪俊講文學稽¶
叅政事祈進民心深詔執事興亷舉孝庶幾成風紹休¶
聖緒夫十室之邑必有忠信三人竝行厥有我師今或¶
<pb:KR3k0013_WYG_639-10a>¶
至闔郡而不薦一人是化不下究而積行君子壅於上¶
聞也二千石官長紀綱人倫將何以佐朕燭幽隐勸元¶
元厲蒸庶崇鄉黨之訓哉且進賢受上賞蔽賢蒙顯戮¶
古之道也其與中二千石禮官博士議不舉者罪有司¶
奏議曰古者諸侯貢士一適謂之好徳再適謂之賢賢¶
三適謂之有功乃加九錫不貢士一則黜爵再則黜地¶
三則黜爵地畢矣夫附下罔上者死附上罔下者刑與¶
聞國政而無益於民者斥在上位而不能進賢者退此¶
<pb:KR3k0013_WYG_639-10b>¶
所以勸善黜惡也今詔書昭先帝聖緒令二千石舉孝¶
亷所以化元元移風易俗也不舉孝不奉詔當以不敬¶
論不察亷不勝任也當免奏可(凡郡國之官非傅相其/他既自置置又調屬僚)¶
(及部人賢者舉為秀才亷吏而貢於王庭多拜為郎居/三署無常員或至千人屬光禄勲故鄉校牧守居閑待)¶
(詔或郡國貢選公車徴起悉在焉光禄勲復於三署/中銓第郎吏嵗舉秀才亷吏出為佗官以補缺員)¶
五年六月公孫𢎞以儒術為丞相天下之學士靡然向¶
風時太常孔臧等議曰請為博士官置弟子五十人復¶
其身太常擇民年十八以上儀狀端正者補博士弟子¶
<pb:KR3k0013_WYG_639-11a>¶
郡國縣道邑有好文學敬長上肅政教順鄉里出入不¶
悖所聞令相長丞上屬所二千石謹察可者與訃偕詣¶
太常得受業如弟子一嵗皆課能通一藝以上補文學¶
掌故缺其髙第可以為郎中太常籍奏即有秀才異等¶
輙以名聞其不事學若下材及不能通一藝罷之而請¶
諸能稱焉¶
孝昭始元初遣故廷尉王平等五人(前為此官今不/居官皆謂之故)持¶
節行郡國舉賢良¶
<pb:KR3k0013_WYG_639-11b>¶
後漢光武十二年詔三公舉茂才各一人監御史司𨽻¶
州牧嵗舉茂才各一人¶
章帝建初元年詔曰夫鄉舉里選必累功勞今刺史守¶
相不明真偽茂才孝亷嵗以百數(漢曰秀才後漢避光/武諱故曰茂才魏復)¶
(曰秀/才)既非能者而當授之政事甚無謂也每尋前代舉¶
人貢士或起畎畝不繫閥閲敷奏以言則文章可採明¶
試以功則理有異迹文質彬彬朕甚嘉之始復用前漢¶
丞相故事以四科辟士(武帝因董仲舒之言立制故事/在丞相府今復用之第一科補)¶
<pb:KR3k0013_WYG_639-12a>¶
(西曹南閣祭酒二科補儀曹三/科補四辟八表四科補賊曹)凡所舉士先試之以職¶
乃得充選其徳行尤異不宜試職者疏於佗狀舉非其¶
人兼不舉者罪¶
和帝時大郡口五六十萬舉孝亷二人小郡二十萬并¶
有蠻夷者亦舉二人帝以為不均下公卿會議司徒丁¶
鴻司空劉方上言凡口率之科宜有偕品蠻夷雜錯不¶
得為數自今郡國率二十萬口嵗舉孝亷一人四十萬¶
二人六十萬三人八十萬四人百萬五人百二十萬六¶
<pb:KR3k0013_WYG_639-12b>¶
人不滿二十萬二嵗一人不滿十萬三嵗一人帝從之¶
又制縁邊郡口十萬以上嵗舉孝亷一人不滿十萬二¶
嵗舉一人五萬以下三嵗一人¶
永元十四年司空徐防上疏曰臣以為博士及甲乙試¶
䇿宜從其家章句開五十難以試之解釋多者為上第¶
引文明者為髙説若不依先師義有相伐(伐謂自相/攻伐也)皆¶
正以為非五經各取上第六人論語不宜射䇿雖所失¶
或久差可矯革(東觀記防上疏曰試論語本文章句粗/通度物以射䇿兾令學者務本有所一)¶
<pb:KR3k0013_WYG_639-13a>¶
(心専精師門思核經意事得其實道得其真於此𢎞廣/經術尊崇聖業有益於化雖從來久大經衰㣲學問蹇)¶
(淺誠宜反本/以矯其失)詔書下公卿皆從防言¶
安帝永初二年九月詔居鄉里有亷清孝順之稱才任¶
理人者國相嵗移名與計偕上尚書公府通調令得外¶
補¶
順帝永建六年七月以太學新成試明經下第者補弟¶
子増甲乙科員各十人除郡國耆儒九十人補舍人¶
九月初令郡國舉孝亷限年四十以上諸生通章句文¶
<pb:KR3k0013_WYG_639-13b>¶
史能牋奏乃得應選其有茂才異行若顔淵子竒不拘¶
年齒時尚書左雄上言郡國孝亷古之貢士則宰民宣¶
恊風教若有面牆則無所施用孔子曰四十不惑禮稱¶
强仕請自今孝亷年不滿四十不得察舉皆先詣公府¶
諸生試家法文吏課牋奏副之端門練其虚實以觀異¶
能以美風俗有不承科令者正其罪法若有茂才異行¶
若顔淵子竒自可不拘年齒帝從之於是班下郡國(又/云)¶
(尚書僕射胡廣以雄議改察舉之制限年四十以上儒/者試經學文吏試章奏與尚書史敞郭䖍奏駁曰選舉)¶
<pb:KR3k0013_WYG_639-14a>¶
(因才無拘定制漢承周秦兼覽殷夏祖徳師經叅雜伯/&KR0100;聖主賢臣世以制理貢舉之制莫或因革今以一臣)¶
(之言剗奏舊章利便未明衆心莫厭愚/以為可宣下百官叅其同異帝不從)尚書令黄瓊又¶
以雄所上孝亷之選専用儒學文吏於取士之義猶有¶
所遺乃奏増孝弟及能從政者為四科事竟施行¶
桓帝建和元年詔諸學生年十六以上比郡國明經試¶
次第上名髙第十五人上第十六人為郎中中第十七¶
名為太子舍人下第十七人為王家郎¶
永夀二年詔復課試諸生補郎舍人其後復制學生滿¶
<pb:KR3k0013_WYG_639-14b>¶
二嵗試通二經者補文學掌故其不能通二經者湏後¶
試復隨軰試試通一經者亦得為文學掌故考滿二嵗¶
試能通三經者擢其髙第為太子舍人其不得第者後¶
試復隨軰試第復髙者亦得為太子舍人己為太子舍¶
人滿二嵗能通四經者擢其髙第為郎中其不得第者¶
後試復隨軰試第復髙者亦得為郎中滿二嵗試能通¶
五經者擢其髙第補吏隨才而用其不得第者後試復¶
髙亦得補吏¶
<pb:KR3k0013_WYG_639-15a>¶
魏文帝黄初二年正月初令郡國口滿十萬者嵗察孝¶
亷一人其有秀異無拘户口(三府議舉孝亷本以徳行/不復限以試經司徒華歆)¶
(以為䘮亂以來六籍墜廢當務存立以崇王道夫制法/者所以經盛衰今聴孝亷不以經試恐學業遂從此而)¶
(廢若有秀異可特徴用患於無其人何患不得哉帝從/其言又魏郡潁川典農中郎將裴潜奏通貢舉比之郡)¶
(國繇是農官/進仕路泰)¶
三年正月詔曰今之計考古之貢士也十室之邑必有¶
忠信若限年然後取士是吕尚周晉不顯於前世也其¶
令郡國所選勿拘老幼儒通經術吏逹文法到皆試用¶
<pb:KR3k0013_WYG_639-15b>¶
有司糾正不以實者¶
明帝太和四年二月詔曰世之質文隨教而變兵亂以¶
來經學廢絶後生進趣不繇典謨豈訓導未洽將進用¶
者不以徳顯乎其郎吏學通一經才任牧民博士課試¶
擢其髙第者亟一用其浮華不務道本者皆罷退之¶
晉元帝初制揚州嵗舉二人諸州各一人先是以兵亂¶
務存慰悦逺方孝秀到不䇿試普皆除署至是帝申明¶
舊制皆令試經有不中舉者制刺史太守免官大興三¶
<pb:KR3k0013_WYG_639-16a>¶
年秀孝多不敢行其有到者竝託疾帝欲除署孝亷而¶
秀才如前制尚書郎孔坦奏議曰臣聞經邦建國教學¶
為先移風崇化莫尚斯矣古者且耕且學三年而通一¶
經以平康之世猶假漸漬積以日月自䘮亂以來十有¶
餘年干戈載揚俎豆禮戢家廢講誦國闕庠序率爾責¶
試竊以為疑然宣下以來渉歴三載累遇慶㑹遂未一¶
試揚州諸郡接近京都懼累其君父多不敢行其逺州¶
邊郡掩誣朝廷冀於不試冐昧來赴既到審試遂不敢¶
<pb:KR3k0013_WYG_639-16b>¶
會臣愚以不㑹與不行其為闕也同若當徧加除署是¶
為肅法奉憲者失分僥倖投射者得官頽風傷教懼於¶
是始夫王言如絲其出如綸臨事改制示短天下人聴¶
有惑臣竊惜之愚以王命無二憲制宜信去年察舉一¶
皆試䇿如不能試言不拘到遣歸不署又秀才雖以試¶
䇿亦記問經義茍所未學實難闇通不足復曲碎乖例¶
違舊造異謂因其不㑹徐更革制可申明前下崇修學¶
校普延五年以展講習鈞法齊訓示人軌則夫信之與¶
<pb:KR3k0013_WYG_639-17a>¶
法為政之綱施之家室猶弗可二况經國之典而可翫¶
黷乎帝納焉聴孝亷申至七年秀才如故¶
宋制丹陽吳郡會稽吳興四郡嵗舉二人餘郡各一人¶
凡州秀才郡孝亷至皆䇿試天子或親臨之及公卿所¶
舉皆屬于吏部序才銓用凡舉得失各有賞罰失者其¶
人宜加禁錮年月多少隨辜議制(晉末諸州郡所遣秀/才孝亷多非其人髙)¶
(祖作相表天子申/明舊制依舊䇿試)¶
文帝元嘉中限年三十而仕¶
<pb:KR3k0013_WYG_639-17b>¶
孝武即位仕者不復拘老幼¶
明帝泰始三年都令史駱宰議䇿秀孝格五問竝得為¶
上四三為中二為下一不合與第尚書郎謝超宗議以¶
為片辭折獄寸言挫衆魯史褒貶孔論興言皆無俟繁¶
而後秉裁夫表事之淵析理之㑹豈必委牘方切治道¶
非患對不盡問患以常文弗竒必使一通峻正寜劣五¶
通而常與其俱竒一亦宜採詔從宰議¶
南齊習宋代限年之制然而鄉舉里選不覈才徳其所¶
<pb:KR3k0013_WYG_639-18a>¶
進取以官婚胄籍為先遂令甲族以二十登仕後門以¶
三十試吏故有増年矯貌以圖進者其時士人皆厚¶
結姻援奔馳造請浸以成俗¶
和帝時梁髙祖為相上表曰聞中間立格甲族以二十¶
登仕後門以過立試吏求之愚懐抑有未逹何者設官¶
分職惟才是務若限嵗登朝必増年就官故貌實幼童¶
籍已踰立滓穢名教於斯為甚詔依表施行¶
梁初無中正制年二十有五方得入仕¶
<pb:KR3k0013_WYG_639-18b>¶
天監四年正月詔曰今九流常選年未三十不通一經¶
不得解褐若有才同甘顔勿限年次¶
五年正月詔曰在昔周漢取士方國頃代彫訛幽仄罕¶
被人孤地絶用隔聴覽士操淪胥因茲靡勸豈其嶽瀆¶
縱靈偏有厚薄實繇知與不知用與不用耳朕以菲徳¶
君此兆民而兼明廣炤屈於當户飛耳長目不及四方¶
永言愧懐無忘旦夕凡諸郡國舊族邦内無在朝位選¶
官捜括使郡有一人¶
<pb:KR3k0013_WYG_639-19a>¶
七年二月詔於州郡縣置州望郡宗鄉豪各一人専掌¶
捜薦¶
八年五月詔曰學以從政殷勸往哲禄在其中抑亦前¶
事朕思闡治綱每敦儒術輔閭闢舘造次以之故負褒¶
成風甲科間出方當置諸周行飾以青紫其有能通一¶
經始末無倦者策貫之後選可量加敘録雖復牛監羊¶
肆寒品後門竝隨才試吏勿有遺隔¶
陳依梁制凡年未三十不得入仕唯經學生䇿試得第¶
<pb:KR3k0013_WYG_639-19b>¶
諸州迎主簿西曹左奏及常為挽郎得未壯而仕諸郡¶
惟正王為丹陽尹經迎得出身者亦然庶姓尹則否有¶
髙才異行殊勲别降恩㫖敘用者不在常例¶
後魏孝文延興二年六月詔頃者州郡選貢多不以實¶
碩人所以窮處幽仄鄙夫所以超分妄進豈所謂旌賢¶
樹徳者也近年貢舉尤為猥濫自今年貢舉所遣皆須¶
盡州郡之髙才極鄉閭之俊選¶
太和十五年八月詔諸州舉秀孝先盡才學¶
<pb:KR3k0013_WYG_639-20a>¶
宣武詔庶族子弟年未十五不聽入仕¶
封軌為考功郎中奏請遣四門博士明經學者簡試諸¶
州學生詔從之¶
孝明熈平元年初聴秀才對䇿第居中上敘之¶
荘帝初詔求徳行文藝政事强直者縣令郡守刺史皆¶
敘其志業且以表聞待三人以上縣令太守刺史賞一¶
階舉非其人者黜一階¶
北齊選舉多沿後魏之制其課試之法中書䇿秀才集¶
<pb:KR3k0013_WYG_639-20b>¶
書䇿考貢士考功郎中䇿亷良天子常服乘輿出坐於¶
朝堂中楹秀孝各以班草對字有脱誤者呼起立席後¶
書有濫劣者飲墨水一升文理孟浪者奪席脱容刀¶
後周文帝霸府時蘇綽為六條詔書其四曰擢賢良綽¶
深思本始懲魏齊之失罷門資之制其所察頗加精慎¶
武帝建徳六年七月詔山東諸州舉有才者上縣六人¶
中縣五人下縣四人赴行在所共論政理得失¶
九月詔東土諸州儒生明一經已上竝舉送那郡以禮¶
<pb:KR3k0013_WYG_639-21a>¶
發遣¶
宣帝宣政元年八月詔制九條宣下郡州其八曰州舉¶
髙才博學者為秀才郡舉經明行修者為孝亷上州上¶
郡嵗三人下州下郡嵗一人¶
隋文帝開皇七年正月制諸州嵗貢三人¶
十六年六月制工商不得進仕¶
十八年八月詔京官五品以上及總管刺史竝以志行¶
修謹清平幹濟二科舉人¶
<pb:KR3k0013_WYG_639-21b>¶
唐貢士之法多循隋制上郡嵗三人中郡二人下郡一¶
人有才能者無常數其常貢之科有秀才有明經有進¶
士有明法有書有算自京師郡縣皆有學焉每嵗仲冬¶
郡縣舘監課試其成者長吏㑹屬僚設賓主陳俎豆備¶
管弦牲用少牢行鄉飲酒禮歌鹿鳴之詩徴耆艾敘少¶
長而觀焉既餞而與計偕其不在舘學而舉者謂之鄉¶
貢舊令諸郡雖一二三人之限而實無常數到尚書省¶
給繇户部集閲而闗于考功課試可者為第初秀才科¶
<pb:KR3k0013_WYG_639-22a>¶
第最髙試方畧䇿五條有上上上中上下中上凡四等貞¶
觀中有舉而不第者坐其州長繇是廢絶自是士族所¶
趨嚮惟明經進士二科而已其初止試䇿¶
貞觀八年詔加進士試讀經史一部(開元二十四年以/後復有秀才舉其)¶
(時以進士漸難而秀才本科無貼經及雜文之限反易/於進士主司以其科廢久不欲収奨應者多落之三十)¶
(年來無登第者至天寳初禮部侍郎韋陟始奏請/有堪此舉者乃令官長時考其常年舉送者竝停)¶
九年五月二十日勅自今已後明經兼習周禮若儀禮¶
者於本色内量減一選¶
<pb:KR3k0013_WYG_639-22b>¶
髙宗上元二年正月勅明經加試老子䇿二條進士加¶
試帖三條¶
儀鳳三年五月勅自今已後道經孝經竝為上經貢舉¶
人竝湏兼通其餘經及論語任依常式¶
調露二年四月劉思立除考功員外郎先時進士但試¶
策而已思立以其膚淺奏請帖經及試雜文自後因以¶
為常¶
永隆二年八月詔曰學者立身之本文者經國之資豈¶
<pb:KR3k0013_WYG_639-23a>¶
可假以虚名必湏徴其實效如聞明經射䇿不讀正經¶
抄撮義條纔有數卷進士不尋史傳惟誦舊䇿共相模¶
擬本無實才所司考試之日曽不簡練因循舊例以分¶
數為限至於不辨章句未渉文者以人數未充皆聴及¶
第其中亦有明經學業該深者惟許通六進士文理華¶
贍者竟無甲科銓綜藝能遂無優劣試官又加顔面或¶
容假手更相嘱請莫憚糾繩繇是僥倖路開文儒漸廢¶
興亷舉孝因此失人簡賢任能無方可致自今已後考¶
<pb:KR3k0013_WYG_639-23b>¶
功試人明經試帖取十帖得六已上者進士試雜文兩¶
首識文律者然後竝令試䇿仍嚴加捉搦必材藝灼然¶
合昇髙第者竝即依令其明法并書算貢舉人亦量准¶
此例即為常式¶
永淳二年三月初令應詔舉人竝試䇿三道即為永例¶
則天載初元年二月十四日試貢舉人于洛城殿前數¶
日畢(殿前試人/自茲始也)¶
長夀二年二月令貢舉人習則天所撰臣軌停通老子¶
<pb:KR3k0013_WYG_639-24a>¶
道徳經¶
十月左拾遺劉承慶上疏曰伏見比年已來天下諸州¶
所貢物至元日皆陳在御前惟貢人獨於朝堂拜列但¶
孝亷秀異國之英才既隨方物以充嵗貢宜同珍幣列¶
見王庭豈得金帛羽毛昇於玉陛之下賢良文學棄彼¶
金門之外恐所謂貴財而賤義重物而輕人甚不副陛¶
下好道之心尊賢之意伏請貢舉人至元日引見列在¶
方物之前以播充庭之禮從之¶
<pb:KR3k0013_WYG_639-24b>¶
長安二年正月初令天下諸州有練習武藝者每年准¶
明經進士例舉送¶
中宗神龍二年二月制貢舉人停習臣軌依舊習老子¶
𤣥宗開元六年二月制曰我國家敦古質斷浮豔禮樂¶
詩書是𢎞文徳綺羅珠翠深革弊風必使情見於詞不¶
用言浮於行比來選人試判舉人對策剖析案牘敷陳¶
奏議多不切事宜廣張華飾何大雅之不足而小能之¶
是&KR0247;自今已後不得更然¶
<pb:KR3k0013_WYG_639-25a>¶
七年三月制曰孝經者徳教所先自頃已來獨宗鄭氏¶
孔氏遺㫖今則無聞又子夏易傳近無習者輔嗣注者¶
亦甚甄明諸家所傳互有得失獨據一説能無短長其¶
令儒官詳定所長令明經者習讀若將理等亦可兼行¶
其習易者兼帖子夏易傳共為一部亦詳其可否奏聞¶
五月太子左庶子劉子𤣥奏孝經註請廢鄭依孔老子¶
注請停河上公行王輔嗣易傳非子夏所造禮部奏議¶
請准令式孝經鄭註與孔傳依舊俱行子夏易傳無益¶
<pb:KR3k0013_WYG_639-25b>¶
後學不可將帖正經勑曰朕以全經道䘮大義久乖淳¶
感之性浸㣲流遁之原未息是用旁求廢簡逺及缺文¶
欲使發揮異説同歸善道永惟一致之用以開百行之¶
端間者諸儒所傳頗乖通義敦孔學者兾鄭門之息滅¶
尚今文者指古傳為誣偽豈朝廷竝列書府以廣儒術¶
之心乎况孔鄭大宗固多殊趣諸生㑹議曽無所申而¶
推求小疵其細已甚聚訟之訛人無則焉其何鄭二家¶
可令仍舊行用王孔所註傳習者希宜存繼絶之典頗¶
<pb:KR3k0013_WYG_639-26a>¶
加奨飾子夏𫝊逸篇既廣前令帖易者停¶
八年七月國子司業李元瓘上言三禮三𫝊及毛詩尚¶
書周易等竝聖賢㣲㫖生徒教業必事資經逺則斯道¶
不墜今明經所習務在出身咸以禮記文少人皆諳讀¶
周禮經邦之軌則儀禮荘敬之楷模公羊榖梁厯代宗¶
習今兩監及州縣以獨學無友四經殆絶既事資訓誘¶
不可因循其學生望請各量配作業并貢人預試之日¶
習周禮儀禮公羊榖梁竝請帖十通五許其入䇿以此¶
<pb:KR3k0013_WYG_639-26b>¶
開勸即望四海均習九經該備從之¶
十六年十二月二十四日國子祭酒楊㻛奏今之舉明¶
經者主司不詳其述作之意每至帖試必取年頭年月¶
孤經絶句自今已後考試者盡帖平文以存大典又曰¶
今之明經習左氏者十無一二恐左氏之學廢又周禮¶
儀禮公羊穀梁亦請量加優奨遂下制明經習左氏及¶
通周禮等四經者出身免任散官¶
十七年三月國子祭酒楊㻛上言曰伏聞承前之例每¶
<pb:KR3k0013_WYG_639-27a>¶
年應舉常有千數及第兩監不過一二十人臣恐三千¶
學徒虚費官廪兩監博士濫靡天禄臣竊見入仕諸色¶
出身每嵗向二千餘人方於明經進士多十餘倍自然¶
服勤道業之士不及胥吏以之效官豈識先王之禮義¶
陛下設學校務以勸進之有司為限約務以黜退之臣¶
之㣲誠實所未曉今監司課試十已退其八九至及第¶
十又不収一二若長以此為限恐儒風漸墜小道將興¶
若以出身人多應須諸色都减豈在獨抑明經進士也¶
<pb:KR3k0013_WYG_639-27b>¶
帝然之¶
二十一年御注老子成詔天下每嵗貢士減尚書論語¶
䇿而加老子焉¶
二十二年三月制曰博學多才道術醫藥舉人等先令¶
所司表薦兼自聞逹勅限以滿湏加考試博學多才舉¶
人限今年四月内集道術醫藥舉人限閏三月内集其¶
博學科試明三經兩史已上帖試稍通者多才科試經¶
國商畧大䇿三道并試雜文三道取其詞氣髙者道術¶
<pb:KR3k0013_WYG_639-28a>¶
醫藥舉取藝業優長試練有效者宜令所繇依節限處¶
分¶
二十三年十月制曰文學政事必在考言孝悌力田必¶
湏審行頃從一概何謂四科其孝悌力田舉人宜各自¶
疏比來事迹為鄉閭所委者朕當案覆别有處分¶
二十四年三月制曰每嵗舉人求士之本専典其事寧¶
不重歟頃年以來惟考功郎所職位輕務重名實不倫¶
欲盡委長官又銓選猥積且六官之列體骨是同况宗¶
<pb:KR3k0013_WYG_639-28b>¶
伯掌禮宜主賓薦自今已後每嵗諸色舉人及齋郎等¶
簡試竝於禮部集既衆務煩雜仍委侍郎専知¶
二十五年正月制曰致理興化必在得賢强識博聞可¶
以從政且今之明經進士則古之孝亷秀才近日以來¶
殊乖本意進士以聲韻為學多昧古今明經以帖誦為¶
功罕窮㫖趣安得為敦本復古經明行修以此登科非¶
選士取賢之道也其明經自今已後每經宜帖十取通¶
五已上免舊試一帖仍案問大義十條取通六已上免¶
<pb:KR3k0013_WYG_639-29a>¶
試經䇿十條令答時務䇿三首取粗有文性者與及第¶
其進士宜停小經准明經例帖大經十帖取通四已上¶
然後准例試雜文及䇿考通與及第其明經中有明五¶
經以上試無不通者進士中兼有精通一史能試䇿十¶
條得六已上者委所司奏聴進止其應試進士等唱第¶
訖具所試雜文及䇿送中書門下詳覆其所問明經大¶
義日仍須對同舉人考試庶能否共知取舍無媿有功¶
者逹可不勉與(此詔因侍郎/姚奕奏也)¶
<pb:KR3k0013_WYG_639-29b>¶
二十六年正月丁丑制曰古者鄉有序黨有塾将以𢎞¶
長儒教誘進學徒化人成俗率繇於是斯道久廢朕用¶
憫焉宜令天下州縣每一鄉之内里别各置學仍擇師¶
資令其教授其諸州鄉貢明經進士每年引見訖更令¶
國子監謁先師所司設食學官等為之開講質問疑義¶
且公侯之緒皆禀義方學禮聞詩不應失墜容其徼倖¶
是長慢游如聞比來𢎞文崇文學生縁是貴胄子孫多¶
有不専經業便與及第深謂不然自今已後宜一依令¶
<pb:KR3k0013_WYG_639-30a>¶
式試¶
壬辰詔曰孝悌力田風化之本茍有其實未必求名比¶
年将同舉人考試詞䇿便與及第以常為科是開僥倖¶
之門殊乖敦勸之意自今已後不得更然其兼著狀迹¶
殊尤者委所繇長官時以名薦朕當别有處分更不湏¶
隨考使例申送¶
二十九年正月於京師置崇𤣥舘諸州置道學生徒有¶
差(京都各百人諸州無常員習老荘/文列謂之四子䕃第與國子監同)謂之道舉舉送課¶
<pb:KR3k0013_WYG_639-30b>¶
試與明經同凡舉司課試之法帖經者以所習經掩其¶
兩端中間惟開一行裁紙為帖凡帖三子隨時増損可¶
否不一或得四得五得六者為通(後舉人積多故其法/益難務欲落之至有)¶
(帖孤章絶句疑似參互者以惑之甚者或上抵其注下/餘一二字使尋之難知謂之例援既甚難矣而舉人則)¶
(有注聫孤絶索幽隐為詩賦而誦習之不過十數/篇則難者悉詳矣其於平文大義或多牆面焉)¶
　¶
　¶
　冊府元龜卷六百三十九¶
