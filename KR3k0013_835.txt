# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:34.800657
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百三十五
<pb:KR3k0013_WYG_835-1a>¶
欽定四庫全書¶
　册府元龜卷八百三十五　宋　王欽若等　撰¶
　　總録部¶
　　　　性質　　質樸　　訥　　醜陋¶
　　　性質¶
天之所命不易者性氣之所禀不動者質是故率而為¶
道抱以為樸正直則有全徳蓋寡愚智長短自殊厥趣¶
剛柔緩急各顯諸用亦繇鳬脛難續陽氷不冶是以聖¶
<pb:KR3k0013_WYG_835-1b>¶
人隨氣而任之則小大無不濟矣¶
裨諶鄭大夫能謀謀於野則獲(得所/謀也)謀於邑則否(此才/性之)¶
(敝/也)¶
端木賜字子貢喜揚人之美不能匿人之過¶
漢張湯為廷尉趙禹為少府兩人交驩湯兄事禹禹志¶
在奉公孤立而湯舞智以御人(舞弄其智/制御他人)¶
陳遵與張竦為友俱至二千石免官歸長安竦居貧無¶
賔客時好事者從之質疑問事論道經書而已而遵晝¶
<pb:KR3k0013_WYG_835-2a>¶
夜呼號車騎滿門酒肉相屬遵嘗謂竦曰足下諷誦經¶
書苦身自約不敢差跌而我放意自恣浮湛俗問(湛讀/曰沈)¶
官爵功名不減於子而差獨樂顧不憂邪竦曰人各有¶
性長短自裁子欲為我亦不能吾而效子亦敗矣雖然¶
學我者易持效子者難將吾常道也¶
後漢第五倫為司空性質慤少文采在位以貞白稱時¶
人方之前朝貢禹然少藴藉不脩威儀亦以此見輕¶
魏樂進字文謙容貌短少以膽烈從太祖為帳下吏杜¶
<pb:KR3k0013_WYG_835-2b>¶
恕推誠以質不治餙少與馮翊李豐俱為父任總角相¶
善及各成人豐砥礪名行以要世譽而恕誕節直意與¶
豐殊趣豐竟馳名一時京師之士多為之游說而當路¶
者或以豐名過其實而恕被褐懐玉也繇此為豐所不¶
善恕亦任其自然不力行以合時豐已顯仕朝廷恕猶¶
居家自若明帝以恕大臣子擢拜散騎侍郎數月轉補¶
黄門侍郎¶
袁渙字曜卿為梁相其為政崇教訓恕思而後行外温¶
<pb:KR3k0013_WYG_835-3a>¶
柔而内能㫁文帝問渙從弟敏渙勇怯何如敏對曰渙¶
貌似柔和然其臨大節處危難雖賁育不過也¶
蜀楊戲出領梓潼太守入為射聲校尉所在清約不煩¶
性雖簡惰未嘗以甘言加人過情接物¶
吳孫渙以揚武中郎將領江夏太守渙訥於造次而敏¶
於當官軍民稱之¶
晉李𦙍容貌質素頺然若不足者而智度沉邃言必有¶
則初仕上計掾¶
<pb:KR3k0013_WYG_835-3b>¶
王承字安期湛子也清虗寡欲無所脩尚言理辯物但¶
明其指要而不餙文辭有識者服其約而能通永寧初¶
為驃騎叅軍¶
虞潭為衛將軍貌雖和柔而内堅明有膽决雖屢統軍¶
旅而尠有傾敗¶
梁殷芸字灌蔬陳郡長平人性倜儻不拘細行然不妄¶
交游門無雜客後至通直散騎常侍¶
後魏梁祚篤志好學有儒者風無當世之才官至秘書¶
<pb:KR3k0013_WYG_835-4a>¶
令¶
隋薛道衡為内史侍郎加上儀同三司道衡每至構文¶
必隱空齋榻墻而卧聞户外有人便怒其沈思如此¶
唐魏徴狀貌不逾中人而素有膽智位至太子太師¶
郭宏道性寛厚如愚而内敏為滄州刺史¶
杜佑字君卿位至司徒外示寛和而持身有術為政𢎞¶
易不尚皦察掌計治民物便而濟馭戎應變即非所長¶
薛存誠性至和易於人無所不容及當官遇事即確然¶
<pb:KR3k0013_WYG_835-4b>¶
不㧞以是人皆稱重官至御史中丞¶
韋處厚居家循易如不克任至於廷諍敷啓及馭轄胥¶
吏勁確嶷然不可廻奪位至相輔¶
　　　質樸¶
先聖之言有曰夫達也者質直而好義又曰剛毅木訥¶
近仁言其任質樸之懐絶茍且之行發言慷慨遇事簡¶
易忠所奉以盡誠臨大節而不奪可以集其事可以近¶
於仁也雖威儀斯定風采無取處則為鄉黨所輕出則¶
<pb:KR3k0013_WYG_835-5a>¶
為左右所笑茍能適其用也庸何傷哉¶
漢周勃髙祖時為太尉勃為人木强敦厚(木謂/質樸)不好文¶
學每召諸生說士東鄉坐責之(勃自東向責諸生說士/不以賔主之禮也鄉讀)¶
(曰/嚮)趣為我語(趣讀促謂/令速言也)其椎少文如此(椎謂樸鈍如/椎音直追反)¶
申培公者魯人也(培申公名/音扶尤切)武帝徴至見帝帝問治亂¶
之事申公已八十餘老對曰為治者不在多言顧力行¶
何如耳(顧念也力行為/勉力為行也)是時帝方好文辭見申公對黙¶
然已招致即以為太中大夫舎魯邸(舎止/息也)¶
<pb:KR3k0013_WYG_835-5b>¶
夏侯勝宣帝時為諌議大夫給事中勝為人質樸守正¶
簡易亡威儀見時謂帝為君(見見於/天子也)誤相字於前(前天/子之)¶
(前也君帝前臣者/不當相呼字也)帝亦以是親信之¶
龔遂為渤海太守數年宣帝遣使者徴遂議曹王生願¶
從功曹以為王生素耆酒亡節度不可使(耆讀/曰嗜)遂不忍¶
逆從至京師王生日飲酒不視太守(日日嘗/飲酒也)遂引入宫¶
王生醉從後呼遂曰明府且止願有所白遂還問其故¶
(還回/也)王生曰天子即問君何以治渤海君不可有所陳¶
<pb:KR3k0013_WYG_835-6a>¶
對宜曰皆聖主之徳非小臣之力也遂受其言既至前¶
帝果問以治狀遂對如王生言天子說其有讓(說讀/曰恱)笑¶
曰君何得長者之言而稱之遂因前曰臣非知此乃臣¶
議曹教戒臣也帝以遂年老不任公卿拜為水衡都尉¶
議曹王生為水衡丞以褒顯之¶
後漢吳漢光武時為大司馬漢為人質厚少文造次不¶
能以辭自達¶
臧宫為左中郎將以謹信質樸故嘗見任用¶
<pb:KR3k0013_WYG_835-6b>¶
第五倫建武中舉孝㢘補淮陽國醫工長從王朝京師¶
光武嘗召與語至夕帝戲謂倫曰聞卿為吏篣婦公不¶
過從兄飯寜有之邪倫對曰臣三娶妻皆無父少遭饑¶
亂實不敢妄過人食帝問曰聞卿為市掾人有遺母一¶
笥餅者卿從外來見之奪母笥探口中餅信乎倫對曰¶
實無此衆人皆以臣愚蔽故為生是語也帝大笑¶
劉昆初為江陵令時縣連年火災昆輙向火叩頭多能¶
降雨止風徴拜議郎稍遷侍中𢎞農太守先是崤黽驛¶
<pb:KR3k0013_WYG_835-7a>¶
道多虎災行旅不通昆為政三年仁化大行虎負子北¶
渡河帝聞而異之徴代杜林為光禄勲詔問昆曰前在¶
江陵反風滅火後守𢎞農虎北渡河行何徳政而致是¶
事昆對曰偶然耳左右皆笑其質誠光武歎曰此乃長¶
者之言也命書諸䇿¶
桓榮建武中為博士入㑹庭中詔賜竒果受者皆懐之¶
榮獨舉手捧以拜帝笑指之曰此真儒士也以是愈見¶
敬厚¶
<pb:KR3k0013_WYG_835-7b>¶
李郃少遊太學外朴人莫之識安帝時為司空¶
蜀譙周字允南體貌素朴丞相諸葛亮領益州牧命為¶
勸學從事周初見亮左右皆笑既出有司請推笑者亮¶
曰孤尚不能忍况左右乎¶
晉魏舒飲酒石餘而遲鈍質朴不為鄉親所重武帝時¶
位至司徒¶
劉寔惠帝時為太傅位望通顯每崇儉素不尚華麗嘗¶
詣石崇家如厠見有絳紋帳裀褥甚麗兩婢持香囊寔¶
<pb:KR3k0013_WYG_835-8a>¶
便退笑謂崇曰誤入卿内崇曰是厠耳寔曰貧士未嘗¶
得此乃更如他厠¶
葛洪性寡欲無所愛翫不知棊局幾道樗蒱齒名元帝¶
為丞相辟為掾以平賊功賜闗内侯¶
王彬字世儒為豫章太守為人樸素方直乏風味之好¶
宋張仲子竟陵人子興世為冠軍將軍雍州刺史過竟¶
陵欲拜墓仲子謂曰汝衛從太多先人必當驚怖興世¶
减徹而後行繇興世致位給事中¶
<pb:KR3k0013_WYG_835-8b>¶
王譁文帝時為䕶軍侍中與南陽劉湛不為餙讓得官¶
即拜以此為常¶
南齊焦度為後軍將軍東宫直閣將軍為人處性温和¶
敦行質朴寡欲太祖求州比及見意色甚變竟不得一¶
語太祖以其不閑民事竟不用¶
王智深瑯琊臨沂人也拙澁乏風儀初辟建平王景素¶
書佐¶
王諶為黄門郎少貧嘗自紡績及通貴後毎為人說之¶
<pb:KR3k0013_WYG_835-9a>¶
世稱其志達¶
張敬兒為開府儀同三司將拜謂其妓妾曰我拜後應¶
開黄閣因口自為鼔聲敬兒始不識書晚既為方伯乃¶
習學讀孝經論語於新林慈姥廟為妾乞兒祝神自稱¶
三公然而意知滿足初得皷吹羞便奏之¶
張恭兒者敬兒弟也兄為征西將軍而恭兒不肯出官¶
嘗居上保村中與居民不易敬兒呼納之甚厚恭兒月¶
一出視敬兒輙復去¶
<pb:KR3k0013_WYG_835-9b>¶
梁崔靈恩武帝時為國子博士性拙無風采及解經析¶
理甚有精致¶
後魏酈約字善禮起家奉朝請再遷冠軍將軍司徒諮¶
議叅軍樸質遲鈍而内愛琴書¶
孫紹孝明時為中書侍郎性抗直每上封事意至懇切¶
不憚犯忤但天性疎脫言乍髙下時人輕之不見採納¶
北齊王昕為祕書監雅好清言辭無淺俗在東萊獲賊¶
其同行侣者詰之未服昕謂之曰彼物故不歸卿無恙¶
<pb:KR3k0013_WYG_835-10a>¶
而反何以自明邢邵後見文宣說此言以為笑樂昕聞¶
之故詣邵曰卿不識造化還謂人曰子才應死我罵之¶
極深(子才/邵字)¶
隋馬光武安人尤明三禮為儒者所宗文帝開皇初徴¶
山東義學之士光與張仲讓孔籠竇士榮張黒㧞劉祖¶
仁等俱至並授太學博士時人號為六儒然皆鄙野無¶
儀範朝廷不之貴也¶
唐髙崇文憲宗時為劒南西川節度使不通文字厭太¶
<pb:KR3k0013_WYG_835-10b>¶
府案牘諮禀之繁且以優富之地無所陳力乞居塞上¶
以扞邊戎懇疏累上二年冬制加同中書門下平章事¶
邠州刺史邠寧二州節度觀察等使仍統京西都統以¶
不習朝儀憚於入覲優詔令便道之鎮¶
李澄徳宗時為儀成軍節度初封隴西郡公進武威郡¶
王每上䟽連稱二封頗為時人哂之¶
　　　訥¶
傳稱剛毅木訥近仁又云君子欲訥於言而敏於行斯¶
<pb:KR3k0013_WYG_835-11a>¶
乃聖人之奥行百代之宗師欲人行先於言名副其實¶
然而性有質重思惟深沉口不能劇談心存乎博辯造¶
次屈於辭達臨事失於機敏雖大才碩徳無繇勉焉¶
趙文子晉大夫其言呐呐若不出諸其口(呐呐/舒貌)¶
韓非韓之諸公子也為人口吃不能道說而善著書¶
漢周昌為御史大夫髙帝欲廢太子而立戚姬子如意¶
為太子而昌廷爭之强帝問其說昌為人吃(吃言之/難也)又¶
盛怒曰臣口不能言然臣期期知其不可欲廢太子臣¶
<pb:KR3k0013_WYG_835-11b>¶
期期不奉詔(以口吃故每/事言期期)帝欣然而笑即罷¶
李廣為前將軍呐口少言¶
司馬相如為孝文園令口吃而善著書¶
楊雄為郎給事黄門口吃不能劇談(劇疾/也)黙而好深湛¶
之思¶
後漢嚴翰善春秋鍾繇嘗數與翰辯論短長繇為人機¶
㨗翰訥臨時屈無以應¶
劉儒字叔林官至議郎郭林宗謂儒口訥心辯有珪璋¶
<pb:KR3k0013_WYG_835-12a>¶
之質(珪璋玉也半珪曰璋林宗歎儒/有珪璋之質終必為令徳之士)¶
髙彪家本單寒至彪為諸生游太學有雅才而訥於言¶
後至内黄令¶
何休為人質朴訥口而雅有心思官至諌議大夫¶
魏鄧艾字士載少為都尉學士以口吃不得作翰佐為¶
稻田守藂草吏¶
崔琰字季珪少樸訥後至中尉¶
晉左思字太冲為殿中侍御史貌寢口訥而辭藻壯麗¶
<pb:KR3k0013_WYG_835-12b>¶
朱伺字仲文安陸人少為吳牙門將陶丹給使吳平内¶
徙江夏伺有武勇而訥口不知書為郡將督見鄉里士¶
大夫揖稱名而已及為將遂以謙恭稱¶
郭璞為王敦記室叅軍好經術博學有髙才而訥言論¶
詞賦為中興之冠¶
孫惠口訥好學有才識州辟不就寓居蕭沛之間後至¶
廣武將軍安豐内使¶
慕容納沈静深邃外訥内敏¶
<pb:KR3k0013_WYG_835-13a>¶
南齊謝眺為尚書殿中郎隆昌初勑眺接北使眺自以¶
口訥啓讓不當不見許¶
焦度為後將軍嘗求竟陵郡不知所以置辭親人授之¶
辭百有餘言度習誦數日皆得上口㑹髙帝履行石頭¶
城度於大衆中欲自陳臨時卒忘所教乃大言曰度啓¶
公度啓公度無食帝笑曰卿何憂無食即賜米百斛¶
梁張率為揚州别駕率雖歴居職務嘗留心簿領及為¶
别駕奏事髙祖覽牒問之並無對但奉答云事在牒中¶
<pb:KR3k0013_WYG_835-13b>¶
髙祖不恱¶
後周王雅字度容少而沉毅木訥寡言有膽勇善騎射¶
累有戰功除都督賜爵居庸縣子¶
樊深為太學博士雖博贍訥於辭辯故不為當時所稱¶
盧柔性聰敏好學未弱冠解屬文但口吃不能持論後¶
至開府儀同三司¶
隋盧楚范陽人少有才學鯁急口吃言語澁難大業中¶
為尚書右司郎¶
<pb:KR3k0013_WYG_835-14a>¶
祖君彦容貌短小言辭訥澁有才學官至東平書佐¶
牛𢎞煬帝時為右光禄大夫帝嘗令宣勑𢎞至階下不¶
能言退還拜謝云並忘之帝曰傳語小辯故非宰相任¶
也逾稱其質直¶
　　　醜陋¶
夫民之生也肖天地之貌為萬物之靈所受不同其形¶
斯異乃有姿質蕞陋形制惡醜或鬼怪可駭或鄙𤨏不¶
臧逈殊於倫類見嗤於流俗者焉葢洪範之六極其一¶
<pb:KR3k0013_WYG_835-14b>¶
曰惡傳曰耗土之人醜司籍所記咸得而徴然而善惡¶
存乎中非著乎外賢愚本於性靡繫於形故仲尼述以¶
貎之言叔向有不颺之論其先賢之丕戒哉¶
叔魚晉大夫初生其母視之曰是虎目豕喙鳶肩而牛¶
腹(鳶肩桀出/牛腹脇張)谿壑可盈是不可厭也必以賄死¶
䜿牛叔孫穆子之家臣黒而上僂(上僂/肩傴)深目而豭喙(口/象)¶
(豬/)¶
華元宋大夫睅其目(睅出/目)皤其腹¶
<pb:KR3k0013_WYG_835-15a>¶
賈辛晉人出為祁大夫將適其縣見於魏獻子魏子曰¶
辛來昔叔向適鄭[唆-口+鬲]蔑惡(惡貌/醜)欲觀叔向從使之收器¶
者(從隨也隨使人/應斂爼豆者)而徃立於堂下一言而善叔向將飲¶
酒聞之曰必[唆-口+鬲]明也(素聞其名故/聞其言知之)下執其手以上曰昔¶
賈大夫惡(賈國之大夫/惡亦醜也)娶妻而美三年不言不笑御以如¶
臯(為妻御/之臯澤)射雉獲之其妻始笑而言賈大夫曰才之不¶
可以已我不能射女遂不言不笑今夫子少不颺(顔貌/不揚)¶
(顯/)子若不言吾幾失子矣¶
<pb:KR3k0013_WYG_835-15b>¶
郭洽犨麋陳之惡人椎顙色如黒漆¶
公孫吕衛靈公之臣長七尺面居三尺廣三寸鼻目取¶
具名振天下¶
澹臺滅明字子羽武城人狀甚惡欲事孔子孔子以為¶
材薄既而受業退而修行行不繇徑非公事不見卿大¶
夫南遊至江弟子三百人從之設取予去就名施乎諸¶
侯孔子聞之曰吾以言取人失之宰予以貌取人失之¶
子羽¶
<pb:KR3k0013_WYG_835-16a>¶
髙柴字子羔為費郈宰衛人長不盈五尺狀貌甚惡¶
陳豹齊大夫也長而上傴(肩背/傴)望視(目望/陽)¶
蔡澤燕人曷鼻巨肩(曷一作偈偈一/作仰巨一作渠)魋顔蹙齃膝攣(攣/兩)¶
(膝/曲)後為秦相¶
漢田蚡孝景皇后同母弟為人貌寢(寢短/小也)位至太尉¶
蔡義為丞相短小無鬚眉貌似老嫗行歩俛仰嘗兩吏¶
扶乃行¶
王莽為人侈口蹙頷露眼赤精大聲而嘶反膺髙視瞰¶
<pb:KR3k0013_WYG_835-16b>¶
臨左右後嘗翳雲母屏面(屏面即便葢/扇之類也)非親近莫得見¶
也¶
後漢承宫為左中郎名播匈奴時單于遣使求欲得見¶
宫詔勑宫整飾宫對曰夷狄炫名非識實也臣狀醜也¶
不可以示逺人宜選長大威容者明帝乃以大鴻臚魏¶
應代之¶
梁冀字伯卓為大將軍冀為人鳶肩豺目(鳶鴟也鴟肩/上竦也豺目)¶
(目䜿/也)洞精矘盻(洞通也矘/目精直視)口吟舌言(謂口吃不/能明了)¶
<pb:KR3k0013_WYG_835-17a>¶
梁裔冀之子也裔一名胡狗冀諷衆人共薦裔為河南¶
尹時年十六容貌甚陋不勝冠帶道路見者莫不嗤笑¶
焉¶
周禄為光禄大夫姿貌短陋而博學洽聞為儒者所宗¶
周燮汝南安城人生而欽頥折額醜狀駭人其母欲棄¶
之其父不聽曰吾聞賢聖多有異貌興我家者乃此於¶
是寳之安帝以𤣥纁羔幣徴不起¶
魏管輅字公明平原人也容貌醜無威儀言語不擇非¶
<pb:KR3k0013_WYG_835-17b>¶
類後為少府丞而卒¶
王粲字仲宣年十七往荆州依劉表表以粲貌寢而體¶
通侻不甚重也(通侻簡/易也)¶
吳諸葛恪少髪睂折額廣顙位至太傅録尚書¶
晉劉伶字伯倫沛國人為建威叅軍身長六尺容貌甚¶
陋¶
山淳字子𤣥弟允字叔真皆濤之子也並少尫病形甚¶
短小而聰敏過人武帝聞而欲見之濤不敢受詔淳不¶
<pb:KR3k0013_WYG_835-18a>¶
仕允為奉車都尉¶
張載字孟陽貌甚醜每行小兒以瓦石擲之委頓而返¶
官至中書侍郎領著作¶
孫㑹秀子也年二十為射聲校尉尚惠帝女河東公主¶
公主母喪未朞便納聘禮㑹形貌短陋奴僕之下者初¶
與富室兒於城西販馬百姓忽聞其尚王莫不駭愕¶
左思字太冲貌醜而口訥為幽州部從事¶
戴洋為南中郎將桓宣叅軍洋為人短陋無風望然好¶
<pb:KR3k0013_WYG_835-18b>¶
道術妙解占候卜數¶
王嘉字子年輕舉止醜形貌外若不足而聰睿内明¶
劉&KR1063;為衛將軍開府荆州刺史嘗於東府聚樗蒲餘人¶
並黒犢&KR1063;次擲得雉及宋髙祖四子俱黒一子轉躍髙¶
祖厲聲喝之成盧&KR1063;意殊不快然素黒其面如鐡色焉¶
趙孟字長舒入補尚書都令史其面有疵黯諸事不决¶
皆言當問疵面也¶
宋垣護之形狀短陋而氣幹強果累以功至輔國將軍¶
<pb:KR3k0013_WYG_835-19a>¶
務州刺史¶
臧質身長六尺七寸出面露口秃頂拳髪年未二十髙¶
祖召為世子中軍行叅軍¶
范曄為左衛將軍太子詹事長不滿七尺肥黒秃睂髪¶
劉胡本名坳胡以其顔面坳黒似胡故以為名¶
江蒙貌醜其兄謐為于湖令明帝為南豫州嘗召見蒙¶
而狎侮之¶
何尚之為中書令少與太常顔延之相好狎二人並短¶
<pb:KR3k0013_WYG_835-19b>¶
小尚之嘗謂延之為猴延之目尚之為猴同遊太學西¶
池延之問路人云吾二人誰似猴路人指尚之為似延¶
之喜笑路人曰彼似猴耳君乃真猴¶
南齊張融為司徒左長史形貌短醜精神清徹¶
焦度為遊擊將軍容貌壯醜皮膚若漆質直木訥口不¶
能言¶
蕭坦之為尚書右僕射丹陽尹肥黒無髪語聲嘶時人¶
號為蕭瘂剛狠專執羣小畏而憎之¶
<pb:KR3k0013_WYG_835-20a>¶
梁褚蘿為水軍都督面甚笑危有從理入口(時有庾夐/狀貌豐美)¶
(頥頰開張人皆謂夐必為方伯無餒乏之慮/及魏討江陵卒致饑死蘿竟保衣食而終)¶
王筠狀貌寢小長不滿六尺而性寛厚不以藝能髙人¶
官至太子詹事¶
後梁宋如周為黄門散騎面狹而長宣帝以法華經云¶
聞經隨喜面不狹長嘗戲之曰卿何以謗經如周踧踖¶
自陳不謗帝又謂之如初如周懼出告蔡大寳大寳知¶
其㫖笑謂之曰君當不謗餘經止應不信法華耳如周¶
<pb:KR3k0013_WYG_835-20b>¶
乃悟¶
後魏廣陵侯衍子融字叔融貌甚短陋衍弟欽字思若¶
位尚書左僕射欽色尤黒故時人號為黒面僕射¶
甄琛形貌短陋尠風儀官至特進侍中¶
北齊荀士遜為中書舎人狀貌甚醜以文辭見用曽有¶
事湏奏值武成在後庭因左右傳通者不得士遜姓名¶
乃云醜舎人武成曰必士遜也看封題果是内人莫不¶
忻笑¶
<pb:KR3k0013_WYG_835-21a>¶
宋孝王形貌短陋而好臧否人物時論甚疾之¶
唐蘇世長容貌醜陋頗有學識性滑稽言雜諧調隋大¶
業中為都水使者煬帝嘗謂之曰卿面可類駏驉世長¶
再拜呌呼因以手據地蹙額敗面為駏驉之狀羣臣掩¶
口而笑煬帝大恱賜帛百疋¶
歐陽詢為率更令貌甚寢陋而聰悟絶倫貞觀十年文¶
徳皇后䘮百官縗絰詢既醜異衆或指之許敬宗見而¶
大笑為御史大夫所紏¶
<pb:KR3k0013_WYG_835-21b>¶
李輔國身小貌陋頗知書計位至中書令博陵王¶
盧把貌甚醜面藍色人皆鬼視之為御史中丞時尚父¶
郭子儀病百官造問皆不屏姫侍及聞把至子儀悉令¶
屏去獨隱几以待之把去家人問其故子儀曰把形陋¶
而心險左右見之必笑若此人得權即吾族無類矣¶
王伾順宗在東宫時以侍書幸寢陋而吳語帝所䙝狎¶
焉及即位為左散騎常侍翰林待詔¶
梁羅隠唐末為宰相鄭畋所知隱雖負文稱然貌古而¶
<pb:KR3k0013_WYG_835-22a>¶
陋畋女幼有文性嘗覽隱詩卷諷誦不已畋疑其女有¶
慕才之意一日隱至第鄭女垂簾而窺之自是絶不詠¶
其詩官至給事中¶
馮行襲面有青痣當時自為馮青面位至許州節度使¶
兼中書令¶
周慕容彦超為兖州節度使彦超即漢髙祖之同産弟¶
也嘗冐姓閻氏體黒胡面故謂之閻崑崙¶
　¶
<pb:KR3k0013_WYG_835-22b>¶
　¶
　¶
　¶
　¶
　¶
　¶
　¶
　册府元龜卷八百三十五¶
