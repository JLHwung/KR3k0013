# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.503839
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十六
<pb:KR3k0013_WYG_246-1a>¶
欽定四庫全書¶
　册府元龜卷二百四十六　宋　王欽若等　撰¶
　　列國君部¶
　　　盟會¶
傳稱誥誓不及五帝盟詛不及三王自周室東遷諸侯¶
力政彊陵弱大侵小或夷狄交亂於中國或覇王臨長¶
於庶邦繇是坎牲㰱血之事作矣若夫稱之以先代要¶
之以明神形於載書以著其信誓及後世以圖其終固¶
<pb:KR3k0013_WYG_246-1b>¶
宜守之而勿渝奉之而可乆其或假璧易田乃成於詐¶
諼捧盤執耳或至於紛紜可尋可寒逮乎長亂是糾是¶
殛垂之空言自非仗仁義之名保丹青之誓恤病討貳¶
以存亡國而討不睦勤王尊主以翼天子而訓諸侯茍¶
異於斯亦鮮以濟¶
魯隱公元年三月公及邾儀父盟於蔑(蔑姑蔑魯地魯/國卞縣南有姑)¶
(蔑/城)公攝位而欲求好於邾故為蔑之盟(儀父邾子未奉/王命故不書爵)¶
九月及宋人盟于宿(客主無名皆微者也宿/小國東平無鹽縣也)始通也(初/惠)¶
<pb:KR3k0013_WYG_246-2a>¶
(公之季年敗宋師于黄公/立而求成焉故曰始通也)¶
二年春公會戎于濳(戎狄蠻夷皆氐羗之别種也戎而/書會者順其俗以為禮皆謂居中)¶
(國若戎子駒支者陳留濟/陽縣東南有戎城潜魯地)修惠公之好也戎請盟公辭¶
(許其修好而/不許其盟)¶
八月公及戎盟于唐(高平方與縣/北有武唐亭)復修戎好也¶
冬十月紀子帛莒子盟于宻魯故也(子帛裂繻字也莒/魯有怨紀侯既昏)¶
(於魯使大夫盟莒以和觧之子帛為魯結好息民/故曰魯故也宻莒邑城陽淳于縣東北有宻鄉)¶
三年十二月齊侯鄭伯盟于石門(石門齊地或曰濟/北盧縣故城西南)尋¶
<pb:KR3k0013_WYG_246-2b>¶
盧之盟也¶
四年春公與宋公為會将尋宿之盟未及期衛人來告¶
亂夏公及宋公遇于清(宿盟在/元年)¶
六年五月公會齊侯盟于艾(泰山牟縣東/南有艾山)始平于齊也¶
(春秋前魯與齊不平今乃/棄惡修好故言始平于齊)¶
七年夏齊侯使夷仲年來聘結艾之盟也(艾盟在/六年)¶
秋宋及鄭平七月盟于宿¶
冬陳及鄭平(六年鄭侵陳/大獲今乃平)十二月陳五父如鄭蒞盟(蒞/臨)¶
<pb:KR3k0013_WYG_246-3a>¶
(也/)壬申及鄭伯盟㰱如忘(志不在/於㰱血)洩伯曰五父必不免不頼¶
盟矣(洩伯鄭/洩駕)鄭良佐如陳蒞盟(良佐鄭/大夫)辛巳及陳侯盟¶
亦知陳之将亂也¶
八年春齊侯将平宋衛(平宋衛/於鄭)有會期宋公以幣請於¶
衛請先相見(宋敬/齊命)衛侯許之故遇於犬丘夏齊人卒平¶
宋衛於鄭秋會于温盟于瓦屋以釋東門之役禮也(定/國)¶
(息民故曰禮也平宋/衛二國忿鄭之謀)¶
八月公及莒人盟于浮來以成紀好也(二年紀莒盟于/宻為魯故今公)¶
<pb:KR3k0013_WYG_246-3b>¶
(尋之故曰/以成紀好)¶
冬齊侯使來告成三國(齊侯冬來告/稱秋和三國)公使衆仲對曰君¶
釋三國之圗以鳩其民君之惠也寡君聞命矣敢不承¶
受君之明徳¶
九年冬公會齊侯于防(防魯地在琅/邪華縣南)時宋公不王(不供/王職)¶
鄭伯為王左卿士以王命討之伐宋宋以入郛之役怨¶
公不告命(入郛在五年公以七年伐邾/欲以説宋而宋猶不和也)公怒絶宋使秋鄭¶
人以王命來告伐宋故會防以謀伐宋¶
<pb:KR3k0013_WYG_246-4a>¶
十年三月公會齊侯鄭伯于中丘盟于鄧為師期(尋九/年㑹)¶
(防謀伐宋/鄧魯地)五月羽父先㑹齊侯鄭伯伐宋¶
六月公會齊侯鄭伯于老桃(老桃/宋地)¶
十一年夏公會鄭伯于時來(時來郲也滎陽縣/東有釐城鄭地)謀伐許¶
也鄭伯将伐許七月公會齊侯鄭伯伐許¶
桓公元年春公即位脩好于鄭鄭人請復祀周公卒易¶
祊田公許之三月鄭伯以璧假許田為周公祊故也(魯/不)¶
(宜聽鄭祀周公又不宜易取祊田犯二不宜以動故/隐其實不言祊稱璧假言若進璧以假田非久易也)四¶
<pb:KR3k0013_WYG_246-4b>¶
月公及鄭伯盟于越結祊成也(結成易二田之事也傳/以經不書祊故獨見祊)¶
盟曰渝盟無享國冬鄭伯拜盟¶
二年七月蔡侯鄭伯會于鄧(潁川召陵縣/西南有鄧城)始懼楚也(楚/國)¶
(今南郡江陵縣北紀南城也楚武王始僭號/稱王欲害中國蔡鄭姬姓近楚故懼而會謀)¶
九月公及戎盟于唐脩舊好也¶
三年正月公㑹齊侯于嬴(嬴齊邑今/太山嬴縣)成昏於齊也(公不/由媒)¶
(介自與齊侯㑹/而成昏非禮也)¶
夏齊侯衛侯胥命于蒲(申約言以相命而不㰱血也/蒲衛地在陳留長垣縣西南)不¶
<pb:KR3k0013_WYG_246-5a>¶
盟也又公會杞侯于郕杞求成也(二年入杞/今求成也)¶
六年四月公㑹杞侯于成(成魯地在太山/鉅平縣東南)來諮謀齊難¶
也(齊欲滅杞/故來謀之)¶
七年夏盟向求成于鄭既而背之(盟向二邑名隱十一/年王以與鄭故求與)¶
(鄭/成)¶
八年秋隨及楚平楚子将不許鬭伯比曰天去其疾矣¶
(去疾謂少師/見獲而死)隨未可克也乃盟而還¶
十年秋公會衛侯于桃丘弗遇(衛侯與公為㑹期中背/公更與齊鄭故公獨往)¶
<pb:KR3k0013_WYG_246-5b>¶
(而不相遇也桃丘衛地濟/北東阿縣東南有桃城)¶
十一年春齊衛鄭宋盟于惡曹(惡曹/地名)¶
九月魯大夫柔會宋公陳侯蔡叔盟于折(蔡叔蔡大夫/叔名也折北)¶
(地/名)公會宋公于夫鍾(夫鍾/郕地)十二月公㑹宋公于闞(闞魯地/在東平)¶
(須昌縣/東南)¶
十二年六月公會杞侯莒子盟于曲池平杞莒也(曲池/魯地)¶
(魯國汶陽縣北有曲水亭隱/四年莒人伐杞自是遂不平)公欲平宋鄭秋公及宋公¶
盟于句瀆之丘(句瀆之丘即榖丘也宋人以立厲公/故多責賂於鄭鄭人不堪故不平)宋¶
<pb:KR3k0013_WYG_246-6a>¶
成未可知也秋又會于虛冬又會于龜宋公辭平故與¶
鄭伯盟于武父(宋公貪鄭賂故與三/會而卒辭不與鄭平)¶
十四年春公會鄭伯于曹(脩十二年武公之/好以曹地曹與會)曹人致餼¶
禮也(熟曰饔/生曰餼)夏鄭子人來尋盟且脩曹之會(子人即弟/語也其後)¶
(為子/人氏)¶
十五年六月乙亥昭公入許叔入于許公㑹齊侯于艾¶
謀定許也¶
十一月公會宋公衛侯陳侯于袲謀伐鄭将納厲公也¶
<pb:KR3k0013_WYG_246-6b>¶
弗克而還¶
十六年正月公會宋公蔡侯衛侯于曹謀伐鄭也(前年/冬謀)¶
(納厲公不克/故復更謀)¶
四月公會宋公衛侯陳侯蔡侯伐鄭(春既謀之今書會/者魯諱議納不正)¶
(蔡常在衛上今/序陳下蓋後至)¶
十七年正月公會齊侯紀侯盟于黄(黄齊/地)平齊紀且謀¶
衛故也(齊欲滅紀/衛逐其君)¶
二月公會邾儀父盟于趡尋蔑之盟也(趡魯地稱字/義與蔑盟同)¶
<pb:KR3k0013_WYG_246-7a>¶
荘公三年秋紀季以酅入于齊紀於是乎始判(判分也/言分為)¶
(附庸始/於此)¶
冬公次于滑将㑹鄭伯謀紀故也鄭伯辭以難(厲公在/櫟故也)¶
四年三月楚武王伐隨令尹鬭祁莫敖屈重除道梁溠¶
營軍臨隨隨人懼行成(時秘王䘮故為竒兵更開直道/溠水在義陽厥縣西東南入鄖)¶
(水梁橋也隨人不意/其至故懼而行成)莫敖以王命入盟隨侯且請為會¶
于漢汭而還(汭内也/謂漢西)¶
夏齊侯陳侯鄭伯遇于垂¶
<pb:KR3k0013_WYG_246-7b>¶
九年春公及齊大夫盟于蔇(齊亂無君故大夫得敵於/公蓋欲迎子紏也來者非)¶
(琅人故不稱名蔇魯地/  邪繒縣北有蔇亭)¶
十三年春齊侯宋人陳人蔡人邾人會于北杏(北杏/齊地)以¶
平宋亂(宋有弑君之亂/齊桓欲脩覇業)¶
冬公會齊侯盟于柯(此柯今濟北東阿齊之/阿邑猶祝柯今為祝阿)始及齊平¶
也(始與齊/桓通好)¶
十四年冬周大夫單伯會齊侯宋公衛侯鄭伯于鄄(鄄/衛)¶
(地今東郡鄄城也齊桓脩覇業卒平宋亂宋人/服從欲歸功天子故赴以單伯㑹諸侯為文)¶
<pb:KR3k0013_WYG_246-8a>¶
十五年春齊侯宋公陳侯衛侯鄭伯會于鄄齊始覇也¶
(始為諸/侯長)¶
十六年十二月會齊侯宋公陳侯衛侯鄭伯許男滑伯¶
滕子同盟于幽鄭成也(書會魯會之不書其人㣲者也/言同盟服異也陳國小毎盟會)¶
(皆在衛下齊桓始覇楚亦始強陳侯介於二大國之間/而為三恪之客故齊桓因而進之遂班在衛上終於春)¶
(秋滑國都今在河/南緱氏縣幽宋地)¶
十九年秋公子結媵陳人之婦于鄄遂及齊侯宋公盟¶
(公子結魯大夫公羊糓梁皆以為魯女媵陳侯之婦其/稱陳人之婦未入國畧言也大夫出境有可以安社稷)¶
<pb:KR3k0013_WYG_246-8b>¶
(利國家者則專之可也結在鄄聞齊宋有㑹權/事之宜去其本職遂與二君為盟故備書之)¶
二十二年七月丙申及齊高傒盟于防(高傒齊之貴卿/而與魯之微者)¶
(盟齊桓謙接諸/侯以崇覇業)¶
二十三年夏公及齊侯遇于糓¶
十有二月公會齊侯盟于扈(扈鄭地在榮/陽巷縣西北)¶
二十七年六月公㑹齊侯宋公陳侯鄭伯同盟于幽陳¶
鄭服也(二十二年陳亂而齊納敬仲二十五年鄭文公/之四年獲成于楚皆有二心于齊今始服也)¶
冬公會齊侯于城濮(城濮衛地/将討衛也)¶
<pb:KR3k0013_WYG_246-9a>¶
二十八年秋荆伐鄭公會齊人宋人救鄭¶
三十年冬公及齊侯遇于魯濟(濟水歴齊魯界在齊界/為齊濟在魯界為魯濟)¶
(蓋魯/地)謀山戎也以其病燕故也(齊桓行覇故欲為燕/討難燕國今薊縣)¶
三十二年春齊侯為楚伐鄭之故請會于諸侯(楚伐鄭/在二十)¶
(八年謀為/鄭報楚)宋公請先見于齊侯夏遇于梁丘(齊善宋之/請見故進)¶
(其班梁丘在高/平昌邑縣西南)¶
閔公元年八月公及齊侯盟于落姑(落姑/齊地)請復季友也¶
(閔公初立國家多難以季/子忠賢故請覇主而復之)齊侯許之使召諸陳公次于¶
<pb:KR3k0013_WYG_246-9b>¶
郎以待之(非師旅之事/故不書次)季子來歸嘉之也¶
二年冬齊高子來盟(蓋高傒也齊侯使來平魯亂僖公/新立因遂結盟故不稱使也魯人)¶
(貴之故不書名/子男子之羙稱)¶
僖公元年八月公會齊侯宋公鄭伯曹伯邾人于檉(檉/宋)¶
(地陳國陳縣/西北有檉城)盟于犖謀救鄭(犖即檉也/地有二名)¶
二年九月齊侯宋公江人黄人盟于貫服江黄也(貫宋/地梁)¶
(國蒙縣西北有貫城貫與貰/字相似江國在汝南安陽縣)¶
三年秋齊侯宋公江人黄人㑹于陽糓謀伐楚也(陽糓/齊地)¶
<pb:KR3k0013_WYG_246-10a>¶
(在東平須昌縣北/二年楚侵鄭故)齊侯為陽糓之㑹來尋盟冬公子友¶
如齊蒞盟(公時不會陽糓故齊侯自陽糓遣人詣/魯求尋盟魯使上卿詣齊受盟謙也)¶
四年正月公會齊侯宋公陳侯衛侯鄭伯許男曹伯侵¶
蔡蔡潰齊侯以諸侯之師伐楚師次于陘楚使屈完如¶
師完及諸侯盟于召陵(屈完楚大夫也楚子遣完如師/以觀齊屈完覩齊之盛因而求)¶
(盟故不稱使以完來盟為文齊桓/退舍以禮楚故盟召陵召陵潁川)¶
冬十有二月公孫兹帥師會齊人宋人衛人鄭人許人¶
曹人侵陳(公孫兹叔牙/子叔孫戴伯)¶
<pb:KR3k0013_WYG_246-10b>¶
五年夏公及齊侯宋公陳侯衛侯鄭伯許男曹伯會王¶
世子于首止(惠王太子鄭也不名而書會尊之也/首止衛地陳留襄邑縣東南有首鄉)謀寧¶
周也(惠王以惠后故将廢太子鄭而立王子/帶故齊桓帥諸侯會王太子以定其位)八月諸侯¶
盟于首止(復稱諸侯者王世子不盟故也王之世子尊/與王同齊桓行覇翼戴天子尊崇王室故殊)¶
(貴世/子)鄭伯逃歸不盟¶
六年夏公會齊侯宋公陳侯衛侯曹伯伐鄭以其逃首¶
止之盟故也¶
七年七月公會齊侯宋公陳世子欵鄭世子華盟于寗¶
<pb:KR3k0013_WYG_246-11a>¶
母謀鄭也(高平方與縣東有/泥母亭音如寗)¶
八年春王正月公㑹王人齊侯宋公衛侯許男曹伯陳¶
世子欵盟于洮謀王室也(王人與諸侯盟不譏者/王室有難故洮曹地)鄭伯¶
乞盟請服也襄王定位而後發䘮(王人會洮還/而後王位定)¶
九年夏公㑹宰周公齊侯宋子衛侯鄭伯許男曹伯于¶
葵丘尋盟且脩好禮也(周公宰孔也宰官周采地天子/三公不字宋子襄公也在䘮公)¶
(侯曰子陳留外/黄縣東有葵丘)¶
九月齊侯盟諸侯于葵丘曰凡我同盟之人既盟之後¶
<pb:KR3k0013_WYG_246-11b>¶
言歸于好(義取修好故/顯其盟辭)宰孔先歸(既㑹先/諸侯去)遇晉侯曰可¶
無會也(晉侯欲來/會葵丘)齊侯不務徳而勤逺略故北伐山戎¶
(在荘三/十一年)南伐楚(在四/年)西為此會也東略之不知西則否¶
矣(言或向東必/不能復西畧)晉侯乃還(不復/會齊)¶
十三年夏公㑹齊侯宋公陳侯衛侯鄭伯許男曹伯于¶
鹹(鹹衛地東郡濮陽/縣東南有鹹城)淮夷病杞故且謀王室也秋為戎¶
難故諸侯戍周齊仲孫湫致之(戍守也致諸/侯戍卒于周)¶
十五年三月公會齊侯宋公陳侯衛侯鄭伯許男曹伯¶
<pb:KR3k0013_WYG_246-12a>¶
于牡丘(牡丘/地名)尋葵丘之盟且救徐也¶
十六年十二月公會齊侯宋公陳侯衛侯鄭伯許男邢¶
侯曹伯于淮(臨淮/左右)謀鄫且東略也(鄫為淮夷/所病故)¶
十九年夏六月宋公曹人邾人盟于曹南(曹雖與盟而/猶不服不肯)¶
(致餼無地主之禮故/不以國地而曰南)鄫子會盟于邾(不及曹南之盟諸/侯既罷鄫乃會之)¶
(于邾故不/言如會)冬會陳人蔡人楚人鄭人盟于齊(地於齊齊/亦與盟)¶
修桓公之好也¶
二十年秋齊人狄人盟于邢為邢謀衛難也於是衛方¶
<pb:KR3k0013_WYG_246-12b>¶
病邢¶
二十一年春宋人齊人楚人盟于鹿上(鹿上宋地汝陰/有原鹿縣宋為)¶
(盟主故在/齊人上)以求諸侯於楚楚人許之公子目夷曰小國¶
爭盟禍也宋其亡乎幸而後敗(謂軍/敗績)秋宋公楚子陳侯¶
蔡侯鄭伯許男曹伯會于盂(盂宋地楚始與中/國行禮會故稱爵)¶
二十五年冬衛人平莒于我十二月盟于洮脩衛文公¶
之好且及莒平也(莒以元年酈之役怨魯衛文公将平/之未及而卒成公追成父志降名以)¶
(行事故曰脩/文公之好)¶
<pb:KR3k0013_WYG_246-13a>¶
二十六年正月公會莒茲㔻公(茲㔻時君之號莒/夷無謚以號為稱)寗荘¶
子盟于向(荘子寗速衛/大夫向莒地)尋洮之盟也¶
二十七年十二月公會諸侯盟于宋(諸侯伐宋公與楚/有好而往會之非)¶
(後期宋方見圍無嫌/與盟故直以宋地)¶
二十八年二月晉侯齊侯盟于歛盂(歛盂/衛地)衛侯請盟晉¶
侯弗許¶
四月晉楚戰于城濮鄉役之三月(鄉猶屬也城濮/役之前三月)鄭伯¶
如楚致其師為楚師既敗而懼使子人九行成于晉(子/人)¶
<pb:KR3k0013_WYG_246-13b>¶
(氏九/名)晉欒枝入盟鄭伯¶
五月丙午晉侯及鄭伯盟于衡雍¶
丁未晉侯獻楚俘于王衛侯聞楚師敗懼出奔楚遂適¶
陳(自襄/牛出)使元咺奉叔武以受盟(奉使攝/君事)¶
癸亥王子虎盟諸侯于王庭(踐土宫之庭書/踐土别於京師)要言曰皆¶
奨王室無相害也有渝此盟明神殛之俾隊其師無克¶
祚國(奨助也渝變也殛誅也/俾使也隊隕也克能也)及而𤣥孫無有老幼君子¶
謂是盟也信(合義/信)¶
<pb:KR3k0013_WYG_246-14a>¶
六月晉人復衛侯(以叔武受盟于踐/土故聼衛侯歸)寗武子與衛人盟¶
于宛濮(武子寗俞也陳留長垣/縣西南有宛亭近濮水)曰天禍衛國君臣不恊¶
以及此憂也(衛侯欲與楚國人/不欲故不和也)今天誘其𠂻(𠂻中/也)使皆¶
降心以相從也不有居者誰守社稷不有行者誰扞牧¶
圉(牛曰牧/馬曰圉)不恊之故用昭乞盟於爾大神以誘天𠂻自¶
今日已往既盟之後行者無保其力居者無懼其罪有¶
渝此盟以相及也(以惡/相及)明神先君是紏是殛國人聞此¶
盟也而後不貳(言叔武之賢寗俞之/忠衛侯所以書復歸)¶
<pb:KR3k0013_WYG_246-14b>¶
冬公會晉侯齊侯宋公蔡侯鄭伯陳子莒子邾子秦人¶
于温討不服也(討衛/許)¶
二十九年夏公會王子虎晉狐偃宋公孫固齊國歸父¶
陳轅濤塗秦小子憖盟于翟泉(翟泉今雒陽城内/大倉西南池水也)尋踐¶
土之盟且謀伐鄭也(秦小子憖在蔡下者/若宋向戌之後會)卿不書罪之¶
也(晉侯始覇翼戴天子諸侯輯睦王室無虞而王子虎/下盟列國以凟大典諸侯大夫上敵公侯虧禮傷)¶
(敎故貶諸大/夫諱公與盟)在禮卿不會公侯會伯子男可也(大國之/卿當小)¶
(國之君故可以會伯子男諸卿之/見貶亦兼有此㑹故𫝊重發之)¶
<pb:KR3k0013_WYG_246-15a>¶
三十二年夏狄有亂衛人侵狄狄請平焉秋衛人及狄¶
盟(不地者就/狄廬帳盟)¶
文公元年秋公孫敖會晉侯于戚(戚衛邑在頓丘衛縣/西禮卿不會公侯春)¶
(秋魯大夫皆不貶者/據用魯史成文而已)晉侯疆戚田故公孫敖會之(晉取/衛田)¶
(正其/疆界)¶
二年三月及晉處父盟(處父為晉正卿不能䂓君以禮/而親與公盟故貶其族族去則)¶
(非卿故以微人常稱為耦以/直厭不直不地者盟晉都)晉人以公不朝來討公如晉四¶
月晉使陽處父盟公以耻之(以大夫盟欲/以耻辱魯也)¶
<pb:KR3k0013_WYG_246-15b>¶
六月公孫敖會宋公陳侯鄭伯及晉司空士縠盟于垂¶
隴(垂隴鄭地滎陽東有隴城士榖出/盟諸侯受成於衛故貴而書名氏)晉討衛故也(討元/年衛)¶
(人伐晉士/縠士蒍子)書士縠堪其事也(晉司空非卿也士/縠能堪卿事故書)¶
三年春正月衛侯如陳拜晉成也(二年陳侯為/衛請成于晉)冬晉人¶
懼其無禮於公也請改盟(改二年處/父之盟)公如晉及晉侯盟¶
晉侯享公賦菁菁者莪(菁菁者莪詩小雅取其/既見君子樂且有儀)荘叔以¶
公降拜(謝其以公/比君子也)曰小國受命於大國敢不慎儀君貺¶
<pb:KR3k0013_WYG_246-16a>¶
(辭譲/公)登成拜(俱還上/成拜禮)公賦嘉樂(嘉樂詩大雅取其顯顯/令徳宜民宜人受禄于)¶
(天/)¶
七年八月公會諸侯晉大夫盟于扈(扈鄭地滎陽卷縣/西有扈亭不分别)¶
(書會人總言諸侯晉大夫/盟者公後會而及其盟)晉侯立故也冬徐伐莒莒人¶
來請盟穆伯如莒蒞盟(穆伯公/孫敖)¶
八年冬十月壬午公子遂會晉趙盾盟于衡雍乙酉公¶
子遂會雒戎盟于暴𫝊云晉人以扈之盟來討(前年盟/扈公後)¶
(至/)冬襄仲會晉趙孟盟于衡雍報扈之盟也遂會伊雒¶
<pb:KR3k0013_WYG_246-16b>¶
之戎(伊雒之戎将伐魯公子遂/不及復君故專命與之盟)書曰公子遂珍之也¶
十年七月及蘇子盟于女栗(女栗地名蘇子周卿士頃/王新立故與魯盟親諸侯)¶
(也/)¶
十一年夏叔仲彭生會晉郤缺于承匡(承匡宋地在陳/留襄邑縣西彭)¶
(生叔仲惠伯/郤缺冀缺)謀諸侯之從於楚者(九年陳鄭及楚平/十年宋聼楚命)¶
十三年冬公如晉朝且尋盟衛侯會公于沓(沓地/名)請平¶
于晉公還鄭伯會公于棐(棐鄭/地)亦請平于晉公皆成之¶
(鄭衛二於楚/故因公請平)鄭伯與公宴于棐子家賦鴻鴈(子家鄭大/夫公子歸)¶
<pb:KR3k0013_WYG_246-17a>¶
(生也鴻鴈詩小雅義取諸侯哀鰥寡有征/行之勞言鄭國寡弱欲使魯侯還晉恤之)季文子曰寡¶
君未免於此(亦有同微/弱之憂)文子賦四月(四月詩小雅義取/行役踰時思祭祀)¶
(不欲為/還晉)子家賦載馳之四章(載馳詩鄘風之四章以下/義取小國有急欲引大國)¶
(以救/助)文子賦采薇之四章(采薇詩小雅取其豈敢定居/一月三㨗許為鄭還不敢安)¶
(居/)鄭伯拜(謝公/為行)公答拜¶
十四年六月公會宋公陳侯衛侯鄭伯許男曹伯晉趙¶
盾同盟于新城(新城宋地在梁/國穀熟縣西)從於楚者服(從楚者/陳鄭宋)¶
十五年三月宋司馬華孫來盟(華孫奉使隣國能臨事/制宜至魯而後定盟故)¶
<pb:KR3k0013_WYG_246-17b>¶
(不稱使其官皆/從故書司馬)貴之也(古之盟會必備威儀崇䞇幣賔/主以成禮為敬故曰卿行旅從)¶
(春秋時率多不能備威儀華孫能率其屬以從古典所/以敬事而自重使重而敬事則魯尊而體篤故貴而不)¶
(名/)公與之宴辭曰君之先臣督得罪於宋殤公名在諸¶
侯之策臣承其祀其敢辱君(耦華督魯孫也督殺殤公/在桓二年耦自以罪人子)¶
(孫故不敢屈魯/君對共宴㑹)請承命於亞旅(亞旅上/大夫)魯人以為敏(無/故)¶
(掦其先祖之罪是不敏魯人/以為敏明君子所不與也)¶
六月晉以新城之盟(在前/年)蔡人不與(不會/盟)晉郤缺以上¶
軍下軍伐蔡(兼帥/二軍)曰君弱不可以怠(怠懈/也)戊申入蔡以¶
<pb:KR3k0013_WYG_246-18a>¶
城下之盟而還¶
十一月晉侯宋公衛侯蔡侯陳侯鄭伯許男曹伯盟于¶
扈尋新城之盟且謀伐齊也(齊執王使/且數伐魯)齊人賂晉侯故¶
不克而還於是有齊難是以公不會(明今不序諸侯/不以公不㑹故)書¶
曰諸侯盟于扈無能為故也(惡其受賂/不能討齊)¶
十六年正月及齊平(齊前年再伐魯/魯為受弱故平)公有疾使季孫行¶
父(季文/子)會齊侯于陽糓請盟齊侯不肯曰請俟君間(間/疾)¶
(瘳/)公使襄仲納賂于齊侯故盟于郪丘(郪丘/齊地)¶
<pb:KR3k0013_WYG_246-18b>¶
十七年四月齊侯伐我北鄙襄仲請盟六月盟于糓(晉/不)¶
(能救魯/故請服)¶
六月晉侯蒐于黄父(一名黒/壤晉地)遂復合諸侯于扈平宋也¶
(傳不列諸侯而言復合則如上/十五年會扈之諸侯可知也)公不與會齊難故也十¶
月襄仲如齊拜糓之盟¶
宣公元年夏季文子如齊納賂以請會(宣公篡立未列/於會故以賂請)¶
(之/)公會齊侯會於平州(平州齊地在/泰山牟縣西)以定公位(篡立者/諸侯既)¶
(與之會則不得復討臣子殺之/與弑君同故公與齊會而位定)東門襄仲如齊拜成也¶
<pb:KR3k0013_WYG_246-19a>¶
(謝得/會)宋人之弑昭公也(在文十/六年)晉荀林父以諸侯之師¶
伐宋宋及晉平宋文公受盟于晉又會諸侯于扈将為¶
魯討齊皆取賂而還(文十五年十七年/二扈之盟皆受賂)鄭穆公曰晉不¶
足與也遂盟于楚¶
三年春齊侯伐鄭及郔鄭及晉平士㑹入盟(郔鄭地為夏/楚侵鄭傳)¶
七年春衛侯使孫良夫來盟(孫桓/子也)始通且謀會晉也(公/即)¶
(位衛始/修好)鄭及晉平公子宋之謀也故相鄭伯以會冬盟¶
于黒壤王叔桓公臨之以謀不睦(王叔桓公周卿/士銜天子之命)¶
<pb:KR3k0013_WYG_246-19b>¶
(以監臨諸侯不同/㰱者尊卑之别也)晉侯之立也(在二/年)公不朝焉又不使¶
大夫聘晉人止公于會盟于黄父公不與盟以賂免(黄/父)¶
(即黒/壌也)故黒壤之盟不書諱之也(慢盟主以取執/止之辱故諱之)¶
九年九月晉侯宋公衛侯鄭伯曹伯會于扈討不睦也¶
(謀齊/陳)¶
十一年夏楚子陳侯鄭伯盟于辰陵(楚復伐鄭故受盟/也辰陵陳地潁川)¶
(長平縣東/南有辰亭)陳鄭服也(言楚與晉/狎主盟)¶
秋晉侯會狄于欑函郤成子求成于衆狄衆狄疾赤狄¶
<pb:KR3k0013_WYG_246-20a>¶
之役遂服于晉(赤狄潞氏最強/故服役衆狄)會于欑函衆狄服也(欑/函)¶
(狄/地)¶
十二年十二月晉人宋人衛人曹人同盟于清丘(晉衛/背盟)¶
(故大夫稱人宋華椒承羣偽之言以誤其國宋雖有守/信之善而椒猶不免譏清丘衛地在今濮陽縣東南)¶
曰恤病討貳於是卿不書不實其言也(宋伐陳衛救之/不討貳也楚伐)¶
(宋晉不救/不恤病也)宋為盟主故伐陳(陳貳於/楚故)衛人救之孔逹曰¶
先君有約言焉若大國討我則死之(衛成公與陳共公/有舊好故孔逹欲)¶
(背盟救陳而以死謝/晉十四年衛殺孔逹)¶
<pb:KR3k0013_WYG_246-20b>¶
十三年夏楚子伐宋以其救蕭(救蕭在/前年)君子曰清丘之¶
盟唯宋可以免焉(宋討陳之貳今宋見伐晉衛不頋盟/以恤宋而春秋貶宋大夫傳嫌華椒)¶
(之罪累及其國故/曰唯宋可以免)¶
十四年冬公孫歸父會齊侯于糓¶
十五年春公孫歸父會楚子于宋五月楚師伐宋宋人¶
懼使華元夜入楚師登子反之牀起之曰寡君使元以¶
病告(兵法因其鄉人而用之必先知其守将左右謁者/門者舍人之名因而利道之華元蓋用此術得以)¶
(自/通)曰敝邑易子而食析骸以㸑(㸑炊/也)雖然城下之盟有¶
<pb:KR3k0013_WYG_246-21a>¶
以國斃不能從也(寧以國斃不/從城下之盟)去我三十里唯命是聼¶
子反懼與之盟而告王退三十里宋及楚平華元為質¶
盟曰我無爾詐爾無我虞(楚不詐宋/宋不備楚)¶
秋仲孫蔑會齊高固于無婁(無婁/杞邑)¶
十七年六月公會晉侯衛侯曹伯邾子同盟于斷道(斷/道)¶
(晉/地)討貳也¶
十八年春齊侯會晉侯盟于繒以公子彊為質于晉晉¶
師還蔡朝南郭偃逃歸(晉既與齊盟守/者解緩故得逃)¶
<pb:KR3k0013_WYG_246-21b>¶
成公元年夏臧孫許及晉侯盟于赤棘(晉地與晉/盟懼齊楚)¶
二年六月季孫行父臧孫許叔孫僑如公孫嬰齊帥師¶
會晉郤克衛孫良夫曹公子首及齊侯戰于鞌齊師敗¶
績¶
七月齊侯使國佐如師己酉及國佐盟于袁婁(鞌去齊/五百里)¶
(袁婁去齊/五十里)使齊人歸我汶陽之田公會晉師于上鄍(上/鄍)¶
(地/名)冬楚侵魯及楊橋孟孫請往賂之(楚侵遂深故孟孫/請以賂往孟孫獻)¶
(子/也)以執斵執鍼織絍(執斵匠人執鍼女/工織絍織繒布者)皆百人公衡為¶
<pb:KR3k0013_WYG_246-22a>¶
質(公衡成/公子)以請盟楚人許平¶
十一月公會楚公子嬰齊于蜀(公與大夫會不貶嬰齊/者時有許蔡之君故然)¶
(也/)丙申公及楚人秦人宋人陳人衛人鄭人齊人曹人¶
邾人薛人鄫人盟于蜀(齊在鄭下非卿傳所謂卿不書/匱盟也然則楚於是始與中國)¶
(準自此以下楚/不書卿貶惡也)卿不書匱盟也於是乎畏晉而竊與楚¶
盟故曰匱盟(匱乏/也)蔡侯許男不書乘楚車也謂之失位¶
(乘楚王車為左右則失位也卿不/書則稱人諸侯不書君臣之别)¶
三年十一月晉侯使荀庚來聘且尋盟(尋元年赤棘盟/荀庚林父之子)¶
<pb:KR3k0013_WYG_246-22b>¶
衛侯使孫良夫來聘且尋盟(尋宣七/年盟)公問諸臧宣叔曰¶
中行伯之於晉也其位在三(下/卿)孫子之於衛也位為上¶
卿将誰先對曰次國之上卿當大國之中中當其下下¶
當其上大夫(降一/等)小國之上卿當大國之下卿中當其¶
上大夫下當其下大夫(降大國/二等)上下如是古之制也(古/制)¶
(公為大國侯伯為/次國子男為小國)衛在晉不得為次國(春秋時以强弱為/大小故衛雖侯爵)¶
(猶為/小國)晉為盟主其将先之(訃等則二人位敵/以盟主故先晉)丙午盟晉¶
丁未盟衛禮也¶
<pb:KR3k0013_WYG_246-23a>¶
五年十二月公會晉侯齊侯宋公衛侯鄭伯曹伯邾子¶
杞伯同盟于蟲牢(蟲牢鄭地陳留封/丘縣北有桐牢)鄭服也諸侯謀復¶
會宋公使向為人辭以子靈之難(子靈圍龜也宋公不/欲㑹以新誅子靈為)¶
(辭為明年/侵宋傳)¶
七年秋楚公子嬰齊帥師伐鄭公會晉侯齊侯宋公衛¶
侯曹伯莒子邾子杞伯救鄭八月同盟于馬陵(馬陵衛/地陽平)¶
(元城縣東南/有地名馬陵)尋蟲牢之盟且莒服故也(蟲牢盟在五年/莒本屬齊齊服)¶
(故莒/從之)¶
<pb:KR3k0013_WYG_246-23b>¶
九年正月公會晉侯齊侯宋公衛侯鄭伯曹伯莒子杞¶
伯同盟于蒲(蒲衛地在長/垣縣西南)為歸汶陽之田故諸侯貳於¶
晉(歸田在/前年)晉人懼會于蒲以尋馬陵之盟(馬陵盟/在七年)季文¶
子謂范文子曰徳則不競尋盟何為(競強/也)范文子曰勤¶
以撫之寛以待之堅彊以御之明神以要之柔服而伐¶
貳徳之次也是行也将始會吳吳人不至¶
十年五月公會晉侯齊侯宋公衛侯曹伯伐鄭(晉侯太/子州蒲)¶
(也稱爵見其生代父/居位失人子之禮)為晉立太子州蒲以為君故會諸¶
<pb:KR3k0013_WYG_246-24a>¶
侯伐鄭(生立子為君父不父子/不子書晉侯其惡明)鄭子罕賂以襄鐘(子罕/穆公)¶
(子襄鐘鄭襄/公之廟鍾)子然盟于脩澤子駟為質(子然子駟皆穆/公子滎陽卷縣)¶
(東有脩/武亭)辛巳鄭伯歸¶
十一年春公至自晉晉人以公為貳於楚故止公公請¶
受盟而後使歸(前年七月如晉/弔至是乃得歸)¶
三月晉侯使郤犫來聘己丑及郤犫盟(郤犫郤克/從父兄弟)¶
夏季文子如晉報聘且蒞盟也(郤犫文子交盟魯晉之/君其意一也故但書來)¶
(盟舉重/畧輕)¶
<pb:KR3k0013_WYG_246-24b>¶
冬宋華元如楚遂如晉克合晉楚之成(為明年盟宋/西門外張本)¶
秦晉為成将會於令狐晉侯先至焉秦伯不肯涉河次¶
于王城使史顆盟晉侯于河東(史顆秦/大夫)晉郤犫盟秦伯¶
于河西(就王/城)范文子曰是盟也何益齊盟所以質信也¶
(齊一心/質成也)會所信之始也始之不從其可質乎秦伯歸而¶
背晉成¶
十二年五月晉士爕會楚公子罷許偃(二子楚/大夫)癸亥盟¶
于宋西門之外曰凡晉楚無相加戎好惡同之同恤菑¶
<pb:KR3k0013_WYG_246-25a>¶
危備救凶患若有害楚則晉伐之在晉楚亦如之交䞇¶
往來道路無壅(䞇幣/也)謀其不恊而討不庭(討背叛不/來王庭者)有¶
渝此盟明神殛之(殛誅/也)俾隊其師無克胙國(俾使也/隊失也)鄭¶
伯如晉聼成(聼猶受也晉楚/既成鄭往受命)會于𤨏澤成故也(晉既與/楚成合)¶
(諸侯以/申成好)¶
冬楚公子罷如晉聘且蒞盟(報郤/至)十二月晉侯及楚公¶
子罷盟于赤棘(赤棘/晉地)¶
十五年三月公會晉侯衛侯鄭伯曹伯宋世子成齊國¶
<pb:KR3k0013_WYG_246-25b>¶
佐邾人同盟于戚討曹成公也(討其殺太子而自/立其事在十三年)¶
十六年春楚子自武城使公子成以汝陰之田求成于¶
鄭(汝水之南/近鄭地)鄭叛晉子駟從楚子盟于武城(為晉伐/鄭起)¶
秋公會晉侯齊侯衛侯宋華元邾人于沙隨(沙隨宋地/梁國寧陵)¶
(縣北有/沙隨亭)不見公(不及䣕陵戰故不/諱者耻輕於執止)公會尹子晉侯齊國¶
佐邾人伐鄭(尹子王卿/士子爵)¶
十二月季孫行父晉郤犫盟于扈(晉許魯/平故盟)¶
十七年夏公會尹子單子晉侯齊侯宋公衛侯曹伯邾¶
<pb:KR3k0013_WYG_246-26a>¶
人同盟于柯陵(柯陵鄭/西地)尋戚之盟也¶
冬公會單子晉侯宋公衛侯曹伯齊人邾人伐鄭¶
十八年十二月仲孫蔑會晉侯宋公衛侯邾子齊崔杼¶
同盟于虚朾(虚朾/地𨶔)謀救宋也¶
襄公元年春仲孫蔑會晉欒黶宋華元衛寗殖曹人莒¶
人邾人滕人薛人圍宋彭城¶
二年七月仲孫蔑會晉荀罃宋華元衛孫林父曹人邾¶
人于戚謀鄭故也冬崔武子及滕薛小邾之大夫復會¶
<pb:KR3k0013_WYG_246-26b>¶
于戚知武子之言也(武子言事将在齊齊/人懼帥小國而會之)遂城虎牢鄭¶
人乃成¶
三年四月公及晉侯盟于長樗(晉侯出其國都/與公盟于外)孟獻子¶
相公稽首(相儀也稽/首首至地)知武子曰天子在而君辱稽首寡¶
君懼矣(稽首事天/子之禮)孟獻子曰以敝邑介在東表宻邇仇¶
讐(仇讐謂齊/楚與晉爭)寡君将君是望敢不稽首(言獻子能/固事盟主)晉為¶
鄭服故且欲修吳好(鄭服在/前年)将合諸侯使士匄告于齊¶
曰寡君使匄以歲之不易不虞之不戒寡君願與一二¶
<pb:KR3k0013_WYG_246-27a>¶
兄弟相見(不易多難也虞度也戒備/也列國之君相謂兄弟)以謀不恊請君臨¶
之使匄乞盟齊侯欲勿許而難為不恊乃盟于耏外(與/士)¶
(匄盟耏/水名)¶
六月公會單頃公及諸侯己未同盟于鷄澤(單頃公/王卿士)晉¶
侯使荀㑹逆吳子於淮上吳子不至(道逺/多難)楚子辛為令尹¶
侵欲於小國陳成公使袁僑如會求成(患楚侵欲袁僑/濤塗四世孫)¶
晉侯使和組父告于諸侯(告陳/服)秋叔孫豹及諸侯之大¶
夫及陳袁僑盟陳請服也(其君不來使大夫/盟之匹敵之宜)¶
<pb:KR3k0013_WYG_246-27b>¶
五年夏仲孫蔑衛孫林父會吳于善道初吳子使壽越¶
如晉(壽越/大夫)辭不會于雞澤之故(三年㑹雞澤吳/不至今來謝之)且請聼¶
諸侯之好(更請/㑹)晉人将為之合諸侯使魯衛先會吳且¶
告會期(以其道逺故使/魯衛先告期)二大夫皆受晉命而會吳九月¶
盟于戚會吳且命戍陳也(公及其㑹而不書盟非/公後㑹蓋不以盟告廟)穆叔¶
以屬鄫為不利使鄫大夫聼命于會(鄫近魯境故欲以/為屬國既而與莒)¶
(有忿魯不能救恐致/譴責故復乞還之)¶
七年十月衛孫文子來聘且拜武子之言(緩報非/貳之言)而尋¶
<pb:KR3k0013_WYG_246-28a>¶
孫桓子之盟(盟在成/三年)公登亦登(禮登階臣/後君一等)叔孫穆子相¶
趨進曰諸侯之會寡君未嘗後衛君(敵禮/竝登)今吾子不後¶
寡君寡君未知所過吾子其少安(安徐/也)孫子無辭亦無¶
悛容(悛改/也)穆叔曰孫子必亡為臣而君過而不悛亡之¶
本也詩曰退食自公委蛇委蛇(委蛇順貎詩召南言人/臣自公門入私門無不)¶
(順/禮)謂從者也(從順/也)衡而委蛇必折(衡横也横不/順道必毁折)¶
八年五月季孫宿會晉侯鄭伯齊人宋人衛人邾人于¶
邢丘(時公在晉晉悼難勞諸侯唯使大/夫聼命故季孫在㑹而公先歸)以命朝聘之數¶
<pb:KR3k0013_WYG_246-28b>¶
使諸侯之大夫聼命鄭伯獻㨗于會故親聼命(獻蔡/㨗也)¶
九年冬公會晉侯宋公衛侯曹伯莒子邾子滕子薛伯¶
杞伯小邾子齊世子光伐鄭甲戌師于汜(衆軍還聚汜/汜鄭地東汜)¶
令於諸侯曰修噐備(兵噐/戰備)盛餱糧(餱乾/食)歸老㓜(示将/乆師)居¶
疚于虎牢(諸侯己取鄭虎牢故/使諸軍疾病息其中)肆眚圍鄭(肆緩也𤯝過/也不書圍鄭)¶
(逆服不/成圍)鄭人恐乃行成(與晉/成也)中行獻子曰遂圍之以待¶
楚人之救也而與之戰不然無成(獻子荀偃也恐/楚救鄭復屬之)知武¶
子曰許之盟而還師以敝楚人(敝罷/也)吾三分四軍(分四/軍為)¶
<pb:KR3k0013_WYG_246-29a>¶
(三/部)與諸侯之銳以逆來者(來者/楚也)於我未病楚不能矣(晉/各)¶
(一動而楚三/來故曰不能)猶愈於戰(勝聚/戰)暴骨以逞不可以爭(言爭/當以)¶
(謀不可/以暴骨)大勞未艾君子勞心小人勞力先王之制也(艾/息)¶
(也言當從/勞心之勞)諸侯皆不欲戰乃許鄭成十二月同盟于戲¶
鄭服也(鄭服故/言同)将盟鄭六卿公子騑(子/駟)公子發(子/國)公子¶
嘉(子/孔)公孫輒(子/耳)公孫蠆(子/蟜)公孫舎之(子/展)及其大夫門子¶
皆從鄭伯(門子卿/之適子)晉士荘子為載書(荘子士弱/載書盟書)曰自今¶
日既盟之後鄭國而不唯晉命是聼而或有異志者有¶
<pb:KR3k0013_WYG_246-29b>¶
如此盟(如違盟/之罰)公子騑趨進曰天禍鄭國使介居二大¶
國之間(介猶/間也)大國不加徳音而亂以要之(謂以兵亂之/力强要鄭)使¶
其鬼神不獲歆其禋祀其人民不獲享其土利夫婦辛¶
苦墊隘無所底告(墊隘猶委/頓底至也)自今日既盟之後鄭國而¶
不唯有禮與彊可以庇民者是從而敢有異志者亦如¶
之(亦如/此盟)荀偃曰改載書(子駟亦以所言載/於策故欲改之)公孫舍之曰昭¶
大神要言焉(要誓以/告神)若可改也大國亦可叛也知武子¶
謂獻子曰我實不徳而要人以盟豈禮也哉非禮何以¶
<pb:KR3k0013_WYG_246-30a>¶
主盟姑盟而退修徳息師而來終必獲鄭何必今日我¶
之不徳民将棄我豈唯鄭若能休和逺人将至何恃於¶
鄭乃盟而還(遂兩用/載書)¶
十二月楚子伐鄭(與晉/成故)子駟将及楚平子孔子蟜曰與¶
大國盟口血未亁而背之可乎子駟子展曰吾盟固云¶
唯彊是從今楚師至晉不我救則楚彊矣盟誓之言豈¶
敢背之且要盟無質神弗臨也(質主/也)所臨唯信信者言¶
之瑞也(瑞符/也)善之主也是故臨之(神臨/也)明神不蠲要盟¶
<pb:KR3k0013_WYG_246-30b>¶
(蠲潔/也)背之可也乃及楚平公子罷戎入盟同盟於中分(中/分)¶
(鄭城中里名/罷戎楚大夫)¶
十年春公會晉侯宋公衛侯曹伯莒子邾子滕子薛伯¶
杞伯小邾子齊世子光會吳于柤(吳子在柤晉以諸侯/往會之故曰會吳吳)¶
(不稱子從所/稱也柤楚地)會吳子壽夣也(壽夢呉/子乘)¶
十一年四月公會晉侯宋公衛侯曹伯齊世子光莒子¶
邾子滕子薛伯杞伯小邾子伐鄭鄭人懼乃行成秋七¶
月同盟于亳范宣子曰不慎必失諸侯(慎敬威儀/謹辭令)諸侯¶
<pb:KR3k0013_WYG_246-31a>¶
道敝而無成能無貳乎(數伐鄭皆/罷于道路)乃盟載書曰凡我同¶
盟無蕰年(蕰積年糓/而不分災)毋壅利(専山川/之利)母保姦(藏罪/人)母留¶
慝(速去/惡)救災患恤禍亂同好惡奨王室(奬助/也)或間茲命¶
司慎司盟名山名川(二司/天神)羣臣羣祀(羣祀在/祀典者)先王先公¶
(先王諸侯之大祖宋祖帝乙鄭/祖厲王之比也先公始封君)七姓十二國之祖(七姓/晉魯)¶
(衛鄭曹滕姬姓邾小邾曹姓宋子姓齊姜姓莒/己姓杞姒姓薛任姓實十三國言十二誤也)明神殛¶
之(殛誅/也)俾失其民隊命亡氏踣其國家(踣斃/也)¶
九月諸侯悉師以復伐鄭諸侯之師觀兵于鄭東門鄭¶
<pb:KR3k0013_WYG_246-31b>¶
人使王子伯駢行成甲戌晉趙武入盟鄭伯冬十月丁¶
亥鄭子展出盟晉侯(二盟不/書不告)十二月戊寅會于蕭魚(經/書)¶
(秋史/失之)庚辰赦鄭囚皆禮而歸之納斥候(不相/備也)禁侵掠¶
十四年正月季孫宿叔老會晉士匄齊人宋人衛人鄭¶
公孫蠆曹人莒人邾人滕人薛人杞人小邾人會吳于¶
向(叔老聲伯子也魯使二卿會晉敬事覇國晉人自是/輕魯幣而益敬其使故叔老雖介亦列於㑹也齊崔)¶
(杼宋華閱衛北宫括在㑹惰慢不攝故貶稱人蓋欲以/督率諸侯奨成覇功也吳來在向諸侯會之故曰會吳)¶
(向鄭/地)為吳謀楚故也(謀為吳/伐楚)范宣子數吳之不徳也以¶
<pb:KR3k0013_WYG_246-32a>¶
退吳人(吳伐楚䘮故以為不徳/數而遣之卒不為伐楚)将執戎子駒支(駒支戎/子名)¶
范宣子親數諸朝(行之所在/亦設朝位)曰來姜戎氏昔秦人廹逐¶
乃祖吾離于𤓰州(四嶽之後皆姜姓又别為/允姓𤓰州地在今燉煌)乃祖吾離¶
被苫蓋(蓋苫之/别名)蒙荆棘以來歸我先君(蒙冒/也)我先君惠¶
公有不腆之田(腆厚/也)與女剖分而食之(中分/為剖)今諸侯之¶
事我寡君不若昔者蓋言語漏洩則職女之繇(職主/也)詰¶
朝之事爾無與焉(詰朝明旦不使/復得與會事)與将執女對曰昔秦¶
人負恃其衆貪于土地逐我諸戎惠公蠲其大徳(蠲明/也)¶
<pb:KR3k0013_WYG_246-32b>¶
謂我諸戎是四嶽之裔胄也(四嶽堯時方伯姜姓/也裔逺也胄後也)毋是¶
翦棄(翦削/也)賜我南鄙之田狐貍所居豺狼所嘷我諸戎¶
除翦其荆棘驅其狐貍豺狼以為先君不侵不叛之臣¶
至于今不貳(不内侵亦/不外叛)昔文公與秦伐鄭秦人竊與鄭¶
盟而舎戍焉(在僖三/十年)於是乎有殽之師(在僖三/十三年)晉禦其¶
上戎亢其下(亢猶/當也)秦師不復我諸戎實然譬如捕鹿晉¶
人角之諸戎犄之(犄其/足也)與晉踣之(踣僵/也)戎何以不免自¶
是以來晉之百役與我諸戎相繼于時(言給晉役/不曠時)以從¶
<pb:KR3k0013_WYG_246-33a>¶
執政猶殽志也(意常如殽/無中二也)豈敢離逷今官之師旅無乃¶
實有所闕以攜諸侯而罪我諸戎我諸戎飲食衣服不¶
與華同䞇幣不通言語不達何惡之能為不與於會亦¶
無瞢焉(瞢悶/也)賦青蠅而退(青蠅詩小雅取其愷/悌君子無信讒言)宣子辭¶
焉(辭/謝)使即事於會成愷悌也(成愷悌不信讒言不書/者戎為晉屬不得特達)於¶
是子叔齊子為季武子介以會自是晉人輕魯幣而益¶
敬其使(齊子叔老字也言晉敬/魯使經所以竝書二卿)冬季孫宿會晉士匄宋¶
華閱衛孫林父鄭公孫蠆莒人邾人于戚¶
<pb:KR3k0013_WYG_246-33b>¶
十五年春正月宋公使向戌來聘二月己亥及向戌盟于¶
劉¶
十六年三月公會晉侯宋公衛侯鄭伯曹伯莒子邾人¶
薛伯杞伯小邾子于溴梁(不書髙厚逃歸故也溴水出/河内軹縣東南至温入河)¶
戍寅大夫盟(諸大夫本欲盟髙厚高厚逃歸故遂自共/盟雞澤會重序諸侯今此間無異事即上)¶
(諸侯大/夫可知)晉侯與諸侯宴于温使諸大夫舞曰歌詩必類¶
(歌古詩當使/各從義類)齊高厚之詩不類(齊有二/心故)荀偃怒且曰諸¶
侯有異志矣使諸大夫盟高厚高厚逃歸(齊為大國高/厚若此知小)¶
<pb:KR3k0013_WYG_246-34a>¶
(國必當/有從者)於是叔孫豹晉荀偃宋向戌衛寗殖鄭公孫蠆¶
小邾之大夫盟曰同討不庭(自曹以下大夫不書/故傳舉小邾以包之)¶
十九年春諸侯還自沂上盟于督揚曰大毋侵小(督揚/即祝)¶
(柯/也)執邾悼公以其伐我故遂次于泗上疆我田(正邾魯/之界也)¶
(泗水/名)取邾田自漷水歸之于我¶
十一月齊及晉平盟于大隧(大隧/地名)故穆叔會范宣子于¶
柯(齊晉平魯懼齊故/為柯㑹以自固)穆叔見叔向賦載馳之四章(四章/曰控)¶
(于大邦誰因誰極控引也/取其欲引大國以自救助)叔向曰肸敢不承命(叔向度/齊未肯)¶
<pb:KR3k0013_WYG_246-34b>¶
(以盟服故/許救魯)穆叔歸曰齊猶未也不可以不懼乃城武城¶
　¶
　¶
　¶
　¶
　¶
　¶
　册府元龜卷二百四十六¶
