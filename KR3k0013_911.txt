# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:38.942757
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百十一
<pb:KR3k0013_WYG_911-1a>¶
欽定四庫全書¶
　册府元龜卷九百十一　宋　王欽若等　撰¶
　　總録部¶
　　　偽政第二¶
王莽建國元年正月朔莽帥公侯卿士奉皇太后璽韍¶
(韍謂璽/之組)上太皇太后順符命去漢號焉初莽妻宜春侯¶
王氏女立為皇后(王訢為丞相初封宜春侯/傳爵至孫咸莽妻咸之女)本生四男¶
宇獲安臨二子前誅死安頗荒忽廼以臨為皇太子安¶
<pb:KR3k0013_WYG_911-1b>¶
為新嘉辟(辟君也謂之辟者/取為國君之義)封宇子六人千為功隆公¶
夀為功明公吉為功成公宗為功崇公世為功昭公利¶
為功著公大赦天下莽乃䇿命孺子曰咨爾嬰昔皇天¶
佑乃太祖(佑助/也)歴世十二享國二百一十載厯數在於¶
予躬詩不云乎侯服於周天命靡常(言殷之後嗣乃為/諸侯服事周室天)¶
(命無/常也)封爾為定安公永為新室賔於戲敬天之休(休美/也)¶
往踐乃位毋廢予命又曰其以平原安徳漯隂鬲重丘¶
凡户萬(五縣/也)地方百里為定安公國立漢祖宗之廟於¶
<pb:KR3k0013_WYG_911-2a>¶
其國與周後竝行其正朔服色世世以事其祖宗永以¶
令徳茂功享厯代之祀焉以孝平皇后為定安太后¶
讀䇿畢莽親執孺子手流涕&KR1187;欷曰昔周公攝位終得¶
復子明辟今予獨廹皇天威命不得如意哀歎良乆中¶
傅将孺子下殿北面而稱臣百寮陪位莫不感動又按¶
金匱輔臣皆封拜以太傅左輔驃騎将軍安陽侯王舜¶
為太師封安新公大司徒就徳侯平晏為太傅就新公¶
少阿義和京兆尹紅休侯劉歆為國師嘉新公廣漢梓¶
<pb:KR3k0013_WYG_911-2b>¶
潼哀章為國将美新公是為四輔位上公太保後丞承陽¶
侯甄邯為大司馬承新公丕進侯王尋為大司徒章新¶
公歩兵将軍成都侯王邑為大司空隆新公是為三公¶
大阿右拂大司空衛将軍廣陽侯甄豐為更始将軍廣¶
新公京兆王興為衛将軍奉新公輕車将軍成武侯孫¶
建為立國将軍成新公京兆王盛為前将軍崇新公是¶
為四将凡十一公王興者故城門令史王盛者賣餅人¶
莽按符命求得此姓名十餘人兩人容貌應卜相徑從¶
<pb:KR3k0013_WYG_911-3a>¶
布衣登用以視神焉餘皆拜為郎莽封拜卿大夫侍中¶
尚書官凡數百人諸劉為郡守皆徙為諫大夫改明光¶
宫為定安館定安太后居之以故大鴻臚府為定安公第¶
皆置門衛使者監領敕阿乳母不得與語常在四壁中¶
(令定安公居四壁/中不得有所見)至於長大不能名六畜後莽以女孫¶
宇子妻之莽䇿羣司曰嵗星司肅東嶽太師典致時雨¶
(貌之不㳟是謂不肅敬也厥罰常雨常雨水也故申/戒厥任使雨澤以時也衆物生於東方故戒太師也)青¶
煒登平考景以晷(煒青氣之光輝也言青陽之氣始升/而上以成萬物也春秋分立表以正)¶
<pb:KR3k0013_WYG_911-3b>¶
(東西東日之始出/也考景以晷屬焉)營惑司哲南嶽太傅典致時燠(視之/不明)¶
(是謂不哲哲智也厥罰常燠燠暑也南/方盛陽之位太傅師尊之稱故戒之也)赤煒頌平考聲¶
以律(頌寛頌也夏假也物假大乃宣平也六月隂氣之/始故為地綂地之中數六六為律律有形有色色)¶
(尚黄故考聲/以律屬焉)太白司艾西嶽國師典致時陽(言之不從謂/之不艾艾安)¶
(也厥罰常/陽陽旱也)白煒象平考量以銓(量斗斛也銓權衡也象/形也萬物無不成形於)¶
(西方大小輕重皆/可知故稱量屬焉)辰星司謀北嶽國将典致時寒(聴之/不聰)¶
(是謂不謀謀圖也厥罰常寒北伏/也陽氣伏於下隂主殺故戒國将)𤣥煒和平考星以漏¶
(推五星行度以漏刻也和合也萬物皆合蔵於北方水/又主平故曰和平厯度起於斗分日月紀於攝提攝提)¶
<pb:KR3k0013_WYG_911-4a>¶
(值斗杓所指以建/時節故考星屬焉)月刑元股左司馬典致武應考方法¶
矩(月為刑司馬主武又/典兵故使主威刑也)主司天文欽若昊天敬授民時¶
力來農事以豐年榖(欽敬若順力/來勸勉之也)日徳元肱右司馬典¶
致文瑞考圜合規(日為陽位肱圜也五教在寛則和/氣感物四靈見象故文瑞屬焉)主¶
司人道五教是輔帥民承上宣美風俗五品乃訓(五教/謂父)¶
(義母慈兄友弟恭子孝也/五品謂仁義禮智信也)斗平元心中司空典致物圖¶
考度以繩(斗北斗也主齊七政司空主水土土為中故/責之中央為四季土土者信信者直故為繩)¶
(也/)主司地里平治水土掌名山川衆殖鳥獸蕃茂草木各¶
<pb:KR3k0013_WYG_911-4b>¶
䇿命以其職如典誥之文置大司馬司允(允信/也)大司徒¶
司直太司空司若(若順/也)位皆孤卿更名大司農曰義和¶
後更為納言大理曰作士太常曰秩宗大鴻臚曰典樂¶
少府曰共工水衡都尉曰予虞與三公司卿凡九卿分¶
屬三公毎一卿置大夫三人一大夫置元士三人凡二¶
十七大夫八十一元士分主中都官諸職更名光禄勲曰¶
司中太僕曰太御衛尉曰太衛執金吾曰奮武中尉曰¶
軍正又置大贅官主乗輿服御物(贅聚也言財/物所聚也)後又典¶
<pb:KR3k0013_WYG_911-5a>¶
兵秩位皆上卿號曰六監改郡太守曰大尹都尉曰大¶
尉縣令長曰宰御史曰執法公車司馬曰王路四門長¶
樂宫曰常樂室未央宫曰夀成室前殿曰王路室(如言/路寝)¶
(也/)長安曰常安更名秩百石曰庶士三百石曰下士四¶
百石曰中士五百石曰命士六百石曰元士千石曰下¶
大夫比二千石曰中大夫二千石曰上大夫中二千石¶
曰卿車服黻冕各有差品(黻謂衣/裳之黻)又置司恭司徒司明¶
司聰司中大夫及誦詩工徹膳宰以司過䇿曰予聞上¶
<pb:KR3k0013_WYG_911-5b>¶
聖欲昭厥徳㒺不慎修厥身用綏於逺是用建爾司於¶
五事毋隱尤毋將虛(尤過也將助也虛謂虛羙也/言勿隱吾過而助為虛羙也)好惡¶
不愆立於厥中(愆過/也)於戲朂哉(朂勉/也)令王路設進善之¶
旌誹謗之木敢諫之皷諫大夫四人嘗坐王路門受言¶
事者封王氏齊衰之屬為侯大功為伯小功為子緦麻¶
為男其女皆為任(任充也男服之/義男亦任也)男以睦女以隆為號¶
焉(睦隆皆其受封/邑之號取嘉名)皆授印韍(韍印/之組)令諸侯立大夫人夫¶
人世子亦授印韍又曰天無二日民無二王百王不易¶
<pb:KR3k0013_WYG_911-6a>¶
之道也漢氏諸侯或稱王至於四夷亦如之違於古典¶
繆於一統其定諸侯王之號皆稱公及四夷僣號稱王¶
者皆更為侯又曰帝王之道相因而通盛徳之祚百世¶
享祀予惟黄帝帝少昊帝顓頊帝嚳帝堯帝舜帝夏禹¶
臯陶伊尹咸有聖徳假於皇天(假至/也)功烈巍巍光施於¶
逺予甚嘉之營求其後將祚厥祀惟王氏虞帝之後也¶
出自帝嚳劉氏堯之後也出自顓頊於是封姚恂為初¶
睦侯奉黄帝後(姚舜姓故/為黄帝後)梁䕶為脩逺伯奉少昊後(以/為)¶
<pb:KR3k0013_WYG_911-6b>¶
(伯益之/後故封)皇孫功隆公千奉帝嚳後劉歆為祁烈伯奉顓¶
頊後國師劉歆子疊為伊休侯奉堯後(劉歆為祁烈伯/又言國師劉歆)¶
(子為伊休侯是則祁烈伯/自别一劉歆非國師也)媯昌為師睦侯奉虞帝後山¶
遵為褒謀子奉臯陶後伊𤣥為褒衡子奉伊尹後漢後¶
定安公劉嬰位為賔周後衛公姬黨更封為章平公亦為¶
賔殷後宋公孔𢎞運轉次移更封為章昭侯位為恪(恪/敬)¶
(也言待之加敬亦如賔也/周以舜後并杞宋為三恪)夏後遼西姒豐封為章功侯¶
亦為恪(姒夏/姓)四代古宗宗祀於明堂以配皇始祖考虞¶
<pb:KR3k0013_WYG_911-7a>¶
帝周公後褒魯子姬就宣尼公後褒成子孔鈞已前定¶
焉莽又曰予前在攝時建郊宫定祧廟立社稷神祗報¶
况(况賜/也)或光自上復於下流為烏或黄氣熏蒸昭燿章¶
明以著黄虞之烈焉(烈餘業也自云/承黄虞之後)自黃帝至於濟南¶
伯王而祖世氏姓有五矣(濟南伯王/莽之髙祖)黄帝二十五子分¶
賜厥姓十有二氏虞帝之先受姓曰姚其在陶唐曰媯¶
在周曰陳在齊曰田在濟南曰王予伏念皇初祖考黃¶
帝皇始祖考虞帝以宗祀於明堂宜序於祖宗之親廟¶
<pb:KR3k0013_WYG_911-7b>¶
其立祖廟五親廟四后夫人皆配食郊祀黃帝以配天¶
黃后以配地(黄帝之/后也)以新都侯東第為大禖嵗時以祀¶
(禖祀也立此大祀帝/以嵗時祀其先也)家之所尚種祀天下(言國已立大/禖祀先祖矣)¶
(其衆庶之家所尚者各令傳/祀勿絶普天之下同其法)姚媯陳田王氏凡五姓者¶
皆黄帝苗裔予之同族也書不云乎惇序九族(惇厚/也)其¶
令天下上此五姓名籍於秩宗皆以為宗室世世復無¶
有所與其元城王氏勿令相嫁娶(元城王氏不復與四/姓婚娶以其同祖也)¶
(餘他王氏/則不禁焉)以别族理親焉封陳崇為統睦侯奉胡王後¶
<pb:KR3k0013_WYG_911-8a>¶
(追王陳/胡公)田封為世睦侯奉敬王後(追王陳/敬仲)天下牧守皆¶
以前有翟義趙明等領州郡懷忠孝封牧為男守為附¶
城又封舊恩戴崇金渉箕閎楊竝等子皆為男遣騎都¶
尉囂等分治黃帝園位於上都橋畤(橋山之上/故曰橋畤)虞帝於¶
零陵九嶷胡王於淮陽陳敬王於齊臨淄愍王於城陽¶
莒(齊愍/王)伯王於濟南東平陵孺王於魏郡元城(莽之髙/祖名遂)¶
(字伯紀曽祖名賀字翁/孺故謂之伯王孺王)使者四時致祠其廟當作者以¶
天下初定且祫祭於明堂太廟以漢髙廟為文祖廟(欲/法)¶
<pb:KR3k0013_WYG_911-8b>¶
(舜受終/於文祖)莽曰予之皇始祖考虞帝受禪於唐漢氏初祖¶
唐帝世有傳國之象(堯傳舜漢傳莽自以舜/後故言有傳國之象)予復親受¶
金䇿於漢髙皇帝之靈惟思襃厚前代何有忘時漢氏¶
祖宗有七(漢本紀祖宗有四莽以元/帝成帝平帝為宗故有七)以禮立廟於定安¶
國其園寢廟在京師者勿罷祠薦如故予以秋九月親¶
入漢氏髙元成平之廟諸劉更屬籍京兆大尹勿解其¶
服各終厥身州牧數存問勿令有侵寃又曰予前在大¶
麓至於攝假(大麓者謂為大司馬宰衡時妄引舜納於/大麓烈風雷雨不迷也攝假謂初為攝皇)¶
<pb:KR3k0013_WYG_911-9a>¶
(帝又為/假皇帝)深惟漢氏三七之阨赤徳氣盡思索廣求(索亦/求也)¶
所以輔劉延期之術靡所不用以故作金刀之利幾以¶
濟之然自孔子作春秋以為後王法至於哀之十四而¶
一代畢協之於今亦哀之十四也(漢哀帝即位六年平帝五/年居攝三年凡十四年)¶
赤世計盡終不可强濟皇天明威黃徳當興隆顯大命¶
屬予以天下今百姓咸言皇天革漢而立新(革改/也)廢劉¶
而興王夫劉之為字卯金刀也正月剛卯金刀之利皆¶
不得行(剛卯以正月卯日作佩之長三寸廣一寸四分/或用玉或用金或用桃著革帶佩之銘其一面)¶
<pb:KR3k0013_WYG_911-9b>¶
(曰正月剛卯金刀莽錢也莽以劉字上有/卯下有金旁又有刀故禁剛卯及金刀也)博謀卿士僉¶
曰天人同應昭然著明其去剛卯莫以為佩除刀錢勿¶
以為利承順天心快百姓意四月徐鄉侯劉快起兵攻¶
即墨快兄殷扶崇公閉城自繫獄吏民拒快快敗走至¶
長廣死莽曰昔予之祖濟南愍王困於燕寇自齊臨淄¶
出保於莒宗人田單廣設竒謀獲殺燕将復定齊國今¶
即墨士大夫復同心殄滅反虜予甚嘉其忠者憐其無¶
辜其赦殷等非快之妻子他親屬當坐者皆勿治弔問¶
<pb:KR3k0013_WYG_911-10a>¶
死傷賜亡者葬錢人五萬殷知大命深疾惡快以故輙¶
伏厥辜其滿殷國萬户地方百里又封符命臣十餘人是¶
秋遣五威將王竒等十二人班符命於天下徳祥五事¶
符命二十五福應十二凡四十二篇其徳祥言文宣之¶
世黄龍見於成紀新都髙祖考王伯墓門梓柱生枝葉¶
之屬符命言井石金匱之屬福應言雌雞化為雄之屬¶
其文爾雅依託皆為作說(爾雅近正也謂近於正/經依古義而為之説)大¶
歸言莽當代漢有天下云總而說之曰帝王受命必有¶
<pb:KR3k0013_WYG_911-10b>¶
徳祥之符瑞協成五命申以福應(五命謂五行之次相/承以受命也申重也)¶
然後能立巍巍之功傳於子孫永享無窮之祚故新室¶
之興也徳祥發於漢三七九世之後(二百一十嵗/九天子也)肇命¶
於新都受瑞於黄支(獻生/犀)開王於武功定命於子同(梓/潼)¶
(縣名莽/改也)成命於巴宕(巴郡宕/渠縣也)申福於十二應天所以保¶
佑新室者深矣固矣武功丹石出於漢氏平帝末年火¶
徳銷盡土徳當代皇天眷然去漢與新以丹石始命於¶
皇帝皇帝謙譲以攝居之未當天意故其秋七月天重¶
<pb:KR3k0013_WYG_911-11a>¶
以三能文馬(能三台星也文馬縞身金/精周成王時犬戎獻之)皇帝復謙譲未¶
即位故三以鐡契四以石龜五以虞符六以文圭七以¶
𤣥印八以茂陵石書九以𤣥龍石十以神井十一以大¶
神石十二以銅符帛圖申命之瑞寖以顯著(寖/漸)至於十¶
二以昭告新皇帝深惟上天之威不可不畏故去攝號¶
猶尚稱假改元為初始欲以承塞天命克厭上帝之心¶
(塞當也/厭滿也)然非皇天所以鄭重降符命之意(鄭重猶言/頻煩也)故¶
是日天復决其所以勉書(哀帝所作䇿書也言數有瑞/應莽自謙居攝天復决疑勸)¶
<pb:KR3k0013_WYG_911-11b>¶
(勉令為/真也)又侍郎王盰見人衣白布單衣赤繢方領(繢者/㑹五)¶
(綵也以布為單衣以/赤加繢為其方領也)冠小冠立於王路殿前謂盰曰今¶
日天同色以天下人民屬皇帝(同色者言五方天神共/齊其謀同其顔色也字)¶
(或作包包者言天總包括天/下人衆而與莽也屬委也)盰怪之行十餘歩人忽不見¶
至丙寅暮漢氏髙廟有金匱圖䇿髙帝承天命以國傳¶
新皇帝明旦宗伯忠孝侯劉宏以聞乃召公卿議未决¶
而大神石人談曰趣新皇帝之髙廟受命毋留於是新¶
皇帝立登車之漢氏髙廟受命受命之日丁卯也丁火¶
<pb:KR3k0013_WYG_911-12a>¶
漢氏之徳也卯劉姓所以為字也明漢劉火徳盡而傳¶
於新室也皇帝謙譲既備固譲十二符應廹著命不可¶
辭(廹促也/著明也)懼然祗畏葦然憫漢氏之終不可濟(懼然自/失之意)¶
(也葦然變/動之貌也)亹亹在左右之不得從意(亹亹自勉之意左右/助也言承漢室而廹)¶
(天命不得從/其本意也)為之三夜不御寢三日不御食延問公侯¶
卿大夫僉曰宜奉如上天威命於是乃改元定號海内更¶
始新室既定神祗歡喜申以福應吉瑞累仍(申重也/仍頻也)詩¶
曰宜民宜人受禄於天保佑命之自天申之(言有功徳/宜於衆人)¶
<pb:KR3k0013_WYG_911-12b>¶
(者則受天福禄天乃保安而佑助/之命以邦國也申謂重其意也)此之謂也五威将奉¶
符命齎印綬王侯以下及吏官名更者(更改/也)外及匈奴¶
西域徼外蠻夷皆即授新室印綬因收故漢印綬賜吏¶
爵人二級民爵人一級女子百户羊酒蠻夷幣帛各有¶
差大赦天下五威将乗乾文車(畫天文象/於車也)駕坤六馬(坤/為)¶
(牝馬六/地數)背負鷩鳥之毛服飾甚偉(鷩雉屬即/鵕䴊也)每一将各¶
置左右前後中帥凡五帥衣冠車服駕馬各如其方面¶
色數(色者東方青南方赤也數/者若木數三火數二之類)将持節稱太一之使帥¶
<pb:KR3k0013_WYG_911-13a>¶
持幢稱五帝之使莽䇿命曰普天之下迄於四表(迄亦/至也)¶
靡所不至其東出者至𤣥莬樂浪髙句驪夫餘(夫餘亦/東北夷)¶
(也/)南出者隃徼外歴益州貶句町王為侯西出者至西¶
域盡改其王為侯北出者至匃奴庭授單于印改漢印¶
文去璽曰章單于欲求故印陳饒椎破之單于大怒而¶
句町西域後卒以此皆畔莽置五威司命中城四闗将¶
軍司命上公以下中城主十二城門䇿命統睦侯陳崇¶
曰咨爾崇夫不用命者亂之原也大姦猾者賊之本也¶
<pb:KR3k0013_WYG_911-13b>¶
鑄偽金錢者妨寳貨之道也驕奢踰制者兇害之端也¶
漏泄省中及尚書事者機事不宻則害成也(易繫辭曰/君不宻則)¶
(失臣臣不宻則失身機/事不宻則害成故引之)拜爵王庭謝恩私門者禄去公¶
室政從亡矣凡此六條國之綱紀是用建爾作司命柔¶
亦不茹剛亦不吐不侮鰥寡不畏强禦(皆詩美仲/山甫之辭)帝命¶
帥繇統睦於朝(帥循/也)命説符侯崔發曰重門擊柝以待¶
暴客(擊柝謂擊木以守夜也暴謂/姦暴之人来為㓂害者也)女作五威中城将軍¶
中徳既成天下說符(説音/悦)命明威侯王級曰繞霤之固¶
<pb:KR3k0013_WYG_911-14a>¶
南當荆楚(繞霤者言四面塞阸其道屈曲谿谷之水/囬繞而霤今商州界七盤十二繞是也)女¶
作五威前闗将軍振武奮衛明威於前命尉睦侯王嘉¶
曰羊頭之阨北當燕趙(羊頭山名在/上黨壺闗縣)女作五威後闗将¶
軍壺口捶扼尉睦於後(壺口亦山名也捶扼/謂據險阨而捶擊也)命堂威侯¶
王竒曰殽渑之險東當鄭衛(殽肴山也渑渑池/也皆在陕縣之東)女作五¶
威左闗将軍函谷批難掌威於左(批糾閉之也函谷故/闗今在桃林縣界)¶
命懷𦍑子王福曰汧隴之阻西當戎狄(汧扶風汧縣有/呉山汧水之阻)¶
(隴謂隴阺也/汧隴相連)女作五威右闗将軍成固據守懐𦍑於右¶
<pb:KR3k0013_WYG_911-14b>¶
二年二月赦天下五威将帥七十二人還奏事漢諸侯¶
王為公者悉上璽綬為民無違命者封将為子帥為男¶
禁民不得挟弩鎧徙西海匃奴單于求故璽莽不與遂¶
㓂邉殺掠吏民莽更名單于匃奴曰降奴服于知(知者/莽改)¶
(單于之名也本/名囊知牙斯)莽曰降奴服于知威侮五行(引夏書甘/誓之文)¶
背畔四條(四條莽所/與作制者)侵犯西域延及邉陲為元元害罪¶
當夷滅命遣立國将軍孫建等凡十二将十道竝出共¶
行皇天之威罸于知之身于知先祖故呼韓邪單于稽¶
<pb:KR3k0013_WYG_911-15a>¶
侯㹪累世忠孝保塞守徼不忍以一知之罪滅稽侯㹪¶
之世今分匈奴國土人民以為十五立稽侯㹪子孫十¶
五人為單于遣中郎將藺苞戴級馳之塞下召拜當為單¶
于者諸匈奴人當坐虜知之法者皆赦除之遣五威将¶
軍苗訢虎賁将軍王況出五原厭難将軍陳欽震狄将¶
軍王廵出雲中振武将軍王嘉平狄将軍王萌出代郡¶
相威将軍李棽鎮遠将軍李翁出西河誅貉将軍陽俊¶
討穢将軍嚴尤出漁陽奮武将軍王駿定胡将軍王晏¶
<pb:KR3k0013_WYG_911-15b>¶
出張掖及偏禆以下百八十人募天下囚徒丁男甲卒¶
三十萬人轉衆郡委輸五大夫衣裘兵器糧食長吏送¶
自負海江淮至北邉使者馳傳督趣以軍興法從事天¶
下騷動先至者屯邉郡須畢具乃同時出初莽因漢承¶
平之業匃奴稱藩北蠻賔服舟車所通盡為臣妾府庫¶
百官之富天下晏然莽一朝有之其心意未滿(謂愛惜/之意未)¶
(飽/也)陋小漢家制度以為疏濶(莽以漢家制度為太/疏&KR3559;而更其陋小)宣帝¶
始賜單于印璽與天子同而西南夷句町稱王莽乃遣¶
<pb:KR3k0013_WYG_911-16a>¶
使易單于印改句町王為侯二方始怨侵犯邉境莽遂¶
興發三十萬衆欲同時十道竝出海内擾矣三年莽曰¶
百官改更職事分移律令儀法未及悉定且因漢律令¶
儀法以從事令公卿大夫諸侯二千石舉吏民有德行¶
通政事能言語明文學者各一人詣王路四門是時諸¶
将在邉須大衆集(須待/也)吏士放縱而内郡愁於徴發民¶
棄城郭流亡為盗賊并州平州尤甚莽令七公六卿號¶
皆兼稱将軍遣著武将軍逯竝等填名都中郎将繡衣¶
<pb:KR3k0013_WYG_911-16b>¶
執法各五十五人分填縁邉大郡督大姦猾擅弄兵者皆便¶
為姦於外撓亂州郡貨賂為市侵漁百姓莽下書曰虜知¶
罪當夷滅故遣猛將分十二部將同時出一舉而决絶之¶
矣内置司命軍正外設軍監十有二人誠欲以司不奉¶
命令軍人咸正也今則不然各為權勢恐猲良民(猲謂/以威)¶
(力脅/之也)妄封人頸得錢者去(權臣妄以法枉良人為僮僕/封其頸以别之也得顧錢乃)¶
(去/封)毒蠭竝作農民離散司監若此可謂稱不自今以來¶
敢犯此者輙捕繫以名聞然猶放縱自若而藺苞戴級¶
<pb:KR3k0013_WYG_911-17a>¶
到塞下招誘單于弟咸咸子登入塞脅拜咸為孝單于賜¶
黄金千斤錦繡甚多遣去将登至長安拜為順單于留¶
邸初匈奴侵㓂甚莽大募天下囚徒人奴名曰豬突豨¶
勇(豬性觸突人故取以喻東方/名豕曰豨一曰豨豕走也)一切税吏民訾三十而¶
取一又令公卿以下至郡縣黄綬吏皆保養軍馬(保者/不許)¶
(其死/傷)吏盡復以與民(轉令百/姓養之)民揺手觸禁不得耕桑繇¶
役煩劇而枯旱蝗虫相因又用制作未定上自公卿下¶
至小吏皆不得奉禄而私賦斂貨賂上流獄訟不决吏¶
<pb:KR3k0013_WYG_911-17b>¶
用苛暴立威旁縁莽禁侵刻小民(旁依/也)冨者不得自保¶
貧者無以自存起為盗賊依阻山澤吏不能禽而覆蔽¶
之浸滛日廣(浸滛猶/漸染也)於是青徐荆楚之地徃徃萬數戰¶
鬬死亡縁邉四夷有所係虜䧟罪饑疫人民相食及莽¶
未誅而天下户口减半矣太師王舜自莽篡位後病悸¶
寖劇死(心動/曰悸)莽曰昔齊太公以淑德累世為周氏太師¶
盖予之所監(監/見)也其以舜子延襲父爵為安新公延弟¶
襃新侯匡為太師將軍永為新室輔為太子置師友¶
<pb:KR3k0013_WYG_911-18a>¶
各四人秩以大夫以故大司徒馬宫為師疑故少府宗¶
伯鳯為傅丞博士袁聖為阿輔京兆尹王嘉為保拂是¶
為四師故尚書令唐林為胥附博士李充為奔走諌大¶
夫趙襄為先後中郎将亷丹為禦侮是為四友又置師¶
友祭酒及侍中諌議六經祭酒各一人凡九祭酒秩上¶
卿琅琊左咸為講春秋潁川滿昌為講詩長安國由為¶
講易平陽唐昌為講書沛郡陳威為講禮崔發為講樂¶
祭酒遣謁者持安車印綬即拜楚國龔勝為太子師友¶
<pb:KR3k0013_WYG_911-18b>¶
祭酒勝不應徴不食而死寧始将軍姚恂免侍中崇禄¶
侯孔永為寧始将軍四年二月赦天下厭難将軍陳歆¶
言捕虜生口虜犯邉者皆孝單于咸子角所為莽怒斬¶
其子登於長安以示諸蠻夷初西域都䕶但欽上書言¶
匈奴南将軍右伊秩訾将人衆冦擊諸國莽於是大分¶
匈奴為十五單于遣中郎将藺苞副校尉戴級将兵萬¶
騎多齎珍寳至雲中塞下招誘呼韓邪單于諸子欲以¶
次拜之使譯出塞誘呼右犂汗王咸咸子登助三人至¶
<pb:KR3k0013_WYG_911-19a>¶
則脅拜咸為孝單于賜安車皷車各一黃金千斤雜繒¶
千疋戲㦸十(戲㦸有旗/之㦸也)拜助為順單于賜黄金五百斤¶
傳送助登長安莽封苞為宣威公拜為虎牙将軍封級¶
為揚威公拜為虎賁將軍咸既受莽孝單于之號馳出塞歸¶
庭具以見脅狀白單于單于更以為於粟置支侯匈奴賤¶
官也後助病死莽以登代助為順單于厭難将軍陳歆¶
震狄将軍王廵屯雲中葛邪塞是時匈奴數為邉㓂殺¶
将率吏士掠人民毆畜産去甚衆捕得虜生口驗問皆¶
<pb:KR3k0013_WYG_911-19b>¶
曰孝單于咸子角數為㓂兩将以聞莽遂㑹諸蠻夷斬¶
登大司馬甄邯死以孔永為大司馬侯輔為寧始将軍¶
莽每出輙先摉索城中名曰横摉是月横摉五日莽至¶
明堂授諸侯茅土下書曰予以不德襲於聖祖為萬國¶
主思安黎元在乎建侯分九州正域以美風俗追監前¶
代爰綱爰紀惟在堯典十有二州衛有五服詩國十五¶
抪徧九州(謂周南召南衛王鄭齊魏唐秦陳鄫曹豳魯/商凡十五國也一曰周南召南邶鄘衛王鄭)¶
(齊魏唐秦陳鄶曹/豳是為十五國也)殷頌有奄有九有之言(啇頌𤣥鳥之/詩湯有功德)¶
<pb:KR3k0013_WYG_911-20a>¶
(故能覆/有九州)禹貢之篇則無并幽周禮司馬則無徐梁帝王¶
相改各有云為或昭其事或大其本厥義著明其務一¶
矣昔周二后受命故有東都西都之居予之受命盖亦¶
如之其以雒陽為新室東都常安為新室西都邦畿連¶
體各有采任州從禹貢為九爵從周氏有五諸侯之員¶
千有八百附城之數亦如之以俟有功諸公一國有衆¶
萬户土方百里侯伯一國衆户五千土方七十里子男¶
一則衆户二千有五百土方五十里附城大者食邑九¶
<pb:KR3k0013_WYG_911-20b>¶
成衆户九百土方三十里自九以下降殺以兩(兩兩而/䧏殺)¶
至於一成(十里/為成)五差備具合當一則今已受茅土者公¶
十四人侯九十三人伯二十一人子百七十一人男四¶
百九十七人凡七百九十六人(臣欽若等曰當是/八百六人恐史誤)附城¶
千五百一十一人九族之女為任者八十三人及漢氏¶
女孫中山承禮君遵德君脩義君更以為任十有一公¶
九卿十二大夫二十四元士定諸國采邑之處使侍中¶
講禮大夫孔秉等與州部衆郡曉知地理圖籍者共較¶
<pb:KR3k0013_WYG_911-21a>¶
治於壽成朱烏堂予數與羣公祭酒上卿親聽視咸已¶
通矣夫襃德賞功所以顯仁賢也九族和睦所以襃親¶
親也予永惟匪懈思稽前人(稽考/也)将彰黜陟以明好惡¶
安元元焉是時莽意方盛以為四夷不足吞滅專念稽¶
古之事復下書曰伏念予之皇始祖考虞帝受終文祖¶
在璇璣玉衡以齊七政遂類於上帝禋於六宗望秩於¶
山川徧於羣神廵狩五嶽羣后四朝敷奏以言明試以¶
功予之受命即真到於建國五年已五載矣陽九之阨¶
<pb:KR3k0013_WYG_911-21b>¶
既度百六之㑹已過嵗在壽星填在明堂倉龍癸酉德¶
在中宫(倉龍太嵗也太嵗起於甲寅為龍東方倉癸德/在中宫也壽星角亢也東宫倉龍房心也心為)¶
(明堂填星所在其國昌莽自謂土也/土行主填星癸徳在中宫宫又土也)觀晉掌嵗龜策告¶
從(觀辰星進退掌主也國語晉文公以卯出酉入過五/鹿得土嵗在壽星其日戊申莽欲法之為吉祥正以)¶
(二月建寅之節東巡狩者取萬物生之始也視/晉識太嵗所在宿度所合卜筮皆吉故法之)其以此¶
年二月建寅之節東廵狩具禮儀調度郡公奏請募吏¶
民人馬布緜又請内郡國十二買馬發帛四十五萬¶
疋輸常安前後毋相須(須待/也)至者過半莽下書曰文母¶
<pb:KR3k0013_WYG_911-22a>¶
太后體不安其且止待後是嵗改十一公號以新為心¶
後乂改心為信五年二月文母皇太后終葬渭陵與元¶
帝合而溝絶之(葬於司馬門/内作溝絶之)立廟於長安新室世世獻¶
祭元帝配食坐於牀下莽為太后服䘮三年大司馬孔¶
永乞骸骨以同風侯逯竝為大司馬是時長安民聞莽¶
欲都雒陽不肯繕治室宅(繕補/也)或頗徹之莽曰𤣥龍石¶
文曰定帝徳國雒陽符命著明敢不欽奉以始建國八¶
年嵗纒星紀(纒踐歴也星/紀斗牛之間)在雒陽之都其謹繕脩常安¶
<pb:KR3k0013_WYG_911-22b>¶
之都勿令壞敗敢有犯者輙以名聞請其罪¶
　¶
　¶
　¶
　¶
　¶
　¶
　冊府元龜卷九百十一¶
