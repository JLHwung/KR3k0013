# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:06.791981
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百十一
<pb:KR3k0013_WYG_111-1a>¶
欽定四庫全書¶
　册府元龜卷一百十一　宋　王欽若等　撰¶
　　帝王部¶
　　　宴享第三¶
唐憲宗元和二年正月丁巳詔停中和重陽二節賜宴¶
其上巳日仍舊二月丁丑以寒食節御麟徳殿宴宰臣¶
杜祐武元衡鄭絪李吉甫及僕射大夫度支鹽鐵使京¶
兆尹洎軍使駙馬諸親王㑹焉帝與之撃毬于庭賜宰¶
<pb:KR3k0013_WYG_111-1b>¶
臣以下錦綵銀器有差三月上已節賜宰臣百僚合宴¶
于曲江亭七月丁丑御晨耀樓神策神威六軍内外教¶
坊大合樂以樂之¶
三年四月甲寅御芳林門張樂設百戲¶
五年三月上已節賜宰臣讌于杜佑莊命中使以酒饌¶
就賜之¶
七年正月癸酉帝御麟徳殿對南詔渤海䍧牱等使宴¶
賜有差乙酉御麟徳殿宴涇原節度使朱忠亮丁亥御¶
<pb:KR3k0013_WYG_111-2a>¶
麟徳殿對南詔使李興禮等宴賜有差三月辛酉罷曲¶
江上已宴將葬恵昭太子也九月甲子重陽節賜百僚¶
宴于曲江¶
八年五月戊午回鶻請和親使伊難珠還蕃宴于三殿¶
賜以銀器繒帛九月戊午重陽節賜宰臣以下宴于曲¶
江十二月丙午宴南詔渤海䍧牱使賜以錦綵¶
九年二月己丑麟徳殿召見渤海使髙禮進等三十七¶
人賜宴有差九月壬午重陽節賜百官宴于曲江¶
<pb:KR3k0013_WYG_111-2b>¶
十年正月丁酉召見新羅及南詔蠻使宴賜有差¶
十一年七月丙寅權停重陽日曲江賜宴¶
十二年八月癸未勅今年重陽日公卿宴宜權停¶
十三年二月辛酉帝御麟徳殿對回鶻及南詔使賜宴¶
有差¶
乙丑命中官以酒膳宴陳許節度使李光顔于其第賜¶
芻米凡二十五車¶
乙亥御麟徳殿宴宰臣及太子三少六尚書左右丞侍¶
<pb:KR3k0013_WYG_111-3a>¶
郎御史中丞中書門下省五品已上官翰林學士京兆¶
尹度支鹽鐵使左右金吾將軍威逺皇城六軍及諸衛¶
大將軍駙馬都尉諸道朝覲節度使公主郡主等觀擊¶
鞠角觝之戲大合樂極歡而罷以錦綵銀器頒賜有差¶
丙子又召宰相師保中丞京尹度支鹽鐵使並入内觀¶
諸親及軍使會鞠九月癸巳御麟徳殿對吐蕃使論句¶
藏戊戌命宰臣宴吐蕃使人於中書省¶
十四年正月癸未帝御麟徳殿對歸國回鶻使宴賜有¶
<pb:KR3k0013_WYG_111-3b>¶
差三月乙酉以齊魯初平宴文武百寮于麟徳殿宰臣¶
裴度等舉觴獻夀跪而言曰陛下徳配天地明並日月¶
神武獨斷冦逆削平賜宴羣臣當茲令節臣等備位台¶
司幸逢昌運願與四海九州之人同上千萬歳夀帝執¶
酒為飲之因撃鞠為戲羣臣縱觀既罷賜繒綵有差丙¶
戌又宴宰輔及大臣翰林學士于禁中七月甲申御麟¶
徳殿宴宣武軍節度韓𢎞及判官大將軍等共三百人¶
賜物有差八月丁夘帝御麟徳殿宴魏博節度使田𢎞¶
<pb:KR3k0013_WYG_111-4a>¶
正并判官大將等二百人賜物有差¶
九月戊戌帝御會慶亭宴田𢎞正及宰相師保尚書侍¶
郎左右丞太常卿諫議御史中丞給事舍人翰林學士¶
等賜物有差己亥御麟徳殿宴親王及髙品供奉官¶
穆宗以元和十五年正月即位二月庚寅對新羅渤海¶
朝貢使于麟徳殿宴賜有差六月癸巳皇太后歸興慶¶
宫帝率六宫侍行遂合樂大宴迴幸右神策軍賜中尉¶
及左右樂人等金銀錦綵有差七月甲寅新作永安殿¶
<pb:KR3k0013_WYG_111-4b>¶
大張樂觀百戲恣歡而罷班賜有差乙丑對吐蕃弔祭¶
使于麟徳殿宴賜有差¶
九月戊申重陽節御宣和殿召郭釗兄弟及貴戚駙馬軍¶
使左右中尉等赴宴賜金銀錦綵有差辛酉帝御麟徳¶
殿宴李光顔李愬各賜錦綵五百疋銀瓶盤筭五事衣¶
一襲馬一匹賔佐將校頒賜有差戊辰對吐蕃使於麟¶
徳殿宴賜有差¶
十月吐蕃入冦詔發京西行營諸軍赴援甲申對軍使¶
<pb:KR3k0013_WYG_111-5a>¶
索日進程懐政董重質田頴劉師貞并大將合六十七¶
人宴賜有差¶
長慶元年二月辛卯寒食節帝御麟徳殿賜百寮宴帝¶
自擊鞠命禁軍設百戲賜物有差壬辰又宴宰臣師保¶
僕射尚書翰林學士將軍軍使賜物有差癸巳又宴將¶
軍軍使及内官四月庚辰命宰臣於侍中㕔宴吐蕃使¶
二年正月壬子對渤海使者於麟徳殿宴賜有差八月¶
壬午對吐蕃使者五十人於麟徳殿宴賜有差九月戊¶
<pb:KR3k0013_WYG_111-5b>¶
子朔宴吐蕃使論悉諾等十五人於中書省壬辰勅蕃¶
客等皆逺申朝聘節遇重陽宜共賜錢二百貫以充宴¶
賞仍給太常音樂是月丙申重陽節賜宰臣及百寮宴¶
于曲江亭十月壬子對回紇使者於麟徳殿宴賜有差¶
三年三月上已節賜百僚曲江宴九月重陽節賜百僚¶
宴於曲江(時韋綬為太子侍讀綬之在書府遇重陽日/百官有曲江之宴特請與集賢學士等別為)¶
(一會/從之)¶
敬宗以長慶四年正月即位二月壬午平盧軍節度使¶
<pb:KR3k0013_WYG_111-6a>¶
薛平遣使押領備宿衛渤海大聰叡等五十人至樂驛¶
命中官持酒脯迎宴焉¶
寳厯元年三月壬子帝御三殿宴百僚癸丑又宴宰臣¶
翰林學士給事中中書舍人御史中丞諸曹尚書侍郎¶
京兆尹等頒賜銀器錦綵有差五月庚戌幸魚藻宫觀¶
競渡公主駙馬翰林學士諸軍使與讌樂¶
二年二月丁巳寒食節三殿宴百官又自戊午至庚申¶
讌宰臣師保尚書侍郎御史中丞兩省五品以上官駙¶
<pb:KR3k0013_WYG_111-6b>¶
馬公主等前後頒賜有差¶
甲子詔今年三月上巳日文武百僚宜准舊例於曲江¶
宴集三月甲戌宰相百僚翰林學士曲江宴命中使劉¶
恵通等頒賜食物九月自甲戌至丙子帝連宴宣和殿¶
百戲皆從¶
文宗太和元年五月戊辰對諸道端午使於麟徳殿宴¶
賜有差¶
四年七月庚辰行幸棃園會昌殿大宴樂¶
<pb:KR3k0013_WYG_111-7a>¶
五年正月乙巳是日晩行幸棃園㑹昌殿奏樂¶
六年二月己丑寒食節宴羣臣於麟徳殿¶
七年三月庚戌麟徳殿對歸國回鶻李義節等十九人¶
宴賜有差¶
八年三月甲寅上已節賜羣臣宴于曲江亭¶
九年八月丁丑幸左軍龍首殿因幸棃園含元殿大合¶
樂¶
開成元年十二月帝於禁中會讌諸王因命講讀劉仲¶
<pb:KR3k0013_WYG_111-7b>¶
武每䨇月入内對諸王仍令尚書供食¶
二年正月癸巳帝御麟徳殿對賀正南詔洪龍君三十¶
人渤海王子大明俊等一十人賜宴有差二月京兆尹¶
歸融因對奏上巳日曲江㑹宴縁初遇兩公主出降物¶
力不辦請改日帝曰去年重陽改就九月十九日未失¶
重九之意今上巳日改取十三日可乎融受命而退五¶
月壬申幸十六宅與諸王宴樂¶
三年四月甲午帝幸十六宅賜諸王宴頒賜有差十月¶
<pb:KR3k0013_WYG_111-8a>¶
甲午命中人以酒脯仙韶院樂賜羣臣宴曲江亭¶
四年正月丁卯夜於咸泰殿觀燈作樂三宫太后及諸¶
公主並赴宴三月乙酉上已節賜百寮宴於曲江亭命¶
内官以詩宣賜裴度¶
六月庚申幸十六宅安王潁王院宴樂賜錢各五十貫¶
絹二千疋銀器二十事二王帝弟也故賜宴特異¶
宣宗大中七年四月日本國遣王子來朝獻寳器音樂¶
帝謂宰執曰近者黄河清今又日本國來朝朕愧徳薄¶
<pb:KR3k0013_WYG_111-8b>¶
何以堪之因賜百寮宴陳百戲以禮之¶
九年七月宰相崔鉉出鎮淮南帝宴餞賦詩以賜之¶
昭宗乾寧元年正月乙丑鳳翔節度使李茂貞來朝大¶
陳兵衛獻妓女三十人帝開宴大殿¶
天復三年正月辛未宴汴州朱全忠于内殿内弟子奏¶
樂至二月己丑又宴全忠於夀春殿乙未又宴于保寜¶
殿會鞠全忠得頭籌令内弟子送酒戊戌全忠辭歸鎮¶
宴於内殿¶
<pb:KR3k0013_WYG_111-9a>¶
天祐元年五月幸雒陽乙丑宴百僚于崇勲殿己巳朱¶
全忠辭歸鎮又宴於崇勲殿七月宴於文思殿鞠塲¶
哀帝天祐二年三月詔曰朕以宰臣已下嘗拘官局罕¶
獲歡娛今膏澤不愆豐年有望將臻上瑞宜示優恩及¶
此芳辰當茲麗景稍令暇逸俾務遊從宜令自今月十¶
二日至十六日各令逐便選勝遊宴五月戊寅宴羣臣¶
於崇勲殿朱全忠與王鎔羅紹威買宴也¶
後唐莊宗以天祐八年秋七月㑹王鎔於承天軍鎔武¶
<pb:KR3k0013_WYG_111-9b>¶
皇之友也帝奉之盡敬捧巵酒為夀鎔亦奉酒醻帝¶
同光元年六月帝幸保寧鞠場宴洎行營將士賜物有¶
差八月癸卯以内園新殿成名曰長春殿宴大臣賜分¶
物有差十月辛巳萬夀節宴長春殿賜百官分物己亥¶
宴于崇元殿十二月丁亥宴羣臣於嘉慶殿¶
二年四月庚辰宴武臣于嘉慶殿六月甲申幸保寧鞠¶
塲宴洎行營將士八月壬申幸皇子繼岌院奏教坊樂¶
縱酒而罷九月癸卯宴大臣於長春殿丁未又宴羣臣¶
<pb:KR3k0013_WYG_111-10a>¶
于嘉慶殿辛亥宴吳使盧蘋於嘉慶殿大臣畢預甲寅¶
帝幸樞密使郭崇韜之私第宣教坊樂置酒㑹從臣至¶
初夜一更還宫十月丙寅朔宴大臣於嘉慶殿丁亥宴¶
羣臣於長春殿壬辰嘉慶殿宴近臣十一月丙寅朔宴¶
大臣於嘉慶殿戊子宴羣臣於嘉慶殿壬辰宴近臣於¶
嘉慶殿甲午命皇子興慶宫使繼岌於會節園宴蜀使¶
許確吳越國使錢珣各賜分物己亥帝幸六宅教坊樂¶
宴會諸皇弟戊午幸明宗之第又至宋州節度使元行¶
<pb:KR3k0013_WYG_111-10b>¶
欽之第縱酒作樂一鼓三籌歸宫¶
三年正月甲午皇太后生辰御嘉慶殿召諸王家宴極¶
歡而罷丙午宴大臣於中興殿是月帝幸鄴都戊申宴¶
從官於黎陽行宫二月帝在鄴己巳擊毬於行宫之鞠¶
塲諸皇弟從臣等供奉賜定州王都金鞍御馬鞠罷宴¶
王都於武徳殿之山亭宣教坊樂陳百戲俳優角觝夜¶
漏一鼔方罷甲戌文思殿宴王都頒賜有異夜久方罷¶
戊子宴於思政殿¶
<pb:KR3k0013_WYG_111-11a>¶
三月帝在鄴戊戌宴于内殿丙午帝撃毬於行宫之鞠¶
塲皇弟存覇皇子繼岌河中偏將王景髙行安等預焉¶
毬罷宴於迎春殿¶
四月丁丑宴淮南使魯思郾於嘉慶殿九月丙午帝於¶
嘉慶殿宴西征都統魏王繼岌招討使郭崇韜客省使¶
李儼諸偏禆將校閏十二月己丑朔新授西川節度使¶
孟知祥自太原至正衙見畢帝以知祥外戚之重預戒¶
所司出内府供帳珎玩竒絶者別飭宫居以宴之庚午¶
<pb:KR3k0013_WYG_111-11b>¶
宴諸王武臣於長春殿始聽樂(先是七月有恭簡皇太/后之䘮至是始聽樂)¶
四年二月戊子朔宴武臣於嘉慶殿¶
明宗天成元年五月甲戌宴文武百寮於長春殿八月¶
乙未始奏樂宴軍將校於長春殿乙巳宴將校於長春¶
殿¶
十一月庚寅宴契丹降將盧文進及其將佐於長春殿¶
賜分物有差¶
二年二月癸未宴武臣於長春殿三月壬子朔幸㑹節¶
<pb:KR3k0013_WYG_111-12a>¶
園宰相樞宻使及節度使在京者共進錢絹請宴四月¶
戊子幸會節園召宰臣學士在京勲臣赴宴五月乙丑¶
宴淮南使車雷峴等於長春殿七月戊辰宴在京藩侯¶
郡守統軍諸將校於長春殿八月癸巳秦王從榮自鄴¶
中至洎於至徳宫帝幸其第宣禁中女伎及教坊樂歡¶
宴至晩從榮進馬及銀器錢絹帝賜諸伎樂及行從人¶
等乘輿歸内戊成宴宰相學士及勲臣於長春殿九月¶
己未宴在京藩侯郡守於長春殿各有頒賜甲子宴羣¶
<pb:KR3k0013_WYG_111-12b>¶
臣於長春殿賜物有差乙丑宴樞宻使及在京節度使¶
内諸司使等於長春殿十月乙未帝在汴宴宰臣學士¶
諸將校等於玉華殿丁酉宴羣臣於玊華殿乙巳宴於¶
𤣥徳殿十一月乙夘徐州霍彦威青州符習入覲召昇¶
殿命樂舉酒語及佐命決策之事歡話移時己巳宴宰¶
臣學士在京侯伯親衛將校於玉華殿勞霍彦威符習¶
房知温三帥壬申宴𤣥徳殿彦威等辭也十二月乙丑¶
宴於𤣥徳殿兖州節度使趙在禮入覲使召赴宴戊戌¶
<pb:KR3k0013_WYG_111-13a>¶
以夏魯竒趙在禮入覲宴於𤣥徳殿¶
三年二月辛巳宴從臣於玉華殿戊戌開社宴于玉華¶
殿三月戊申宴百寮於玉華殿丁卯宴從臣于南莊五¶
月辛酉南莊宴諸蕃客入幸西莊宴回鶻使召前節度¶
使赴之八月戊戌侍臣宴於玉華殿九月乙丑帝在汴¶
宴百辟於玉華殿十月戊午契丹署平州刺史張希崇¶
將麾下八十餘人歸闕見於𤣥徳殿便召赴宴十一月¶
壬午宴宰臣學士及東都留守孔循於麟趾殿十二月¶
<pb:KR3k0013_WYG_111-13b>¶
甲寅幸開封府六宫從行宴樂頒賜¶
四年二月乙巳北面馳報王都平收復定州帝大恱舉¶
酒徧賜侍臣喜除腹心之疾賜教坊絹五百疋内臣進¶
馬稱賀戊申宴羣臣於玉華殿樂作王晏球馳報已獲¶
王都首級生擒契丹秃餒等二十餘人百官就班稱賀¶
甲子帝歸京丙寅駐蹕鄭州宴從臣於行宫三月丙子¶
内外輔臣在京藩侯共進鞍馬錢帛以車駕還京請開¶
内宴時潞王自河中入覲進金銀錢絹開内宴壬午宴¶
<pb:KR3k0013_WYG_111-14a>¶
於長春殿乙酉宴宰相在京節度使於中興殿辛卯宴¶
百辟於長春殿丙申幸會節園召從臣赴宴四月丙午¶
宴于中興殿八月戊戌宴勲臣於廣夀殿丁巳宴大臣¶
於長春殿九月乙酉宴羣臣於長春殿十一月戊辰宴¶
勲臣於廣夀殿¶
長興元年二月乙未宴羣臣於長春殿酬郊祀行事也¶
三月丁卯幸會節園宴宰相及諸道入覲節度使賜物¶
有差因幸河南府至夜歸宫辛未宴入覲節度使於長¶
<pb:KR3k0013_WYG_111-14b>¶
春殿四月己亥幸會節園宴大臣至暮歸宫六月宴羣¶
臣於長春殿八月戊申宴羣臣於長春殿九月壬申宴¶
百官於長春殿¶
二年三月己亥宴羣臣于長春殿賜物有差四月丁酉¶
幸會節園宴宰臣親王内臣及在京侯伯因幸河南府¶
秦王從榮進馬請物賜侍宴臣寮至晩還京五月癸酉¶
宴羣臣於長春殿九月丁酉宴百寮於長春殿十二月¶
己巳宴近臣於長春殿¶
<pb:KR3k0013_WYG_111-15a>¶
三年二月戊午宴羣臣於長春殿四月宴羣臣於長春¶
殿九月壬辰宴羣臣於長春殿教坊進新曲奏畢賜名¶
長興殿¶
四年三月辛卯宴百寮於長春殿十月壬子新授汴州¶
節度使趙延夀赴鎮宴於廣夀殿餞之十一月甲戌宴¶
餞鎮州節度使范延光癸未宴近臣及諸軍將校於中¶
興殿¶
愍帝應順元年正月戊子宴將相百寮於廣夀殿三月¶
<pb:KR3k0013_WYG_111-15b>¶
丁巳宴羣臣於長春殿¶
末帝清泰元年四月戊寅宴文武百寮於廣夀殿賜鞍¶
勒金帛有差五月甲寅宴羣臣於長春殿壬午平盧節¶
度使房知温來朝及與諸將歸鎮宴於長春殿始奏樂¶
知温獻奉數萬計十月戊寅判六軍河南尹皇子從美¶
進縑銀請開宴近例也¶
二年三月丙午宴羣臣於長春殿宰臣樞宻使前任節¶
度使六統軍進奉捧觴獻夀日之夕而罷辛酉宰臣學¶
<pb:KR3k0013_WYG_111-16a>¶
士皇子樞宻宣徽使侍衛馬部都指揮使共進錢五十¶
萬絹五百疋請開宴六月己夘鎮州董温其獻絹千疋¶
銀五百兩金酒器供御馬請開宴¶
晉髙祖天福元年七月宴羣臣於廣政殿賜物有差八¶
月乙丑宴契丹册禮使於廣政殿賜物有差¶
四年三月乙巳宴馮道等於廣政殿使迴故也丁巳宴¶
羣臣於永福殿賜物有差閏七月甲戌宴羣臣於廣政¶
殿壬辰宴羣臣於永福殿賜物有差八月丁丑宴羣臣¶
<pb:KR3k0013_WYG_111-16b>¶
於永福殿十二月己酉宴羣臣於永福殿庚寅御明徳¶
樓餞送昭義軍節度使王建立賜玉斧蜀馬¶
五年四月丙申朔宴羣臣於永福殿八月甲午朔宴羣¶
臣於永福殿十月辛亥宴東平王楊光逺於萬歳殿禮¶
賔使王彦章䕶聖指揮使何神通以蕃歌唱和各賜物¶
百端己酉宴羣臣於永福殿賜物有差¶
六年五月甲戌宴羣臣於永福殿七月甲戌宴宰臣前¶
任見任節度刺史統軍行軍副使於永福殿八月戊申¶
<pb:KR3k0013_WYG_111-17a>¶
宴文武百官于武徳殿九月庚辰宴文武百官于武徳¶
殿諸道進奉使夷狄來朝者亦與焉十月壬寅宴宰臣¶
節度防禦團練使刺史統軍行軍副使于畫堂十一月¶
乙亥宴宰臣節度防禦團練使刺史統軍行軍副史諸¶
軍指揮使于文思殿諸道進奉使亦與焉十二月己巳¶
習射於後苑諸軍都指揮使已上悉預¶
七年二月己丑御武徳殿開宴召新鎮州杜威新涇州¶
王周并應鎮州行營轉運使副使諸軍都指揮使至副¶
<pb:KR3k0013_WYG_111-17b>¶
兵馬使悉赴焉賜物有差乙未御文思殿開宴三月丙¶
子御文思殿宴宰臣前任見任節度使刺史行軍副使¶
統軍諸軍都指揮使閏三月丁未御崇徳殿宴宰臣前¶
任見任節度防禦團練刺史統軍行軍副使都指揮使¶
四月丙辰宴宰臣節度防禦團練刺史行軍副使統軍¶
諸軍都指揮使于崇徳殿丙子宣廣晉尹齊王就前河¶
中府節度使康福弟以御厨教坊樂宴召見任前任節¶
度使¶
<pb:KR3k0013_WYG_111-18a>¶
少帝以天福七年六月即位九月甲申宴班帥將校於¶
崇徳殿¶
開運三年二月壬午幸南莊命臣寮泛舟飲酒因幸杜¶
威園醉方歸内¶
五月辛未幸大年莊遊舩習射夜分方歸内八月辛酉¶
南莊召從臣宴樂至暮還宫¶
漢髙帝即位稱天福十二年是年十月庚申帝幸鄴在¶
御營開宴召從官等十二月丙戌召文武從官張宴¶
<pb:KR3k0013_WYG_111-18b>¶
隱帝乾祐三年三月丙午嘉慶節羣臣入相國寺齊賜¶
教坊樂甲寅入朝侯伯髙行周已下以皇帝初舉樂獻¶
銀縑千計請開御筵謂之買宴戊午宴羣臣於永福殿¶
入覲諸侯貢獻上夀内樂百戲日晏而罷¶
周太祖廣順元年三月壬午宴羣臣於廣政殿四月戊¶
申幸城南園賜從官酒食未時還宫五月壬午幸城南¶
園賜從官酒食八月乙未幸班荆館賜官酒食丙午宴¶
羣臣於永福殿始舉樂¶
<pb:KR3k0013_WYG_111-19a>¶
十月壬辰太祖幸城南園賜從官王饒王彦超等酒食¶
午後還宫十二月乙未帝幸城西園賜從官酒食申時¶
還宫丙辰幸城南園賜從官酒食申時還宫¶
二年正月甲子宴宰相勲臣於廣政殿三月庚申幸城¶
南園召宰臣近臣諸統軍射己卯宴羣臣於永福殿五¶
月帝親征兖州庚申至班荆館賜從官酒食甲子次成¶
武宴從官朝覲藩帥於行宫戊辰至兖州城下庚午宴¶
從官將校於行宫丙子以兖州平從臣詣行宫稱賀賜¶
<pb:KR3k0013_WYG_111-19b>¶
宴而罷六月丁亥平兖州迴次鄆州髙行周進錢絹請¶
開宴戊子宴從臣將校於行宫壬辰次澶州癸巳世宗¶
進奉請開宴帝召從官將校奏樂午時宴罷甲午帝在¶
澶州宴從官將校八月丙申宴羣臣於永福殿九月甲¶
寅朔宴宰臣前任藩侯郡守諸軍將校於廣政殿十月¶
丙戌幸南園賜從官酒食庚子幸樞宻院召近臣賜酒¶
食又射於後園十一月庚申内園賜諸軍將校射十二¶
月己亥宴于廣政殿壬寅幸西園召從臣射申時還宫¶
<pb:KR3k0013_WYG_111-20a>¶
三年正月壬子朔朝賀畢御永福殿百寮稱觴獻夀舉¶
教坊樂甲寅召宰相大將射于内毬塲帝先中的臣寮¶
獻馬上夀射罷各賜物有差辛巳幸城南園賜從官酒¶
食申時還宫閏正月癸未宴見任前任節度防禦等使¶
諸軍大將于廣政殿戊戌宴宰臣見任前任藩臣諸軍¶
將校于廣政殿壬寅幸城南園賜從官酒食申時還宫¶
二月丁丑幸城南園詔從官射申時還宫壬午宴宰臣¶
前任藩帥禁衛大將于廣政殿三月甲午宴宰臣前任¶
<pb:KR3k0013_WYG_111-20b>¶
藩帥禁衛大將于廣政殿丙午宴羣臣於永福殿戊申¶
幸城南園賜從官酒食申時還宫四月甲寅宴入朝藩¶
使郡守禁軍大將於廣政殿趙暉獻上夀馬十疋金酒¶
器百兩乙丑幸城南園賜酒食申時還宫五月甲申宴¶
宰相於廣政殿乙丑宴在京文武將相于廣政殿壬寅¶
幸城南園賜從官酒食申時還宫七月丙午幸城南園¶
賜從官酒食申時還宫八月甲寅宴文武將相於廣政¶
殿丙寅宴羣臣於永福殿十月丙辰幸城南園又幸城¶
<pb:KR3k0013_WYG_111-21a>¶
西園賜從官酒食申時還宫¶
世宗顯徳元年三月親征河東己亥宴從官於潞州之¶
衙署四月丙午帝在潞州宴從官於行宫己未復宴從¶
官於行宫六月庚午帝在潞州宴從官於行宫七月征¶
河東還甲戌宴文武百寮於永福殿八月甲辰幸南御¶
莊召武臣觀射至暮還宫癸丑宴文武百寮於永福殿¶
九月戊戌御永福殿宴文武臣寮¶
二年八月甲寅内庫法酒初熟帝面賜宰臣樞宻使已¶
<pb:KR3k0013_WYG_111-21b>¶
下數爵而止帝因曰朕在位以來不聞臣下有醉者豈¶
朕之防嚴抑臣下畏慎耶九月甲子宴宰臣樞宻使侍¶
衛諸將已下食於萬歳殿帝因曰兩日以來至甚寒沍¶
朕於宫闈之中食珍美之膳但以無功及民何以仰答¶
天貺雖躬親庶政日覽萬機亦恐無以勝任當湏手執¶
耒耜與民同力不然親當矢石為人除害稍可安心耳¶
又曰朕不為賜卿等食因事興言實自責也十月庚午¶
召宰臣樞宻使節將已下觀射于苑中¶
<pb:KR3k0013_WYG_111-22a>¶
三年正月乙亥宴于金祥殿賞西征之功也丁未帝伐¶
至陳州宴從官於行宫三月親征淮南辛亥宴于行宫¶
文武從官及江南進奉使等悉皆預焉五月辛丑自淮¶
上還次宿州宴從官於行宫丁未次宋州東京文武百¶
寮來見於路左是日宴於行宫十一月辛卯宴於廣政¶
殿¶
四年二月辛酉詔文武百官今後凡遇入閣日宜賜廊¶
飡庚辰帝南征次陳州宴從官於行宫三月戊子朔宴¶
<pb:KR3k0013_WYG_111-22b>¶
文武從官於行宫四月南征還次潁州宴從官於行宫¶
丁卯次園鎮宣文武從官及迎駕百寮置酒行宫五月¶
乙巳宴文武百寮於廣政殿八月乙卯朔御崇元殿文¶
武百官入閣既罷賜百官廊飡時帝御廣徳殿西樓以¶
觀焉命中黄門閲視酒饌無不精腆九月庚戌宴百寮¶
于廣徳殿十月丙子南征至宋州宴從官於行宫十一¶
月乙巳次泗州城丙午冬至宣宰臣及從官已下就城¶
樓各飲以酒十二月丙辰宴從官於行宫戊辰攻下楚¶
<pb:KR3k0013_WYG_111-23a>¶
州庚午宴于行宫甲戊又宴從官於行宫¶
五年正月丁亥宴於行宫壬申帝以楚州平受宰臣已¶
下稱賀畢宴於行宫二月癸丑朔又宴于行宫庚申至¶
髙郵縣癸亥宴於行宫庚午在揚州宴於行宫三月庚¶
子以江南内附文武從官稱賀宴于行宫辛丑宴於瓜¶
歩行宫江南兩浙朝貢使皆預焉庚戌宴從官及江南¶
進奉使已下於行宫四月壬子朔駐蹕揚州江南遣使¶
進買宴錢二百萬仍遣伶官五十人俱來癸丑召從官¶
<pb:KR3k0013_WYG_111-23b>¶
及江南進奉使馮延已以下宴於行宫江南偽臨汝郡¶
公徐遼代李景捧夀觴以獻仍進金酒器御衣等甲寅¶
駐蹕揚州宴從官及江南吳越進奉使於行宫己未次¶
泗州宴從官於行宫甲子至宿州宴從官於行宫戊辰¶
至宋州東京文武百官來迎翌日宴百官於行宫丙子¶
幸迎春苑玉津園宣教坊樂至暮還宫五月丁亥宴文¶
武於廣政殿回鶻逹靼進奉使亦預之(是月壬辰帝謂/侍臣曰向來御)¶
(厨造食各分等差今後賜宴羣臣食/物並湏類從所食不得更有分别)閏七月庚申宴文¶
<pb:KR3k0013_WYG_111-24a>¶
武百官於廣徳殿九月乙丑賜宰臣樞宻使三司使翰¶
林學士中書舍人宴於玉津園張教坊樂先是帝以前¶
代有賜百官觀稼之事復以是歳秋成又念内臣之勞¶
故有是命十月庚辰宴文武百寮及諸道進奉使於廣¶
徳殿丙申宴于廣政殿十二月乙酉宴于廣政殿¶
六年正月壬子宴于廣政殿庚申帝命諸將大射於鞠¶
塲既而宴于講武殿乙丑命諸將大射于鞠塲二月庚¶
申宴於廣政殿三月甲子宴於廣政殿壬申復宴于廣¶
<pb:KR3k0013_WYG_111-24b>¶
政殿四月帝北伐戊寅至澶州宴從官于行宫癸未賜¶
博州天平節度使李仲進見於路左是日宴于行宫辛¶
卯至滄州宴從官於行宫五月丙午至瓦橋闗宴從官¶
於行宫乙酉還京賜百官及諸道進奉使宴于迎春苑¶
　¶
　¶
　¶
　册府元龜卷一百十一¶
