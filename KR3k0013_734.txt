# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:29.669839
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百三十四
<pb:KR3k0013_WYG_734-1a>¶
欽定四庫全書¶
　冊府元龜卷七百三十四　宋　王欽若等　撰¶
　　陪臣部¶
　　　智識第三¶
仲孫湫齊大夫也魯莊公之薨閔公元年仲孫湫來省¶
魯難歸曰不去慶父魯難未已(時慶父亦/已還魯)公曰若之何¶
而去之對曰難不已將自斃(斃踣/也)君其待之公曰魯可¶
取乎對曰不可猶秉周禮周禮所以本也臣聞之國將¶
<pb:KR3k0013_WYG_734-1b>¶
亡本必先顛而後枝葉從之魯不棄周禮未可動也君¶
其務寧魯難而親之親有禮因重固(能重能固/則當成之)間携貳¶
(離而相疑者其/當因而間之)覆昬亂(覆敗/也)覇王之器也又齊湫聘且¶
言王子帶(前年王子帶奔/齊言欲伐之)事畢不與王言(不言子/帶事)歸復¶
命曰未可王怒未息其十年乎不十年王弗召也¶
管仲齊大夫也僖公七年諸侯盟于寗母謀鄭故也管¶
仲言於齊侯曰臣聞之招擕以禮懷逺以徳(擕離/也)徳禮¶
不易無人不懷齊侯修禮於諸侯諸侯官受方物(諸侯/官司)¶
<pb:KR3k0013_WYG_734-2a>¶
(各於齊受其方所/當貢天子之物)鄭伯使其太子華聽命於㑹言於齊¶
侯曰洩氏孔氏子人氏此三族者實違君之命(三族鄭/之大夫)¶
(也/)君若去之以為成我以鄭為内臣君亦無所不利焉¶
(以鄭事齊/如封内臣)齊侯將許之管仲曰君以禮與信屬諸侯而¶
以姦終之無乃不可乎子父不奸之謂禮守命共時之¶
謂信(守君命/共時事)違此二者姦莫大焉公曰諸侯有討於鄭¶
未㨗今茍有釁從之不亦可乎(子華犯父命/是其釁隙)對曰君若¶
綏之以徳加之以訓辭而帥諸侯以討鄭鄭將覆亡之¶
<pb:KR3k0013_WYG_734-2b>¶
不暇豈敢不懼若總其罪人以臨之(總將領也子華奸/父之命即罪人)¶
鄭有辭矣何懼(以大義/為辭)且夫合諸侯以崇徳也㑹而列¶
姦何以示後嗣(列姦用/子華)夫諸侯之㑹其徳刑禮義無國¶
不記記姦之位(位㑹位也子華為姦人而/列在㑹位將為諸侯所記)君盟替矣(替/廢)¶
(也/)作而不記非盛徳也(君舉必書雖復齊/史隠諱亦損盛徳)君其勿許鄭¶
必受盟夫子華既為太子而求介於大國以弱其國亦¶
必不免(介因/也)鄭有叔詹堵叔師叔三良為政未可間也¶
齊侯辭焉子華繇是得罪于鄭冬鄭伯使請盟於齊曹¶
<pb:KR3k0013_WYG_734-3a>¶
沬為魯将與齊戰三敗北魯荘公與齊桓公盟曹沬執¶
匕首刼桓公桓公乃許盡歸魯之侵地沬下壇桓公怒¶
欲倍其約管仲曰不可夫貪小利以自快棄信於諸侯¶
失天下之援不如與之於是桓公乃遂割魯侵地曹沬¶
三戰所亡地盡復予魯齊桓公合諸侯衛人後至公朝¶
而與管仲謀伐衛罷朝而入衛姬望見君下堂再請衛¶
君之罪公曰吾與衛無故子曷為請對曰妾望見君之¶
入也足髙氣彊伐國之志也見妾而有動色伐衛也眀¶
<pb:KR3k0013_WYG_734-3b>¶
日君朝揖管仲而進之管仲曰君舍衛乎公曰仲父安¶
識之管仲曰君之揖朝也恭而言也徐見臣而有慙色¶
臣是以知之公曰善管仲治外夫人治内寡人知終不¶
為諸侯笑矣¶
東郭郵齊人也齊桓公與管仲闔門而謀伐莒未發而¶
已聞於國矣桓公宻謂管仲曰寡人與仲父闔門而謀¶
伐莒未發也而已聞於國其故何也管仲曰國必有聖¶
人桓公曰然夫日之役者有執席食以上視者彼必是¶
<pb:KR3k0013_WYG_734-4a>¶
邪(桓公與管仲謀時役人於前乃有執席而食/私目上視所以察君也必是人者知君謀)於是乃¶
令之復役毋復相代(時執席而食者代人入役因得察/君今不令相代彼亦知君覺已必)¶
(當自來/之也)少焉東郭郵至桓公令擯者延而上(擯謂贊引/賓客者也)¶
與之分級而上(公以客禮待之故與之分/級而上謂使之就賓階也)問焉曰子言¶
伐莒者乎東郭郵曰然臣也桓公曰寡人不言伐莒而¶
子言伐莒其故何也東郭郵對曰臣聞之君子善謀而¶
小人善意(善以意/度之也)臣意之也桓公曰子奚以意之東郭¶
郵曰夫欣然喜樂者鐘鼓之色也淵然清静者縗絰之¶
<pb:KR3k0013_WYG_734-4b>¶
色也漻然豐滿(心在兵武則氣/盛故其貎豐滿)而手足拇動者(中勇外/形必應)¶
(故手足/拇動也)兵甲之色也日者視二君之在臺上也口開而¶
不闔是言莒也(莒字兩口故二君開口/相對即知其言莒也)舉手而指勢當¶
莒也且臣觀小國諸侯之不服者唯莒於是(惟莒不服/於是知之)¶
臣故曰伐莒桓公曰善哉以微射明此之謂乎(言以形/色之微)¶
(知伐國/之明)子其坐寡人與子同之(同伐莒之謀也又云齊/桓公與管仲謀伐莒謀)¶
(未發而聞於國桓公恠之曰與仲父謀伐莒未發而聞/於國其故何也管仲對曰國必有聖人也桓公曰譆日)¶
(之役者有執蹠胎而上視者意者其是邪乃令復役毋/得相代少頃東郭郵至管仲曰此必是已乃令賔者延)¶
<pb:KR3k0013_WYG_734-5a>¶
(之而上分之而立管仲曰即言伐莒者對曰然管仲曰/我不言伐莒子何故言伐莒子何以意之對曰臣聞君)¶
(子有三色顯然喜樂者鐘鼓之色愀然清静者縗絰之/色艴然充盈手足矜者兵革之色也日者臣望君之在)¶
(臺上者艴然充盈手足矜者此兵革之色也君呿而不/唫呿開唫閉所言者莒也君舉臂而指所當者莒也臣)¶
(切聞諸侯之不服者/其莒乎臣故言之)¶
晏桓子齊大夫也公孫歸父㑹齊侯於穀桓子與之言¶
魯樂桓子告髙宣子(桓子晏嬰父/宣子髙固也)曰子家其亡乎懐於¶
魯矣(子家歸父/字懐思也)懐必貪貪必謀人謀人亦謀已一國謀¶
之何以不亡(後歸父/奔齊)¶
<pb:KR3k0013_WYG_734-5b>¶
晏平仲齊大夫也晉欒盈奔楚魯襄公二十二年秋盈¶
自楚適齊晏平仲言於齊侯曰商任之㑹受命於晉(受/錮)¶
(欒氏/之命)今納欒氏将安用之小所以事大信也失信不立¶
君其圖之弗聽退告陳文子曰君人執信臣人執共忠¶
信篤敬上下同之天之道也君自棄也弗能乆矣欒盈¶
猶在齊晏子曰禍将作矣齊将伐晉不可以不懼(眀年/齊伐)¶
(晉/)齊侯自衛将遂伐晉平仲曰君恃勇力以伐盟主若¶
不濟國之福也不徳而有功憂必及君襄公二十八年¶
<pb:KR3k0013_WYG_734-6a>¶
慶封患子雅子尾之怒使析歸父告晏平仲(欲與共謀/子雅子尾)¶
平仲曰嬰之衆不足用也知無能謀也言弗敢出(不敢/洩謀)¶
有盟可也子家曰子之言云(子家析/歸父)又焉用盟告北郭¶
子車(子車齊/大夫)子車曰人各有以事君非佐之所能也(佐/子)¶
(車/名)又昭公三年齊公孫竈卒(竈子/雅)司馬竈見平仲(司馬/竈齊)¶
(大/夫)曰又䘮子雅矣平仲曰惜也子旗不免殆哉(以旗/不臣)姜¶
族弱矣而媯将始昌(媯陳/氏)二恵競爽猶可(子雅子尾皆/齊惠公之孫)¶
(也競强也/爽明也)又弱一个(一作/介)焉姜其危哉齊侯伐北燕将¶
<pb:KR3k0013_WYG_734-6b>¶
約簡公(簡公北燕伯/三年出奔齊)晏子曰不入燕有君矣民不二吾¶
君賄左右諂䛕作大事不以信未甞可也又髙子問晏¶
子曰子事靈公荘公景公皆敬子三君之心一邪夫子¶
之心三邪對曰善哉問事君嬰一心可以事百君三心¶
不可以事一君故三君之心非一心也而嬰之心非三¶
心也且嬰之於靈公也盡復而不能立之政所謂僅全¶
其四支以從其君者也及荘公陳武夫尚勇力欲辟勝¶
於邪而嬰不能禁故退而野處嬰聞之言不用者不受¶
<pb:KR3k0013_WYG_734-7a>¶
其禄不理其事者不與其難吾於荘公行之矣今之君¶
輕國而重樂薄於民而厚於養籍歛過量使令過任而¶
嬰不能禁庸知能全身以事君乎又晉叔向問晏子曰¶
齊國之治衰矣今子若何晏子對曰嬰聞之事眀君者¶
竭心力以沒其身行不逮則退不以誣持禄事惰君者¶
優游其身以沒其世力不能則去不以䛕持危且嬰聞¶
君子之事君也進不失忠退不失行不茍合以隠志可¶
謂不失忠不持利以傷亷可謂不失行叔向曰善哉詩¶
<pb:KR3k0013_WYG_734-7b>¶
有之曰進退惟谷其此之謂歟叔向又問曰事君之倫¶
徒處之義奚如晏子曰事君之倫知慮足以安國譽厚¶
足以道君和柔足以懐衆不亷上以為名不倍民以為¶
行上也潔於治已不飾過以求先不䜛䛕以求進不阿¶
所私不誣所能次也盡力守職不敢怠奉官從上不敢¶
惰畏上故不茍忌罪故不辟下也三者事君之倫也及¶
夫大賢則徒處與有事無擇也随時宜者也有所謂君¶
子者能不足以補上退處不順上治唐園考菲履共恤¶
<pb:KR3k0013_WYG_734-8a>¶
上令第長鄉里不夸言不愧行君子也不以上為本不¶
以民為憂内不恤其家外不顧其交夸言愧行自勤於¶
饑寒不及醜儕命之曰狂辟之民明上之所禁也進不¶
能及上退不能獨處作窮於富利之門畢志於𤱶畆之¶
業窮通行無常處之慮佚於心利通不能窮業不成¶
命之曰處封之民眀上之所誅也有知不足以補君有¶
能不足以勞民俞身徒處謂之傲上茍進不擇所道茍¶
得不知所惡謂之亂賊身無以與君能無以勞民飾徒¶
<pb:KR3k0013_WYG_734-8b>¶
處之義揚輕上之名謂之亂國眀君在上三者不免罪¶
叔向曰賢不肖性夫吾毎有問而退未甞自得也又公¶
孫接田開疆古冶子事景公以勇力搏虎聞晏子過而¶
趨三子者不起晏子入見公曰臣聞眀君之蓄勇力之¶
士也上有君臣之義下有長率之倫内可以禁暴外可¶
以威敵上利其功下服其勇故尊其位重其禄今君之¶
蓄勇力之士也上無君臣之義下無長率之倫内不可¶
以禁暴外不可以威敵危國之器也不若去之公曰三¶
<pb:KR3k0013_WYG_734-9a>¶
子者搏之恐不得刺之恐不中也晏子曰此皆力攻勍¶
敵之人也無長幼之禮因請公使人少餽之二桃曰三¶
子何不計功而食桃公孫接仰天而歎曰晏子智人也¶
夫使公之計吾功者不受桃是無勇也士衆而桃寡何¶
不計功而食桃矣接一搏特豬而再摶乳虎若接之功¶
可以食桃而無與人同矣援桃而起田開疆曰吾伏兵¶
而郤三軍者再若開疆之功亦可以食桃而無與人同¶
矣援桃而起古冶子曰吾甞從君濟於河黿衘左驂以¶
<pb:KR3k0013_WYG_734-9b>¶
入砥柱之流當是時也冶少不能游濳行逆流百歩順¶
流九里得黿而殺之左操驂尾右挈黿頭鶴躍而出津¶
人皆曰河伯也若冶視之則大黿之首也若冶之功者¶
亦可以食桃而無與人同矣二子者何不反桃抽劒而¶
起公孫接田開疆曰吾勇不子若功不子逮取桃不讓¶
是貪也然而不死無勇也皆反其桃挈領而死古冶子¶
曰二子死之冶獨生之不仁夫恥人以言而夸其聲不¶
義恨乎所行而不死無勇雖然二子同桃而節冶專桃¶
<pb:KR3k0013_WYG_734-10a>¶
而宜亦反其桃挈領而死侍者復曰已死矣殮之以服¶
𦵏之以士禮焉¶
陳文子齊大夫也襄二十四年齊侯伐晉而懼将欲見¶
楚子楚子使薳啓疆如齊聘且請期(請㑹/期)齊社蒐軍實¶
使客觀之(祭社因閱數軍/器以示薳啓疆)文子曰齊将有㓂吾聞之兵¶
不戢必取其族(戢藏也族類也/取族還自害也)¶
苑何忌齊大夫也昭公二十年齊侯使公孫青聘于衛¶
既出聞衛亂使請所聘及衛告寧于齊且言子石(子石/公孫)¶
<pb:KR3k0013_WYG_734-10b>¶
(青言其/有禮)齊侯将飲酒徧賜大夫曰二三子之教也(喜青/敬衛)¶
(侯/)苑何忌辭曰與於青之賞必及於其罰(言青若有罪/亦并受其罰)¶
在康誥曰父子兄弟罪不相及(尚書/康誥)况在羣臣臣敢貪¶
君賜以干先王乎(言受賜則犯/康誥之義)¶
騶忌子齊大夫也魏恵王圍邯鄲趙求救於齊齊威王¶
召大臣而謀曰救趙孰與勿救騶忌子曰不如勿救叚¶
干朋曰不救則不義且不利威王曰何也對曰夫魏氏¶
并邯鄲其於齊何利哉且夫救趙而軍其郊是趙不伐¶
<pb:KR3k0013_WYG_734-11a>¶
而魏全也故不如南攻襄陵以弊魏邯鄲㧞而乘魏之¶
弊威王從其計一說魏伐趙趙與韓親共擊魏趙不利¶
戰於南梁韓氏請救於齊齊宣王召大臣而謀曰蚤救¶
孰與晩救騶忌子曰不如勿救田忌曰弗救則韓且折¶
而入于魏不如蚤救之孫子曰夫韓魏之兵未弊而救¶
之是吾代韓受魏之兵顧反聽命於韓也且魏有破國¶
之志韓見亡必東靣而愬於齊矣吾因深結韓之親而¶
晚受魏之弊則可重利而得尊名也宣王曰善乃隂告¶
<pb:KR3k0013_WYG_734-11b>¶
韓之使者而遣之韓因恃齊五戰不勝而東委國於齊¶
齊因起兵使田忌田嬰將(徐廣曰嬰/一作朌)孫子為帥救韓趙¶
以擊魏大敗之馬陵殺其將龎涓虜魏太子申(又國䇿/云南梁)¶
(之難韓氏請救於齊田侯召大臣而謀曰早救之孰與/晩救之便張丐對曰晚救之韓且折而入魏不如早救)¶
(之便田忌曰不可夫韓魏之兵未弊而我救之是我代/韓而受魏之兵顧反聽命於韓也且夫魏有破韓之志)¶
(韓見其亡必東愬於齊我因隂結韓之親而晚承魏韓/之弊則國可重利可得名可尊矣田侯曰善乃隂告)¶
(氏使者而遣之韓自以專有齊國五戰五不勝東愬於/齊齊因起兵擊魏大敗之馬陵魏破韓弱韓魏之君因)¶
(田嬰北靣而朝田/侯田侯齊宣王也)¶
<pb:KR3k0013_WYG_734-12a>¶
田文齊公子號孟甞君初趙王封孟甞君以武城孟甞¶
君擇舍人以為武城吏而遣之曰鄙語豈不曰借車者¶
馳之借衣者被之哉皆對曰有之孟甞君曰文甚不取¶
也夫所借衣車者非親友則兄弟也夫馳親友之車被¶
兄弟之衣文以為不可今趙王不知文不肖而封之以¶
武城願大夫之任也毋伐樹木毋發屋室訾然使趙王¶
悟而知文也¶
宫之竒虞大夫也僖公五年晉侯復假道於虞以伐虢¶
<pb:KR3k0013_WYG_734-12b>¶
宫之竒諌曰虢虞之表也虢亡虞必從之晉不可啓寇¶
不可翫(翫習/也)一之謂甚其可再乎(為二年假晉/道滅下陽)諺所謂¶
輔車相依唇亡齒寒者其虞虢之謂乎(輔頰輔/車牙車)公曰晉¶
吾宗也豈害我哉對曰太伯虞仲太王之昭也太伯不¶
從是以不嗣(太伯虞仲皆太王之子不從父命俱讓適/吳仲雍支子别封西吳虞公其後也穆生)¶
(昭昭生穆以世次計之/故太伯虞仲於周為昭)虢仲虢叔王季之穆也(王季者/太伯虞)¶
(仲之母弟也虢仲虢叔王季之子/文王之母弟也仲叔皆虢君字)為文王卿士勲在王¶
室藏於盟府(盟府司/盟之官)将虢是滅何愛於虞且虞能親於¶
<pb:KR3k0013_WYG_734-13a>¶
桓荘乎其愛之也桓荘之族何罪而以為戮不唯偪乎¶
(桓叔荘伯之族晉獻公之從/袓昆弟獻公患其偪盡殺之)親以寵偪猶尚害之况以¶
國乎公曰吾享祀豐潔神必據我(據安/也)對曰臣聞之鬼¶
神非人實親唯徳是依故周書曰皇天無親惟徳是輔¶
(周書/逸書)又曰黍稷非馨明徳惟馨(馨香之/逺聞)又曰民不易物¶
惟徳繄物(黍稷牲玉無徳則不見享有/徳則見享言物一而用異)如是則非徳民¶
不和神不享矣神所慿依将在徳矣若晉取虞而明徳¶
以薦馨香神其吐之乎弗聴許晉使宫之竒以其族行¶
<pb:KR3k0013_WYG_734-13b>¶
(行去/也)曰虞不臘矣(臘嵗終祭/衆神之名)在此行也晉不更舉矣(晉/伐)¶
(虢之役師出於虞宫之竒諫而不聽出謂其子曰虞将/亡矣惟忠信者能留外宼而不害除闇以應外謂之忠)¶
(定身以行事謂之信今君施其所惡於人闇不除矣貪/賄滅親身不定矣夫國非忠不立非信不固既不忠信)¶
(而留外宼人知其釁而歸圖焉已自㧞其本矣何以/能乆吾不去懼及焉因以其孥適西山三月虞乃亡)¶
公孫枝秦大夫也僖公九年晉惠公入秦伯謂公孫枝¶
曰夷吾其定乎(公孫枝秦大/夫子桑也)對曰臣聞之唯則定國詩¶
曰不識不知順帝之則文王之謂也(詩大雅帝天也則/法也言文王闇行)¶
(自然合/天之法)又曰不僭不賊鮮不為則(僭過差也賊傷害也/能不然則可為人法)¶
<pb:KR3k0013_WYG_734-14a>¶
(則/)無好無惡不忌不克之謂也今其言多忌克(既僭/而賊)難¶
哉(言能自/定難)公曰忌則多怨又焉能克是吾利也僖十三¶
年晉荐饑(荐饑皆/不熟)使乞糴于秦秦伯謂子桑子與諸乎¶
對曰重施而報君将何求(言不損/秦也)重施而不報其民必¶
攜攜而討焉無衆必敗(不義故/民離)謂百里與諸乎(百里秦/大夫)¶
對曰天災流行國家代有救災恤鄰道也行道有福¶
百里奚秦大夫也僖公二十三年秦伯将襲鄭(輕行疾/至不戒)¶
(以入/曰襲)百里子與蹇叔子諫曰千里而襲人未有不亡者¶
<pb:KR3k0013_WYG_734-14b>¶
也(行疾不假途變必生道/逺多險阻遭變必亡)秦伯怒曰若爾之年者宰上¶
之木拱矣(宰冡也拱可/以手對抱)爾曷知師出百里子與蹇叔子¶
送其子而戒之曰爾即死必於殽之嶔巖是文王之所¶
辟風雨者也(其處險阻隘勢一人可要百故文王/之驅馳常若辟風雨襲鄭所當繇也)過吾¶
将尸爾焉(在床曰尸/在棺曰柩)子揖師而行(揖其父于師中介胄/不拜為其拜如尊)¶
百里子與蹇叔子從其子而哭之秦伯怒曰爾曷為哭¶
吾師對曰臣非敢哭君師哭臣之子也(言恐臣先死子/不見臣故先哭)¶
(之/)弦髙者鄭商也(鄭商/賈人)僖三十三年遇之殽矯以鄭伯¶
<pb:KR3k0013_WYG_734-15a>¶
之命而犒師焉(詐稱曰矯犒勞也見其軍於非常不似/君子恐見虜掠故生意矯君命勞之)¶
或曰往矣或曰反矣(軍中語也時以為鄭實使弦髙來/犒之或以為鄭伯已知将見襲必)¶
(設備不如還或曰/緒也當遂往之)然而晉人與姜戎要之殽而撃之匹¶
馬隻輪無反者¶
繞朝秦大夫也文公十三年晉使魏夀餘偽以魏叛者¶
以誘士㑹秦伯師于河西魏人在東夀餘曰請東人之¶
能與夫二三有司言者吾與之先(欲與晉人在秦者/共先告諭魏有司)使¶
士㑹士㑹辭曰晉人虎狼也若背其言臣死妻子為戮¶
<pb:KR3k0013_WYG_734-15b>¶
無益於君不可悔也秦伯曰若背其言所不歸爾孥者¶
有如河(言必歸其妻/子明白如河)士㑹往繞朝贈之以䇿(䇿馬撾别/授之馬撾)¶
(并示已所/䇿以展情)曰子無謂秦無人吾謀適不用也(示已覺/其情)既¶
濟魏人譟而還秦人歸其孥¶
后子秦大夫也昭公元年奔晉見趙孟趙孟曰吾子其¶
曷歸(問何時/當歸)對曰鍼懼選於寡君是以在此将待嗣君¶
趙孟曰秦君何如對曰無道趙孟曰亡乎對曰何為一¶
世無道國未艾也(艾絶/也)國於天地有與立焉(言欲輔助/之者多)¶
<pb:KR3k0013_WYG_734-16a>¶
不數世滛弗能斃也趙孟曰天乎對曰有焉趙孟曰¶
其幾何對曰鍼聞之國無道而年穀和熟天贊之也(贊/助)¶
(也/)鮮不五稔(鮮少也少尚當歴/五年多則不啻)趙孟視蔭曰朝夕不相¶
及誰能待五(蔭日景也趙孟意衰以日景自/喻故言朝夕不相及誰能待五)后子出而¶
告人曰趙孟将死矣主民翫嵗而愒日(翫愒皆/貪也)其與幾¶
何(言不/能乆)¶
甘茂事秦武王為左丞相武王三年謂甘茂曰寡人欲¶
容車通三川以窺周室而寡人死不朽矣甘茂曰請之¶
<pb:KR3k0013_WYG_734-16b>¶
魏約以伐韓而令向夀輔行甘茂至謂向夀曰子歸言¶
之於王曰魏聴臣矣然願王勿伐事成盡以為子功向¶
夀歸以告王王迎甘茂於息壤甘茂至王問其故對曰¶
宜陽大縣也上黨南陽積之久矣名曰縣其實郡也今¶
王倍數險行千里而攻之難矣昔曽參之處費魯人有¶
與曽參同姓名者殺人人告其母曰曽參殺人其母織¶
自若也頃之一人又告其母曰曽參殺人其母尚織自¶
若也頃又一人告之曰曽參殺人其母投杼下機踰牆¶
<pb:KR3k0013_WYG_734-17a>¶
而走夫以曽參之賢與其母之信也三人疑之其母懼¶
焉今臣之賢不若曽參王之信臣又不若曽參之母信¶
曽參也疑臣者非特三人臣恐大王之投杼也始張儀¶
西并巴蜀之地北開西河之外南取上庸天下不以多¶
張子而以賢先王魏文侯令樂羊将而攻中山三年而¶
㧞之樂羊返而論功文侯示之謗書一篋樂羊再拜稽¶
首曰此非臣之功也主君之力也今臣覊旅之臣也樗¶
里子公孫奭二人者挾韓而議之王必聴之是王欺魏¶
<pb:KR3k0013_WYG_734-17b>¶
王而臣受公仲侈(一作/馮)之怨也王曰寡人不聽也請與¶
子盟於是與之盟於息壤卒使丞相甘茂将兵伐宜陽¶
五月而不㧞樗里子公孫奭果爭之武王召甘茂欲罷¶
兵甘茂曰息壤在彼王曰有之因大悉起兵使甘茂擊¶
之斬首六萬遂㧞宜陽韓襄王使公孫侈入謝與秦平¶
武王竟至周而卒于周¶
甯荘子衛大夫也衛大旱卜有事於山川不吉(有事/祭也)甯¶
荘子曰昔周饑克殷而年豐今邢方無道諸侯無伯(伯/長)¶
<pb:KR3k0013_WYG_734-18a>¶
(也/)天其或者欲使衛討邢乎從之師興而雨¶
甯武子衛大夫也僖公三十一年衛成公夣康叔曰相¶
奪予享(相夏后啓之孫/居帝丘享祭也)公命祀相武子不可曰鬼神非¶
其族類不歆其祀(歆猶/享也)杞鄫何事(言杞鄫夏後/自當祀相)相之不¶
享於此久矣非衛之罪也(言帝丘乆不祀/相非衛所絶)不可以間成¶
王周公之命祀(諸侯受命/各有常祀)請改祀命(改祀相/之命)從之¶
右宰榖襄公二十六年衛獻公出奔求復國於寗喜寗¶
喜告右宰榖右宰穀曰不可獲罪於兩君(前出獻公/今弑剽)天¶
<pb:KR3k0013_WYG_734-18b>¶
下誰畜之(畜猶/容也)悼子曰吾受命於先人不可以貳(悼子/寗喜)¶
(也/)穀曰我請使焉而觀之(觀之可/還否)遂見公於夷儀反曰¶
君淹恤在外十二年矣(淹久/也)而無憂色亦無寛言猶夫¶
人也(言其為人/猶如故)若不已死無日矣(已止/也)悼子曰子鮮在¶
右宰穀曰子鮮在何益多而能亡於我何為(言子鮮為/義多不過)¶
(亡/出)悼子曰雖然弗可以已獻公入而果誅喜¶
北宫文子衛大夫也初襄公三十一年相衛襄公以如¶
楚(文子北宫佗/襄公獻公子)過鄭印段延勞于棐林如聘禮而以勞¶
<pb:KR3k0013_WYG_734-19a>¶
辭(用聘禮而用/郊勞之辭)文子入聘(報印/叚)子羽為行人馮簡子與¶
子太叔逆客(逆文/子)事畢而出言於衛侯曰鄭有禮其數¶
世之福也其無大國之討乎詩云誰能執熱逝不以濯¶
(詩大雅濯/以水濯手)禮之於政如熱之有濯也濯以救熱何患之¶
有(此以上/文子辭)衛侯在楚北宫文子見令尹圍之威儀言於¶
衛侯曰令尹似君矣将有他志(言語瞻視/行歩不常)雖獲其志不¶
能終也詩云靡不有初鮮克有終終之實難令尹其将¶
不免公曰子何以知之對曰詩云敬慎威儀惟民之則¶
<pb:KR3k0013_WYG_734-19b>¶
令尹無威儀民無則焉民所不則以在民上不可以終¶
公曰善哉何謂威儀對曰有威而可畏謂之威有儀而¶
可象謂之儀君有君之威儀其臣畏而愛之則而象之¶
故能有其國家令聞長世臣有臣之威儀其下畏而愛¶
之故能守其官職保族宜家順是以下皆如是是以上¶
下能相固也衛詩曰威儀棣棣不可選也(詩邶風棣棣/富而閑也選)¶
(數/也)言君臣上下父子兄弟内外大小皆有威儀也周詩¶
曰朋友攸攝攝以威儀(詩大雅攸所/也攝佐也)言朋友之道必相¶
<pb:KR3k0013_WYG_734-20a>¶
教訓以威儀也周書數文王之徳曰(逸/書)大國畏其力小¶
國懐其徳言畏而愛之也詩云不識不知順帝之則言¶
則而象之也(大雅又言文王行事無/所斟酌惟在則象上天)紂囚文王七年諸¶
侯皆從之囚紂於是懼而歸之可謂愛之文王伐崇再¶
駕而降為臣(文王聞崇徳亂而伐之三旬不/降退修教而復伐之因壘而降)蠻夷帥服¶
可謂畏之文王之功天下誦而歌舞之可謂則之文王¶
之行至今為法可謂象之有威儀也故君子在位可畏¶
施舍可愛進退可度周旋可則容止可觀作事可法徳¶
<pb:KR3k0013_WYG_734-20b>¶
行可象聲氣可樂動作有文言語有章以臨其下謂之¶
有威儀也¶
褚師圃衛大夫也初齊伐晉衛侯乃過中牟中牟人欲¶
伐之褚師圃亡在中牟曰衛雖小其君在焉未可勝也¶
齊師克城而驕其帥又賤(城謂夷儀也/帥謂東郭書)遇必敗之不如¶
從齊乃伐齊師敗之¶
公叔文子衛大夫也定公十三年文子朝而請享靈公¶
(欲令君/臨其家)退見史鰌而告之(史鰌/史魚)史鰌曰子必禍矣子富¶
<pb:KR3k0013_WYG_734-21a>¶
而君貪罪其及子乎文子曰然吾不先告子是吾罪也¶
君既許我矣其若之何史鰌曰無害子臣可以免(言能/執臣)¶
(禮/)富而能臣必免於難上下同之(言尊卑/皆然)戍也驕其亡¶
乎(戍文子/之子)富而不驕者鮮吾惟子之見驕而不亡者未¶
之有也戍必與焉(與禍/難)及文子卒衛侯始惡於公叔戍¶
以其富也公叔戍又将去夫人之黨(靈公夫人南子/黨宋朝之徒)夫¶
人愬之曰戍将為亂於是戍奔魯¶
目夷宋大夫也字子魚僖公二十一年宋襄公為鹿上之¶
<pb:KR3k0013_WYG_734-21b>¶
盟以求諸侯於楚楚人許之公子目夷諫曰小國争盟¶
禍也宋其亡乎幸而後敗諸侯㑹宋公盟于盂子魚曰¶
禍其在此乎君欲已甚其何以堪之於是楚執宋公以¶
伐宋㑹于薄以釋之子魚曰禍猶未也未足以懲君及¶
二十二年夏宋公伐鄭子魚曰所謂禍在此矣與楚戰¶
於泓宋師敗績公傷股¶
公孫固宋大夫也晉重耳過宋宋襄公新困兵於楚傷¶
於泓聞重耳賢欲得晉援乃以國禮禮於重耳以馬二¶
<pb:KR3k0013_WYG_734-22a>¶
十乘公孫固善於舅犯曰宋小國新困不足以求入更¶
之大國重耳乃去¶
西鉏吾宋大夫也成公十八年楚子鄭伯伐宋宋魚石¶
復入于彭城宋人患之西鉏吾曰何也若楚人與吾同¶
惡以徳於我吾固事之也不敢貳矣(惡謂/魚石)大國無厭鄙¶
我猶憾(言已事之則以我為鄙/邑猶恨不足此吾患也)不然而收吾憎使贊其¶
政(謂不同惡魚石/而用之使佐政)以間吾釁亦吾患也今将崇諸侯之¶
姦而披其地(崇長也謂楚今取彭城/以封魚石披猶分也)以塞夷庚(夷庚吳/晉往来)¶
<pb:KR3k0013_WYG_734-22b>¶
(之要道楚封魚石於彭/城欲以截吳晉之道)逞姦而攜服毒諸侯而懼吴晉¶
(隔吳晉之道/故懼攜離也)吾庸多矣非吾憂也且事晉何為晉必恤¶
之(言宋常事晉何/為顧有此患難)¶
子罕宋大夫也襄公二十七年向戍㑹諸侯之大夫以¶
弭兵(向戍宋/左師)左師請賞曰請免死之邑(欲宋君稱功加/厚賞故謙言免)¶
(死之/邑也)公與之邑六十以示子罕子罕曰凡諸侯小國晉¶
楚所以兵威之畏而後上下慈和慈和而後能安靖其¶
國家以事大國所以存也無威則驕驕則亂生亂生必¶
<pb:KR3k0013_WYG_734-23a>¶
滅所以亡也天生五材(金木水/火土也)民並用之廢一不可誰¶
能去兵兵之設久矣所以威不軌而昭文徳也聖人以¶
興(謂湯/武)亂人以廢(謂桀/紂)廢興存亡昬明之術皆兵之繇¶
也而子求去之不亦誣乎以誣道蔽諸侯罪莫大焉縱¶
無大討而又求賞無厭之甚也削而投之(削賞左/師之書)左師¶
辭邑向氏欲攻司城(司城/子罕)左師曰我将亡夫子存我徳¶
莫大焉又可攻乎君子曰彼已之子邦之司直(詩鄭風/司主也)¶
樂喜之謂乎何以恤我我其收之(逸詩恤憂/也收取也)向戍之謂¶
<pb:KR3k0013_WYG_734-23b>¶
乎(善向戌能/知其過)¶
仲幾宋大夫也昭二十五年宋元公将為魯昭公故如¶
晉(請納/公)夢太子欒即位於廟已與平公服而相之(平公/元公)¶
(父/)且召六卿公曰寡人不佞不能事父兄(父兄謂/華向)以為¶
二三子憂寡人之罪也若以羣子之靈獲保首領以沒¶
唯是楄柎所以藉幹者(楄柎棺中笭牀/也幹骸骨也)請無及先君(欲/自)¶
(貶/損)仲幾對曰君若以社稷之故私降昵宴羣臣弗敢知¶
(昵近也降昵宴謂降損/親近宴樂飲食之事)若夫宋國之法死生之度先君¶
<pb:KR3k0013_WYG_734-24a>¶
有命矣羣臣以死守之弗敢失墜臣之失職常刑不赦¶
臣不忍其死君命祗辱(言君命必不行/適以自辱也)宋公遂行卒於¶
曲棘¶
逄滑為陳大夫哀元年吳之入楚也使召陳懐公懐公¶
朝國人而問焉曰欲與楚者右欲與吳者左陳人從田¶
無田從黨(都邑之人無田者随黨而立不知所與故/直從所居田在西者居右在東者居左)逄¶
滑當公而進(不左/不右)曰臣聞國之興也以福其亡也以禍¶
今吳未有福楚未有禍楚未可棄吳未可從而晉盟主¶
<pb:KR3k0013_WYG_734-24b>¶
也若以晉辭吳若何公曰國勝君亡非禍而何(楚為吳/所勝)¶
對曰國之有是多矣何必不復小國猶復况大國乎臣¶
聞國之興也視臣如傷是其福也(如傷恐/驚動)其亡也以民¶
爲土芥是其禍也(芥草/也)楚雖無德亦不艾殺其民吳日¶
敝於兵暴骨如莾(草生於廣野莾/莾然故曰草莾)而未見德焉天其或¶
者正訓楚也(使懼而/改過)禍之適吳其何日之有(言至/今)陳侯¶
從之¶
　册府元龜卷七百三十四¶
