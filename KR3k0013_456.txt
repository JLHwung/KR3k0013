# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:17.735363
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百五十六
<pb:KR3k0013_WYG_456-1a>¶
欽定四庫全書¶
　册府元龜卷四百五十六　宋　王欽若等　撰¶
　　將帥部¶
　　　不和¶
傳曰師克在和不在衆又曰安民和衆盖軍旅之尚和¶
也久矣夫師出以律順成為臧固當輯睦兵戎克濟勲¶
略其有處營衛之任握旗鼓之要受脤偕出援枹並行¶
忘從帥之義恣兼人之勇專逞其欲不相為謀或大呼¶
<pb:KR3k0013_WYG_456-1b>¶
於私門或盛氣於幕府至有乖異籌畫違沮期㑹反干¶
戈而闘奪鼓吹以徃棄公家事為仇方利以至覆軍奪¶
爵而不悔焉孟子云天時不如地利地利不如人和誠¶
哉是言矣¶
胥甲晉大夫魯文公十二年冬秦伯伐晉取覊馬(覊馬/晉邑)¶
晉人禦之趙盾將中軍荀林父佐之郤缺將上軍臾駢¶
佐之欒盾將下軍胥甲佐之范無恤御戎以從秦師於¶
河曲臾駢曰秦不能久請深壘固軍以待之從之秦人¶
<pb:KR3k0013_WYG_456-2a>¶
欲戰秦伯謂士㑹曰若何而戰(晋士㑹七/年奔秦)對曰趙氏新¶
出其屬曰臾駢必實為此謀將以老我師也(臾駢趙盾/屬大夫新)¶
(出佐/上軍)趙有側室曰穿晉君之壻也(側氏支子穿/趙夙庻孫)有寵而¶
弱不在軍事(弱年少也又未/嘗渉知軍事)好勇而狂且惡臾駢之佐¶
上軍也若使輕者肆焉其可(肆暫徃/而退也)十二月戊午秦軍¶
掩晉上軍趙穿追之不及(上軍不動趙/穿獨追之)反怒曰褁糧坐¶
甲固敵是求敵至不擊將何俟焉軍吏曰將有待也(待/可)¶
(擊/)穿曰我不知謀將獨出乃以其屬出宣子曰秦獲穿¶
<pb:KR3k0013_WYG_456-2b>¶
也獲一卿矣秦以勝歸我何以報乃皆出戰交綏(司馬/兵法)¶
(曰逐奔不逺從綏不及逐奔不逺則難誘從綏不及則/難䧟然則古名退軍為綏秦晉志未能堅戰短兵未致)¶
(争而兩退/故曰交綏)秦行人夜戒晉師曰兩軍之士皆未憖也明¶
日請相見也(憗缺/也)臾駢曰使者目動而言肆懼我也(目/動)¶
(則心不安言肆/則聲常失節也)將遁矣薄諸河必敗之(薄廹/也)胥甲趙穿¶
當軍門呼曰死傷未收而棄之不恵也不待期而薄人¶
於險無勇也乃止(晉師/止)秦師夜遁復侵晋入瑕¶
荀林父晉大夫魯宣公十二年六月晉師救鄭荀林父¶
<pb:KR3k0013_WYG_456-3a>¶
將中軍(代郤/缺)先縠佐之(彘季代/林父)士㑹將上軍(河曲之役/郤缺將上)¶
(軍宣公年代趙盾為政/将中軍士㑹代将上軍)郤克佐之(郤缺之子/代臾駢)趙朔將下¶
軍(代欒/盾)欒書佐之(欒盾之子/代趙朔)趙括趙嬰齊為中軍大夫¶
(括嬰齊皆/盾異母弟)鞏朔韓穿為上軍大夫荀首趙同為下軍大¶
夫(荀首林父弟/趙同嬰齊弟)韓厥為司馬(韓萬/𤣥孫)及河聞鄭既及楚平¶
桓子欲還曰無及於鄭而勦民焉用之(桓子林父/勦勞也)楚歸¶
而動不後(動兵/伐鄭)隨武子曰善(武子/士㑹)㑹聞用師觀釁而動¶
(釁罪/也)徳刑政事典禮不易不可敵也不為是征(言征伐為/有罪不為)¶
<pb:KR3k0013_WYG_456-3b>¶
(有/禮)楚君討鄭怒其貳而哀其卑叛而伐之服而舍之徳¶
刑成矣伐叛刑也柔服徳也二者立矣昔嵗入陳(討徵/舒)¶
今兹入鄭民不罷勞君無怨讟(讟謗/也)政有經矣(經常/也)荆¶
尸而舉(荆楚也尸陳也楚荘王始/更為此陳法遂以為名)商農工賈不敗其業¶
而卒乘輯睦(步卒/車乗)事不奸矣(奸犯/也)蒍敖為宰擇楚國之¶
令典(宰令尹蔿/敖孫叔敖)軍行右轅左追蓐(在軍之右者挟轅為/戰備在左者追求草)¶
(蓐為宿偹傳曰令尹南轅又/曰改乘轅楚陳以轅為主)前茅慮無(慮無如今軍行/前有斥侯蹋伏)¶
(皆持以絳及白為幡見騎歩賊舉絳白幡備/慮有無也茅明也或曰時楚以茅為旌識)中權後勁¶
<pb:KR3k0013_WYG_456-4a>¶
(中軍制謀後/以精兵為殿)百官象物而動軍政不戒而備(物猶類也/戒勅令)¶
能用典矣其君之舉也内姓選於親外姓選於舊(言親/踈並)¶
(用/)舉不失徳賞不失勞老有加恵(賜老則/不計勞)旅有施舍(旅/客)¶
(來者施之以/恵舍不勞役)君子小人物有服章(尊卑/别也)貴有常尊賤有¶
等威(威儀有/等差)禮不逆矣徳立刑行政成事時典從禮順¶
若之何敵之見可而進知難而退軍之善政也兼弱攻¶
昧武之善經也(昧皆亂/經法也)子姑整軍而經武乎(姑且/也)猶有¶
弱而昧者何必楚彘子曰不可(彘子/先穀)晉所以霸師武臣¶
<pb:KR3k0013_WYG_456-4b>¶
力也今失諸侯不可謂力有敵而不從不可謂武繇我¶
失覇不如死且成師以出聞敵彊而退非夫也(非丈/夫)命¶
為軍帥而卒以非夫惟羣子能我弗為也以中軍佐濟¶
(佐彘子所帥/也濟渡河)知荘子曰此師殆哉(莊子/荀首)周易有之在師¶
䷆(坎下/坤上)之臨䷒(兑下坤上師/初六變為臨)曰師出以律否臧凶¶
(此師卦初六爻/解律法否不也)執事順成為臧逆為否(今彘子逆命不/順成故應不臧)¶
(之/凶)衆散為弱(坎為衆今變/為兑兑柔弱)川壅為澤(坎為川今變為兊/兊為澤是川見壅)¶
有律以如己也(如従法行則人従法法敗則法従人坎/為法象今為衆則散為川則壅是失法)¶
<pb:KR3k0013_WYG_456-5a>¶
(之用從/人之義)故曰律否臧且律竭也(竭敗也坎變/為兑是法敗)盈而以竭¶
夭且不整所以凶也(水遇夭塞不得/整流則竭涸也)不行之謂臨(水變/為澤)¶
(乃成臨卦澤/不行之物)有帥而不從臨孰甚焉此之謂矣(譬彘子/之達命)¶
(亦不/可行)果遇必敗(遇/敵)彘子尸之(主此/禍)雖免而歸必有大咎¶
(明年晋人/殺先縠)韓獻子謂桓子(獻子/韓厥)曰彘子以偏師陷子罪¶
大矣子為元帥師不用命誰之罪也失屬亡師為罪已¶
重不如進也(今鄭屬楚故曰失屬彘/子以偏師陷故曰亡師)事之不㨗惡有所¶
分(㨗成/也)與其專罪六人同之不猶愈乎(三軍皆敗則六/卿同罪不得獨)¶
<pb:KR3k0013_WYG_456-5b>¶
(責元/帥)師遂濟¶
荀偃晉大夫將中軍士匄佐之趙武將上軍韓起佐之¶
欒黶將上軍魏絳佐之魯襄公十四年夏諸侯之大夫¶
從晉侯伐秦晉侯待於境使六卿帥諸侯之師以進至¶
于棫林(棫林/秦地)不獲成焉(秦不/服)荀偃令曰鷄鳴而駕塞井¶
夷竈(示不/反)唯余馬首是瞻(言進退/從已)欒黶曰晉國之命未¶
是有也余馬首欲東乃歸(黶惡偃自專/故棄之歸)下軍從之左史¶
謂魏莊子曰不待中行伯乎(中行伯荀偃也莊子/魏絳也左史晉大夫)莊子¶
<pb:KR3k0013_WYG_456-6a>¶
曰夫子命從帥(夫子謂/荀偃)欒伯吾帥也吾將従之從帥所¶
以待夫子也伯㳺曰吾今實過悔之何及多遺秦禽(軍/師)¶
(不和恐多為/秦所禽獲)乃命大還晉人謂之遷延之役¶
吳子山吳王子魯定公四年吳伐楚楚敗吳入郢以班¶
處宫(以尊卑班次/處楚之宫室)子山處令尹之宫夫槩王欲攻之懼¶
而去之夫槩王入之(入令尹宫也言吳無/禮所以不能遂克)¶
荀瑶晉大夫魯悼公四年帥師圍鄭(悼公哀公之子寧/也哀公出孫魯人)¶
(立悼/公)未至鄭駟𢎞曰知伯愎而好勝(知伯荀/瑤也)早下之則¶
<pb:KR3k0013_WYG_456-6b>¶
可行也(行去/聲)乃先&KR0854;南里以待之(保守也南/里在城外)知伯入南¶
里門于桔柣之門知伯謂趙孟入之對曰主在此(主謂/知伯)¶
(也言主在此/何不自入)知伯曰惡而無勇何以為子(惡貌醜也簡/子廢嫡子伯)¶
(魯而立㐮子故夫知伯言其/醜且無勇何故立以為子)對曰以能忍恥庻無害趙¶
宗乎知伯不悛趙㐮子繇是惎知伯(惎毒/也)遂䘮之¶
漢荀彘為左將軍楊僕為樓船將軍擊朝鮮左將軍破¶
浿水上軍乃前至城下圍其西北樓船亦徃㑹居城南¶
其王右渠遂堅城守數月未能下左將軍素侍中幸(幸/親)¶
<pb:KR3k0013_WYG_456-7a>¶
(於天/子)將燕代卒悍乗勝軍多驕樓船將齊卒入海已多¶
敗亡其先與右渠戰困辱亡卒卒皆恐將士慙其圍右¶
渠嘗持和節左將軍急擊之朝鮮大臣廼隂間使人私¶
約降樓船(與樓船為要/約而請降)徃來言尚未肯决左將軍數與¶
樓船期約戰樓船欲就其約不㑹左將軍亦使人求間¶
隙降下朝鮮不肯心附樓船以故兩將不相得左將軍¶
心意樓船前有失軍罪(意疑/也)今與朝鮮和善而又不降¶
疑其有反計未敢發天子曰將率不能前乃使衛山諭¶
<pb:KR3k0013_WYG_456-7b>¶
降右渠不能顓决與左將軍相誤卒沮約(顓與専同卒/終也沮瓌也)¶
今兩將圍城又乖異以故久不决使故濟南太守公孫¶
遂往正之有便宜得以從事遂至左將軍曰朝鮮當下¶
久矣不下者樓船數期不㑹具以素所意告遂曰今如¶
此不取恐為大害非獨樓船又且與朝鮮共滅吾軍遂¶
亦以為然而以節召樓船將軍入左將軍軍訃事即令¶
左將軍戯下執縳樓船將軍(戯讀與/麾同)并其軍以報朝鮮¶
平左将軍徴至坐争功相嫉乖計棄市樓船將軍亦坐¶
<pb:KR3k0013_WYG_456-8a>¶
兵至列口當待左將軍(列口縣名也/度海先得之)擅先縱失亡多當¶
誅贖為庶人¶
後漢耿䕫為雲中太守行度遼將軍䕫勇而有氣數侵¶
陵匈奴中郎將鄭戬元初元年坐徵下獄以減死論笞一¶
百¶
魏桓範為征虜將軍東中郎將都督青徐州軍事與徐¶
州刺史鄒岐争屋引節欲斬岐為岐所奏不直坐免¶
蜀劉封為先主養子為副將軍先主定益州劉璋遣扶¶
<pb:KR3k0013_WYG_456-8b>¶
風將軍孟逹與法正各將兵二千迎先主先主因令逹¶
并領兵衆進攻上庸先主隂恐逹難獨任乃遣封自漢¶
中乘沔水下統逹軍封與逹忿争不和封尋奪逹鼔吹¶
逹既懼罪又忿恚封遂發表辭先主率所領降魏¶
劉琰為車騎將軍領兵千餘隨丞相亮後主建興十年¶
與前軍帥魏延不和言語虚誕亮責譲之遣歸成都¶
魏延為前軍帥征西大將軍延既善養士卒勇猛過人¶
又性矜髙當時皆避下之惟楊儀不假借延延以為至¶
<pb:KR3k0013_WYG_456-9a>¶
忿有如水火建興十二年亮出北谷口延為前鋒去亮¶
營十里秋亮病因宻與長史楊儀司馬費禕䕶軍姜維¶
等作身歿之後退軍節度令延斷後姜維次之若延或¶
不從命軍便自發亮適卒秘不發䘮儀令禕徃揣延意¶
指延曰丞相雖亡吾自見在府親官屬便可將䘮還𦵏¶
吾自當率諸軍擊賊云何以一人死廢天下之事耶且¶
魏延何人當為楊儀所部勒作斷後將乎因與禕共作¶
行留部分令禕手書與已連名告下諸將禕紿延曰當¶
<pb:KR3k0013_WYG_456-9b>¶
為君還觧楊長史長史文吏稀更軍事必不違命也禕¶
出門馳馬而去延尋悔追之已不及矣延遣人覘儀等¶
遂使欲案亮成規諸營相次引軍還延大怒纔儀未發率¶
所領徑先南歸所過燒絶閣道延儀各相表叛逆一日¶
之中羽檄交至後主以問侍中董允留府長史蔣琬琬¶
允咸&KR0854;儀疑延儀等槎山通道晝夜兼行亦繼延後延¶
先至據南谷口遣兵逆擊儀儀等令何平在前禦延平¶
叱延先登曰公亡身尚未寒汝輩何敢乃爾延士衆知¶
<pb:KR3k0013_WYG_456-10a>¶
曲在延莫為用命軍皆散延獨與其子數人逃亡奔漢¶
中儀遣馬岱追斬之致首於儀儀起自踏之曰庸奴復¶
能作惡不遂夷延三族¶
吳潘濬初仕蜀先主為荆州治中典留州事與關羽不¶
睦吳大帝襲羽遂入吳¶
周瑜為將軍性度恢廓大率為得人惟與程普不睦(江/表)¶
(傳曰普自以年長數陵侮瑜瑜折莭容下終不與校普/後自敬服而親重之乃告人曰與周公瑾交若飲醇醪)¶
(不覺自醉時人/以其謙讓服人)¶
<pb:KR3k0013_WYG_456-10b>¶
孫皎堅弟静子也為征虜將軍嘗以小故與甘寧忿争¶
或以諌寧寧曰臣子一例征虜雖公子何可專行侮人¶
耶吾值明主但當輸効力命以報所天誠不能隨俗屈¶
曲矣權聞之以書讓皎曰自吾與北方為敵中間十年¶
初時相持年少今者且三十矣孔子言三十而立非但¶
謂五經也授卿以精兵委卿以大任都䕶諸將於千里¶
之外欲使如楚任昭奚恤揚威於北境非徒相使逞私¶
志而已近聞卿與甘興覇飲因酒發作侵陵其人求屬¶
<pb:KR3k0013_WYG_456-11a>¶
吕䝉督中此人雖麄豪有不如人意時然其較畧大丈¶
夫也吾親之者非私之也吾親愛之卿踈憎之卿所為¶
每與吾違其可久乎夫居敬而行簡可以臨民愛人多¶
容可以得衆二者尚不能知安可董督在逺禦㓂濟難¶
乎卿行長大特受重任上有逺方瞻望之觀下有部曲¶
朝夕從事何可恣意有盛怒邪人誰無過貴其能改宜¶
追前愆深自咎責今故煩諸葛子瑜重宣吾意臨書摧¶
愴心悲淚下皎得書上䟽陳謝遂與寧結厚¶
<pb:KR3k0013_WYG_456-11b>¶
南齊曹虎為平北將軍聚兵襄陽建武四年魏軍攻沔¶
北虎與南陽太守房伯玉不協不急赴救乃移頓樊城¶
陳王質仕梁為寧逺將軍吳州刺史領鄱陽内史荆州¶
陷侯瑱鎮于湓城與質不協遣偏將羊毫代質且以兵¶
臨之質率所部渡信安嶺依于留異時文帝鎮㑹稽以¶
兵助質令鎮信安縣¶
後魏崔亮為鎮南將軍攻梁將趙祖悦於硤石時李平¶
為鎮軍大將軍兼尚書右僕射為行臺節度諸軍一以¶
<pb:KR3k0013_WYG_456-12a>¶
禀之以軍法從事平部分諸軍將水陸兼進以討堰城¶
亮違平節度以疾請還隨表而發平表曰臣以梁將湛¶
僧田道龍㳺魂境内猶未收迹義之神念尚住梁城令¶
都督崔亮權據下蔡别將瓮生即徃東岸與亮接勢以¶
防橋道臣發引向堰舍人曹道至奉敕更有處分而亮¶
已輙還京案亮受付東南推轂是託誠應憂國忘家致¶
命為限而始届汝隂盤桓不進曁到㓂所停淹八旬所¶
營土山攻道並不克就損費糧力坐延嵗序頼天威逺¶
<pb:KR3k0013_WYG_456-12b>¶
被士卒憤激東北騰上乗至北門而亮遲廻仍不肯上¶
臣逼以白刅甫乃登陟及平硤石宜聽處分方更肆其¶
專恣輕輙還歸此而不紏法將焉寄案律臨軍征討而¶
故留不赴者死又云軍還先歸者流軍罷無還尚有流¶
坐况亮被符令停委棄而反失乘勝之機闕水陸之㑹¶
縁情據理咎深故留今處亮死上議靈太后令曰亮為¶
臣不忠去留自擅既損威稜違我經畧雖有小㨗豈免¶
大咎但吾攝御萬㡬庻茲惡殺可特聽以功補過及平¶
<pb:KR3k0013_WYG_456-13a>¶
至亮與争功於禁中形於聲色¶
爾朱兆為都督十州諸軍事世襲并州刺史齊神武之¶
克雍州也兆與其族仲逺度律約共討之仲逺度律次¶
於陽平兆出井陘屯於廣阿衆號十萬神武廣縱反間¶
或云世隆兄弟謀欲害兆復言與歡同圖仲逺等於是¶
兩不相信各致猜疑徘徊不進仲逺等頻使斛斯椿賀¶
㧞勝徃諭之兆輕騎三百來就仲逺同坐幕下兆性麤¶
獷意色不平手舞馬鞭長嘯凝望深疑仲逺等有變遂¶
<pb:KR3k0013_WYG_456-13b>¶
趨出馳還仲逺遣椿勝等追而暁譬兆遂拘縳將還經¶
日放遣仲逺等於是奔退神武乃進撃兆兆軍大敗兆¶
與仲逺度律遂相疑阻度律大懼引軍還兆將斬勝數¶
之曰爾殺可孤罪一也天柱薨後復不與世隆俱來罪¶
二也我欲殺爾久矣今復何言勝曰可孤作逆為國巨¶
患勝父子誅之其功不小反以為罪天下未聞天柱被¶
戮以君誅臣勝寧負王不負朝廷今日之事生死在王¶
但知賊宻邇内搆嫌隙自古迄今未有不破亡者勝不¶
<pb:KR3k0013_WYG_456-14a>¶
憚死恐王失策兆乃捨之後與爾朱兆陳於韓陵度律¶
惡兆之驍悍懼其凌己勒兵不進勝以其携貳遂率麾¶
下降於神武¶
北齊李希光為安南將軍南兖州刺史文宣責陳武廢¶
蕭明命儀同蕭軌率希光東方光裴英起王敬寳歩騎¶
數萬伐之以天&KR0854;七年三月渡江襲克石頭城五將名¶
位相侔英起以侍中為軍司蕭軌與希光並為都督軍¶
中抗禮不相服御競説謀略動必乖張頓軍丹陽城下¶
<pb:KR3k0013_WYG_456-14b>¶
值霖雨五十餘日及戰兵器並不堪施用故致敗亡將¶
帥俱死士卒得還者十二三所沒噐械軍資不可勝紀¶
王琳初自梁歸齊乃鎮夀陽琳在鎮與行臺尚書盧潜¶
不協更相是非被詔還鄴齊武成置而不問除滄州刺¶
史¶
後周趙剛為利州總管時剛以信州濵江負阻表請討¶
之詔剛經畧仍加渠州刺史剛師出踰年士卒疲弊尋¶
復亡叛後遂以無功而還又與所部儀同尹才失和被¶
<pb:KR3k0013_WYG_456-15a>¶
徴赴闕遇疾卒於路¶
隋李藝大業中屢以軍功官至武賁郎將煬帝征遼令¶
藝督運於北平受武衛大將軍李景莭度藝少習戎旅¶
軍法嚴肅然使氣縱暴每凌侮景頻為景所辱藝甚衘¶
之¶
唐淮陽王道𤣥髙祖時為雒州總管劉黒闥引突厥寇¶
河圯令道𤣥率史萬寳以擊之萬寳與之不協及道𤣥¶
出戰萬寳擁兵不進謂所親曰我奉手詔淮陽小兒雖¶
<pb:KR3k0013_WYG_456-15b>¶
有軍事進止終委老夫何得輕脱妄戰大軍若動必陷¶
泥濘此敗之道也莫若結陣以王陷之雖不利於王而¶
利於國淮陽若敗賊必争進我堅陣而待之破賊必矣¶
須臾䕶軍桞濬戰死道𤣥復陷於陣軍遂敗萬寳將戰¶
士卒莫有鬬志於是大潰道𤣥尋遇害時年十九¶
薛萬徹為青丘道將軍伐髙麗在軍中與副將裴行方¶
不協太宗貞觀二十三年有人上書告萬徹為怨望之¶
詞於是廷辨曲直萬徹辭屈乃除名流於蒙州¶
<pb:KR3k0013_WYG_456-16a>¶
蘇定方為右屯衛將軍高宗顯慶初從程知節討阿史¶
那賀魯與其别部䑕尼施戰于鴈娑川大破賊衆追奔¶
二十里斬首千餘級獲馬二千匹死馬及所棄甲仗綿¶
亘山野不可勝計副總管王文度害其功謂知節曰雖¶
云破賊官軍亦有死傷盖未決成敗法耳何急而為此¶
事自今正可結為方陣輜重盡納腹中四靣布隊人馬¶
被甲賊來即戰自保萬全無為輕脫致有傷損文度又¶
矯稱别奉㫖以知節恃勇輕敵使文度為節制遂收軍¶
<pb:KR3k0013_WYG_456-16b>¶
不許深入終日跨馬被甲結陣繇是馬多痩死士卒疲¶
勞無有鬬志定方謂知節曰本來討賊今乃自守馬餓¶
兵疲逢賊即敗怯懦如此何繇立功又公為大将閫外¶
之事而許自節制别遣軍副専其號令理必不然須囚¶
縶文度飛表奏之知節不從至恒篤有胡開門乞降文¶
度又曰比我兵廻此還作賊不如盡殺取其資財定方¶
曰如此自作賊耳何成伐叛文度又不從乃分財惟定¶
方一無所取師還知節文度皆被劾除名乃擢定方為¶
<pb:KR3k0013_WYG_456-17a>¶
軍行大總管以征賀魯扵是率兵金山之北先擊䖏木¶
昆部落大破之¶
薛仁貴為邏逤道行軍大總管其副將郭待封嘗為鄯¶
城鎮守與仁貴齊列及仁貴為大總管恥在其下每事¶
多建議違之軍至大非川將進赴烏海仁貴謂待封曰¶
烏海險逺車行艱澁若引輜重將失事機又破賊即廻¶
又煩轉運彼多瘴癘無宜久留大非川嶺上寛平足堪¶
置柵可留二萬人作兩栅輜重並留栅内吾等輕鋭倍¶
<pb:KR3k0013_WYG_456-17b>¶
道掩其未整即撲滅之矣仁貴遂率衆先行至河遇賊¶
撃破之斬獲甚衆收其牛羊萬餘頭進至烏海城以俟¶
後援待封不從仁貴之䇿領輜重繼進未至烏海吐蕃¶
二十餘萬悉衆救其前軍迎擊待封敗走趨出軍糧及¶
輜重並為賊所掠仁貴遂退屯大非川吐蕃又益四十¶
餘萬來拒戰官軍又大敗死傷畧盡仁貴待封及阿吏¶
那道真並脱身走免¶
李光弼為朔方行營既平懐州朝㫖欲速收東都城光¶
<pb:KR3k0013_WYG_456-18a>¶
弼屢抗表請候時而動不可輕進僕固懐恩貳於光弼¶
乃潜上言曰賊可討詔遂從懐恩言逼光弼進軍列陣¶
于北邙山下賊悉發精鋭來拒官軍不利詔以本非光¶
弼謀乃徵懐恩入拜工部尚書留在京師又徵光弼入¶
拜河南副元帥都統河南淮西山南東道等節度使移¶
鎮汴州¶
李抱真為澤潞節度使馬燧領河陽三城抱真常欲殺¶
懐州刺史楊鈢鈢奔燧納之且奏其無罪抱眞不勝其¶
<pb:KR3k0013_WYG_456-18b>¶
忿後用觧邢州圍所獲軍糧燧全有之而後給與抱真¶
抱真益怒洹水之㨗諸軍進至魏州田恱領騎兵突犯¶
燧營李芄疾出援之抱真自固不為動燧將攻悦城假¶
攻具於抱真又請雜兩軍之伍冀分其功抱真皆不諾¶
而請獨當一面繇此隙甚不復相見諸軍以是頗逗撓¶
徳宗數使中人和解之¶
韓𢎞為宣武節度統諸軍討淮西時賊軍當徑攻烏重¶
裔之壘重裔禦之中數槍馳請救於忠武軍節度李光¶
<pb:KR3k0013_WYG_456-19a>¶
顔光顔以小溵橋賊之&KR0854;也乗其無偹使其大將田頴¶
宋朝隠襲而取之遂平其城壍繇是不克救重裔韓𢎞¶
以光顔違令取頴及朝隠將戮之頴及朝隠勇而多材¶
軍中皆惋惜之光顔畏𢎞不敢留㑹中使景忠信至知¶
其情乃矯詔令所在械繋之走馬入見具以本末聞憲¶
宗赦忠信矯詔罪即徃釋頴及朝隠𢎞及光顔迭以表¶
論憲宗謂𢎞使曰頴等違都統令當處死但光顔以其¶
襲賊有功亦可宥之軍有三令五申宜捨此以收來效¶
<pb:KR3k0013_WYG_456-19b>¶
及以詔諭𢎞不恱¶
劉沔為太原節度使討回鶻初沔以精兵六千留鎮横¶
水栅以備殘虜自迎太和公主還宫後太原功最為先¶
幽州張仲武亦降滅回鶻赤心宰相王子將軍等數萬¶
人繼受詔追襲烏介可汗恃其兵與沔不足朝廷知之¶
曽遣御史中丞李囘因和解仲武終不平之帝方委仲¶
武北收殘虜乃移沔滑州以李石為太原節度以代之¶
梁謝彦章為許州節度使末帝貞明四年冬滑州節度¶
<pb:KR3k0013_WYG_456-20a>¶
使賀瓌為北靣招討使彦章為排陣使同領大軍與晉¶
人對壘是時咸謂瓌能將歩軍彦章能領騎士既名聲¶
相軋故瓌衷心忌之一日與瓌同設仗於郊外瓌指一¶
方地謂彦章曰此地岡阜隆起中央坦夷好列栅之所¶
尋而晉人舍之故瓌疑彦章與晉人通又瓌欲速戰彦¶
章欲持重以老敵人瓌益疑之㑹為行營馬歩都虞候¶
朱珪所誣瓌遂與珪協謀因享士伏甲以殺彦章及濮¶
州刺史孟審澄别將侯温裕等於軍以謀叛聞晉王聞¶
<pb:KR3k0013_WYG_456-20b>¶
之喜曰彼將帥如是亡無日矣審澄温裕亦善將騎軍¶
然所領不過三千騎多而益辦惟彦章有焉¶
劉鄩軍於莘縣末帝遣使問鄩决勝之策鄩曰臣無竒¶
術但人給糧十斛盡則破敵末帝大怒譲鄩曰將軍蓄¶
米將療饑耶将破敵耶乃遣中使督戰鄩集諸校而謀¶
曰主上深居宫禁未曉兵家與白面兒謀之終敗人事¶
大將出征君命有所不受臨機制變安可預謀今揣敵¶
人未可輕動諸君更籌之時諸將皆欲戰鄩黙然他日¶
<pb:KR3k0013_WYG_456-21a>¶
復召諸校列坐軍門人具河水一器因命飲之衆未測¶
其㫖或飲或辭鄩曰一噐而難若是滔滔河流可勝既¶
乎衆皆失色居數日鄩率萬餘人薄鎮定之營時鄩軍¶
淹至上下騰亂殺獲甚多少頃晉軍繼至乃退二年三¶
月鄩自莘引軍襲魏州與晉王戰於故元城王師敗績¶
鄩脱身南奔自黎陽濟河至滑州尋授滑州節度使詔¶
屯黎陽¶
後唐康延孝初名李紹琛為保儀軍節度使莊宗同光¶
<pb:KR3k0013_WYG_456-21b>¶
三年討蜀為先鋒排陣使平蜀之功延孝居最時邠州¶
節度使董璋為行營右廂馬歩使葉州節度使毛璋為¶
行營左廂馬歩使以軍禮當事延孝郭崇韜私愛董璋¶
及西川平定之後崇韜每有軍機必召璋叅决延孝不¶
平之時延孝軍於城西毛璋軍於城東董璋軍於城中¶
延孝因酒酣謂董璋曰吾有平蜀之功公等樸遫相從¶
反首䑕於侍中之門謀相傾陷吾為都將公乃禆校力¶
能斬公璋惶恐謝之而退酒罷璋訴于崇韜崇韜因衘¶
<pb:KR3k0013_WYG_456-22a>¶
之乃署董璋為東川節度使落軍職延孝怒謂毛璋曰¶
吾冒白刄犯險阻平定兩川董璋何功遽有其地二人¶
因謁見崇韜曰東川重地宜擇良帥工部任尚書有文¶
武才幹甚洽衆心請表為東川帥崇韜怒曰紹琛反耶¶
敢違吾節度延孝等惶恐而退未㡬崇韜為繼岌所害¶
二人因責董璋曰公復䑕首何門璋俛首祈哀而已¶
朱洪實為兵馬軍都指揮使閔帝應順元年三月判六¶
軍諸衛事唐義誠將議出征帝幸左藏庫親給軍士錢¶
<pb:KR3k0013_WYG_456-22b>¶
帛是日義誠與洪實同於庫中靣論用兵利害洪實言¶
自出軍討逆累發兵師今聞小衂無一人一騎來者不¶
如禁軍據門自固彼安敢徑來然後徐圖進取全策也¶
義誠怒曰若如此言洪實反矣洪實曰公自惟誰反其¶
聲漸厲帝聞召而詳之洪實猶理前謀又曰義誠言臣¶
圖反據發兵計義誠反必矣帝不能辨遂命誅洪實¶
周慕容彦超漢初為澶州節度使杜重威叛於鄴下以¶
鄆州節度使髙行周為招討使彦超為副及兵至城下¶
<pb:KR3k0013_WYG_456-23a>¶
二帥不協杜重威之子婦即行周之息女也行周用兵¶
持重彦超舉措輕易彦超欲速於攻城行周以為未可¶
彦超乃揚言稱行周以愛女之故惜賊而不攻行周忿¶
之漢祖聞其事懼有他變以是親征及車駕至鄴彦超¶
數因事凌廹行周行周不勝其憾嘗一日至行營幕次¶
雨泣告於執政聲氣甚厲聞於至尊又自掬糞茹于口¶
中分雪其事宰相蘇逄吉樞宻使楊邠宻奏於漢祖漢¶
祖深知彦超之曲遣二臣和解行周亦召彦超於帳中¶
<pb:KR3k0013_WYG_456-23b>¶
責之兼令首過於行周行周稍解¶
王峻為内客省使永興趙思綰亂峻為郭從義兵馬都¶
監從義與峻不協甚如水火¶
符彦卿天雄軍節度使顯徳元年從世宗親征河東命¶
彦卿赴忻州時契丹駐忻北㳺騎每及近郊其月二十¶
三日彦卿與諸將勒兵列陣以待之先鋒將史彦超以¶
二千騎遇賊於前彦超勇憤俱發左右馳擊解而復合¶
者數四當其鋒者無不顛仆李筠張永徳以偏師自後¶
<pb:KR3k0013_WYG_456-24a>¶
撃之軍退史彦超死之不獲其屍前鋒為敵隔絶我軍¶
重傷者數百人蕃戎死者亦衆是行諸將論議各有矛¶
盾故不能成大功¶
張永徳顯徳中為殿前都指揮使守下蔡與淮南招討¶
使李重進素不協每宴將吏各暴其短一日永徳乗醉¶
乃大言重進潜蓄姦謀當時將校無不驚駭¶
　¶
　¶
<pb:KR3k0013_WYG_456-24b>¶
　¶
　¶
　¶
　¶
　¶
　¶
　¶
　册府元龜卷四百五十六¶
