# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.586306
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百四十一
<pb:KR3k0013_WYG_341-1a>¶
欽定四庫全書¶
　册府元龜卷三百四十一宋　　王欽若等　撰¶
　　將帥部¶
　　　佐命第二¶
漢王吸以中涓從起豐至霸上爲騎郎將入漢以將軍¶
擊項籍封淸河侯(一作/淸陽)二千二百户¶
召歐以中涓從起沛至霸上為連敖入漢以騎將定燕¶
趙得燕將軍封廣嚴侯二千二百户¶
<pb:KR3k0013_WYG_341-1b>¶
薛歐以舍人從起豐至霸上為郎入漢以將軍擊項籍¶
將鍾離昧封廣平侯四千五百户¶
陳濞以舍人從起碭以刺客將入漢以都尉擊項羽滎陽¶
絶甬道殺追士卒封博陽侯¶
劉纒兵初起與諸侯共擊秦為楚左令尹漢王與項羽¶
有隙於鴻門纒解難以破羽降漢封射陽侯¶
周昌以職志(職志官名/主旗幟也)擊秦入漢出闗以内史堅守敖¶
倉以御史大夫封汾陰侯比清陽矦¶
<pb:KR3k0013_WYG_341-2a>¶
武虎(一作/武儒)以謁者從擊破秦入漢定三秦出闗以將軍¶
擊定諸侯比愽陽侯二千八百户封梁鄒侯¶
董渫(一作/緤)以舍人從擊秦為都尉入漢定三秦出闗以¶
將軍定諸侯比厭次侯二千八百户封成侯¶
孔藂以執盾從起碭以左司馬入漢爲將軍三以都尉¶
擊項籍屬韓信(此即楚漢春秋及史記/所謂孔將軍居左者)封蓼侯¶
陳豨以特將將卒五百人從起宛朐至霸上為游擊將¶
軍别定代破臧荼封陽夏侯¶
<pb:KR3k0013_WYG_341-2b>¶
陳賀以舍人從起碭以左司馬入漢用都尉屬韓信擊¶
項籍為將軍定㑹稽浙江胡陵封費侯¶
周竈以卒從起碭以連敖入漢以長鉟都尉擊項籍(連/敖)¶
(楚官左𫝊楚有連尹莫敖其後合為一長鉟官號/長刄兵也為刀而劒形史記作長鈹鈹亦刀耳)封隆¶
慮侯¶
丁復以越將從起薛至霸上以樓煩將入漢定三秦屬¶
周呂侯破龍且彭城為大司馬破項籍葉(謂破楚/葉縣也)為將¶
軍忠臣封陽都侯七千八百户¶
<pb:KR3k0013_WYG_341-3a>¶
郭䝉以户衛從起薛屬周呂侯破秦軍扛里陷楊熊軍¶
曲遇入漢為城將定三秦以都尉堅守敖倉為將軍破¶
項籍封東武侯三千户¶
嚴不職(一作/不言)以舍人從起沛至霸上以騎將入漢還擊¶
項籍屬丞相寗功侯用將軍擊黥布封武彊侯¶
宣虎以河南將軍降晉陽以重將破臧荼(重將者主將/領别重也)¶
封南安侯九百户¶
陳武以將軍將卒二千五百人起薛别救東阿至霸上¶
<pb:KR3k0013_WYG_341-3b>¶
一歲十月入漢擊齊歴下軍臨菑封棘蒲侯¶
朱軫以舍人從起沛以隊帥先降翟王虜章邯封都昌¶
侯¶
合傅胡害以越户將從破秦入漢定三秦以都尉擊項¶
籍封貰侯六百户功比臺侯¶
揺毋餘以越隊將從破秦入漢定三秦以都尉擊項籍¶
封海陽侯一十七百戸¶
蔡寅以魏太僕漢王三年初從以車騎將軍破龍且及¶
<pb:KR3k0013_WYG_341-4a>¶
彭城封肥如侯千户¶
蟲逹以西城户將三十七人從起碭至霸上為執金吾¶
又為二隊將屬周呂侯入漢定王秦以都尉破項籍陳下¶
封曲成(一作/曲城)侯四千户¶
陳涓以卒起碭從以二隊將入漢擊項籍得梁郎將封¶
河陽侯¶
耏跖以門尉起碭至霸上為定武君入漢還定三秦為¶
都尉擊項羽封芒侯¶
<pb:KR3k0013_WYG_341-4b>¶
閻澤赤以執盾初起從入漢為河上守遷為殷相擊項¶
籍封敬市侯(一作/故市)千户比平定侯¶
戎賜以連敖從起薛以三隊將入漢定三秦以都尉破¶
項籍軍為將軍封桞丘侯八千户¶
周止以舍人從起沛以郎中入漢為周信侯定三秦以¶
為騎郎將破項籍東城封魏其侯千户¶
繒賀漢王三年以執盾起從晉陽以連敖擊項籍漢王敗走¶
賀擊楚追騎以故不得進漢王顧謂賀祁王戰彭城斬¶
<pb:KR3k0013_WYG_341-5a>¶
項籍爭惡絶延壁(謂之祁王者蓋嘉其功故寵號之許/以爲王也爭惡謂爭惡地延壁壁壘)¶
(之名/也)封祁侯千四百户¶
許瘛漢三年用趙右林將初擊定諸侯(林將言羽/林之將也)封宋¶
子侯¶
齊受以卒從起留以家車吏入漢以驍騎都尉擊項籍¶
得樓煩將(家車吏主漢/王之家車)封平定敬侯¶
工師喜以舍人從擊破秦以郎中入漢以將軍定諸侯¶
守雒陽封平侯比費侯賀千二百户¶
<pb:KR3k0013_WYG_341-5b>¶
奚涓以舍人從起沛至咸陽為郎入漢以將軍定諸侯¶
封魯侯四千八百戸¶
尹恢以謁者從入漢以將軍擊定諸侯以右丞相備守¶
淮陽封城父侯二千户¶
襄(漢表失其姓/一作無姓)以執盾隊史從起碭破秦治粟内史人¶
漢以上郡守擊定西魏地封棘丘侯¶
郭亭以連敖從起單父以塞路入漢(主遮塞要路/以備敵冦也)還定¶
三秦屬周呂侯以都尉擊項籍封河陵侯(一作/阿陵)¶
<pb:KR3k0013_WYG_341-6a>¶
單究(一作/單甯)以舍人從以郎入漢定三秦以騎將軍擊諸¶
侯封昌武侯七百户¶
丙猜以客從入漢定三秦以中尉破項籍封高宛侯(一/作)¶
(高/苑)千六百户¶
丁義以卒從起留以騎將入漢定三秦破項籍軍滎陽¶
為郎騎將破鍾離昧軍固陵封宣曲侯六百七十户¶
華無害以越將從起留入漢定三秦擊臧荼封終陵侯(一/作)¶
(絳/陽)七百四十户¶
<pb:KR3k0013_WYG_341-6b>¶
劉到(一作/劉釗)以舍人從起碭至霸上以二隊入漢定三秦¶
以都尉擊項籍破臧荼封東茅侯千户¶
唐厲以舍人從起豐以左司馬入漢以亞將攻項籍却¶
敵為東部都尉破項籍封成武侯為中尉擊黥布封斥¶
丘侯千户¶
戴野以舍人從起碭用隊帥入漢以都尉擊項籍籍死¶
屬買將軍擊臨江功封臺侯¶
丁禮以中涓騎從起碭為騎將入漢定三秦為正奉侯¶
<pb:KR3k0013_WYG_341-7a>¶
以都尉擊項籍屬灌嬰殺龍且更為樂成侯千户¶
鄂秋漢王三年以謁者從定諸侯有功封安平侯二千¶
户¶
陳夫乞以卒從起杠里入漢以都尉擊項籍以將軍定¶
燕封高胡侯千户¶
爰類以愼將(謹慎為/將也)從起留入漢以都尉守廣武封厭¶
次侯¶
陳胥以卒從起薛以將軍入漢以右司馬擊項籍封復¶
<pb:KR3k0013_WYG_341-7b>¶
陽侯千户¶
其石以中謁者從入漢以郎中騎從定諸侯封河陽侯¶
五百户¶
許盎以駢隣從起昌邑(一馬曰駢駢/隣竝兩騎也)以稅衞入漢(税衞/謂軍)¶
(行舍止之/時為衞也)以中尉擊項籍封栢至侯千户¶
呂馬童以郎騎將從好畤以司馬擊龍且復共斬項籍¶
封中水侯千五百户¶
王翥(一作/士醫)以中郎騎從起下邳屬淮陰侯從灌嬰共斬¶
<pb:KR3k0013_WYG_341-8a>¶
項籍封杜衍侯千七百户¶
楊喜(一作/楊嘉)以郎中騎從起杜屬淮陰侯從灌嬰共斬項¶
籍封赤泉侯千九百户¶
華寄以舍人從起薛以連敖入漢以都尉擊項籍封朝¶
陽侯千户¶
杜得臣以卒從起湖陵入漢以郎將迎左丞相軍擊項¶
籍封棘陽侯千户¶
呂騰以騎士從出闗以郎中共擊項籍封涅陽侯千三¶
<pb:KR3k0013_WYG_341-8b>¶
百户¶
林摯以客從起亢父斬章邯所置蜀守用燕相封平棘¶
侯千户¶
趙將夕(一作/將夜)以趙將屬淮陰侯定趙齊楚封深澤侯七¶
百户¶
程黒以趙衞將軍從起盧奴擊項籍敖倉下為將軍攻¶
臧荼封厯侯(一作/磨侯)千户¶
陳遫以舍人從起豐入漢以都尉擊項籍封猗氏侯千¶
<pb:KR3k0013_WYG_341-9a>¶
一百户¶
室中(一作/空中)同以弩將初起從入漢以都尉擊項籍封清¶
侯千户¶
留肹(一作/留勝)以客吏初起從入漢以都尉擊項籍封彊侯¶
千户¶
秦同以卒從起薛以弩將入漢以都尉擊項籍封彭侯¶
千户¶
楊武以郎中騎將從起下邳擊陽夏以騎都尉擊項籍¶
<pb:KR3k0013_WYG_341-9b>¶
封吳房侯七百户¶
魏遫以舍人從起碭入漢以都尉擊臧荼封甯侯千户¶
張説以卒從起方與以執盾入漢以司馬擊項籍以將¶
軍定代封安丘侯二千户¶
陳署以卒從起霸上以謁者擊項籍斬曹咎封龍陽侯¶
(一作/龍侯)千户¶
孫赤以中涓從起沛以郎入漢以將軍擊項籍封惠侯¶
坐守滎陽降楚免復來以郎擊項籍為上黨守擊陳豨¶
<pb:KR3k0013_WYG_341-10a>¶
封堂陽侯八百户¶
高色(一作/高邑)以客從起齧桑以上隊將入漢以將軍擊魏¶
太原井陘屬韓信罌度軍破項籍封祝陽侯(一作/祝阿)千八¶
百户¶
呂臣以舍人從起陳留以郎入漢破曹咎成臯為都尉¶
擊陳豨封甯陵(一作/寧陵)侯千戸¶
靳彊以郎中騎千人從起櫟陽擊項籍以中尉破鍾離¶
昧封汾陽侯¶
<pb:KR3k0013_WYG_341-10b>¶
袐彭祖以卒從起沛以卒開沛城門為太公僕以中廏¶
令擊陳豨封戴侯千一百户¶
周聚以卒從起豐以隊率入漢擊項籍成臯封博陽侯¶
泠耳以客從起沛入漢用兵擊破齊田解軍以楚丞相¶
堅守彭城封下相侯二千户¶
王虞人(一作/王周)以騎司馬從起廢丘以都尉破田横龍且追¶
項籍至東城封高陵侯九百户¶
季必(一作/李必)以騎都尉從起櫟陽攻破廢丘因擊項籍屬¶
<pb:KR3k0013_WYG_341-11a>¶
韓信破齊封戚侯千五百户¶
奚意以魏郎初從起陽武擊項籍屬魏王豹封成陽侯¶
六百户¶
陳蒼以中涓從起豐以騎將入漢以將軍擊項籍封紀¶
信侯七百户¶
毛釋之以中涓從起豐以郎騎入漢還從擊諸侯封張¶
侯七百户¶
革朱以越連敖從起薛别以越將入漢擊諸侯以都尉¶
<pb:KR3k0013_WYG_341-11b>¶
封煑棗侯九百户¶
朱濞以卒從起豐入漢以都尉擊項籍封鄢陵侯二千¶
七百户¶
後漢鄧禹字仲華南陽新野人光武安集河北即杖策¶
北度追及於鄴號曰鄧將軍嘗宿止於中與定計議及¶
王郎起兵光武自薊至信都使禹發奔命得數千人令¶
自將之别攻抜樂陽(樂陽縣屬/常山郡)從至廣阿(東觀記曰帝/率禹等擊王)¶
(郎横野將軍劉奉大破之帝過禹營禹進炙魚帝飱/㗖勞勉吏士威嚴甚厲衆皆竊言劉公眞天人也)光¶
<pb:KR3k0013_WYG_341-12a>¶
武使别將騎與蓋延等擊銅馬於清陽延等先至戰不¶
利還保城為賊所圍禹遂進與戰破之生獲其大將從¶
光武追賊至滿陽連大克獲北州畧定及赤睂西入闗¶
更始使定國上公王匡襄邑王成丹抗威將軍劉均及¶
諸將分據河東𢎞農以拒之赤睂衆大集王匡等莫能¶
當光武籌赤睂必破長安欲乗釁并闗中而方自事山¶
東未知所寄以禹沈深有大度故授以西討之略乃拜¶
爲前將軍持節中分麾下精兵二萬人遣西入闗令自¶
<pb:KR3k0013_WYG_341-12b>¶
選偏禆以下可與俱者於是以韓歆為軍師李文李春¶
程慮爲祭酒(慮字或/為憲)馮愔為積弩將軍樊崇為驍騎將¶
軍宗歆為車騎將軍鄧尋為建威將軍耿訢為赤睂將¶
軍左于為軍師將軍引而西建武元年正月禹自箕闗¶
將入河東(箕闗在今/王屋縣東)河東都尉守闗不開禹攻十日破¶
之獲輜重千餘乗進圍安邑數月未能下更始大將軍¶
樊參將數萬人度大陽欲攻禹(大陽縣屬河東郡春秋/秦伯伐晉自茅津渡河)¶
(東大陽/縣是也)禹遣諸將逆擊於解南大破之斬參首(解縣屬/河東郡)¶
<pb:KR3k0013_WYG_341-13a>¶
於是王匡成丹劉均等合軍十餘萬復共擊禹禹軍不¶
利樊崇戰死㑹日暮戰罷軍師韓歆及諸將見兵勢已¶
摧皆勸禹夜去禹不聽明日癸亥王匡等以六甲窮日¶
不出禹因得更理兵勒衆明旦匡等悉軍出攻禹禹令¶
軍中無得妄動既至營下因𫝊發諸將皷而竝進大破¶
之匡等皆棄軍亡走禹率輕騎急追獲劉均及河東太¶
守楊寳持節中郎將弭彊皆斬之收得節六印綬五百¶
兵器不可勝數遂定河東承制拜李文為河東太守悉¶
<pb:KR3k0013_WYG_341-13b>¶
更置屬縣令長以鎭撫之¶
馮異字公孫潁川人漢兵起異以郡掾監五縣與父城¶
長苖萌共城守為王莽拒漢光武畧地潁川攻父城不¶
下屯兵巾車鄉異間出行屬縣為漢兵所執時異從兄¶
孝及同郡丁綝呂晏竝從光武因共薦異得召見異曰¶
異一夫之用不足為強弱有老母在城中願歸據五城¶
以効功報德光武曰善異歸謂苖萌曰今諸將皆壯士¶
倔起多暴横獨有劉將軍所到不虜掠觀其言語舉止¶
<pb:KR3k0013_WYG_341-14a>¶
非庸人也可以歸身苗萌曰死生同命敬從子計光武¶
南還宛更始諸將攻父城者前後十餘軰異堅守不下¶
及光武為司𨽻校尉道經父城異等即開門奉牛酒迎¶
光武署異為主簿苗萌為從事從至雒陽更始數欲遣¶
光武狥河北諸將皆以為不可是時左丞相曹竟子翊¶
為尚書父子用事異勸光武厚結納之及度河北詡有¶
力焉異後因間進說曰天下同苦王氏思漢久矣今更¶
始諸將從横暴虐所至虜掠百姓失望無所依戴今公¶
<pb:KR3k0013_WYG_341-14b>¶
専命方面施行恩德夫有桀紂之亂乃見湯武之功人¶
久飢渴易為充飽宜急分遣官屬狥行郡縣理寃結布¶
惠澤光武納之至邯鄲遣異乗𫝊撫循屬縣及王郎起¶
光武自薊東南馳至饒陽蕪蔞亭(亭名令/在饒陽)遇大風雨光¶
武引車入道傍空舍異抱薪鄧禹爇火異復進麥飯菟肩因¶
復渡滹沱至信都使異别收河間兵還拜偏將軍從破¶
王郎封應侯(應國在城/父縣西南)别擊破鐵脛於北平又降匈奴¶
于林闟頓王(匈奴/王號)因從平河北時更始遣李軼王田立朱¶
<pb:KR3k0013_WYG_341-15a>¶
鮪陳僑等(僑一/作喬)將兵號三十萬與河南太守武勃共守¶
洛陽光武乃拜冦恂為河内太守異為孟津將軍統二¶
郡軍河上與恂合勢以拒朱鮪等北攻天井闗拔上黨¶
兩城又南下河南成臯以東十三縣及諸屯聚皆平之¶
降者十餘萬武勃將萬餘人攻諸畔者異引軍渡河與¶
勃戰於士鄉下(士鄉亭名/屬河南)大破斬勃獲首五千餘級勸¶
光武即帝位異與諸將定議上尊號建武二年春定封¶
陽夏侯引擊陽翟賊嚴終趙根破之時赤睂延岑暴亂¶
<pb:KR3k0013_WYG_341-15b>¶
三輔郡縣大姓各擁兵衆大司徒鄧禹不能定乃遣異¶
代禹討三輔既至皆布威信𢎞農群盜稱將軍者十餘¶
軰皆率衆降異異與赤睂遇於華陰相拒六十餘日戰¶
數十合降其將劉始王宣等五千餘人三年春遣使者¶
即拜異為征西大將軍與鄧禹鄧𢎞等共攻赤睂大破¶
於崤底降男女八萬人餘衆尚十餘萬東走宜陽延岑¶
據藍田王歆據下邽芳丹據新豐蔣震據霸陵張邯據¶
長安公孫守據長陵楊周據谷口呂鮪據陳倉角閎據¶
<pb:KR3k0013_WYG_341-16a>¶
汧駱蓋延據盩厔任良據鄠汝章據槐里各稱將軍擁¶
兵多者萬餘少者數千人轉相攻擊異且戰且行屯軍¶
上林苑中延岑既破赤睂自稱武安王拜置牧守欲據¶
闗中引張邯任良共攻異異擊破之斬首千餘級諸營保¶
守附岑者皆來降歸異岑走攻析異遣復漢將軍鄧曄¶
輔漢將軍于匡要擊岑大破之降其將蘇臣等八千餘¶
人岑遂自武闗走南陽詔拜南陽趙匡為右扶風將兵¶
助異乃稍誅擊豪傑不從令者褒賞降附有功勞者悉¶
<pb:KR3k0013_WYG_341-16b>¶
遣其渠帥詣京師散其衆歸本業威行闗中唯吕鮪張¶
邯蔣震遣使降蜀其餘悉平¶
吳漢字子顔南陽宛人王莽末亡命至漁陽更始立使¶
使者韓鴻狥河北或謂鴻曰吳子顔竒士也可與計事¶
鴻召見漢甚悅之遂承制拜為安樂令㑹王郎起北州¶
擾惑漢素聞光武長者獨欲歸心乃說太守彭寵曰漁¶
陽上谷突騎天下所聞也君何不合二郡精銳附劉公¶
擊邯鄲此一時之功也寵以為然而官屬皆欲附王郎¶
<pb:KR3k0013_WYG_341-17a>¶
寵不能奪漢辭出止外亭念所以譎衆未知所出望見¶
道中有一人似儒生者漢使人召見之為具食問以所¶
聞生因言劉公所過為郡縣所歸邯鄲舉尊號者實非¶
劉氏漢大喜即詐為光武書移檄漁陽使生齎以詣寵¶
令具以所聞說之漢復隨後入寵甚然之於是遣漢將¶
兵與上谷諸將并軍而南所至擊斬王郎將帥及光武¶
於廣阿拜漢為偏將軍既拔邯鄲賜號建策侯光武將¶
發幽州兵鄧禹薦之拜大將軍持節北發十郡突騎更¶
<pb:KR3k0013_WYG_341-17b>¶
始幽州牧苗曾不肯應調漢乃將二十騎先馳至無終¶
(在今幽州/漁陽縣)斬曽而奪其軍北州震駭城邑莫不望風弭¶
從(弭服/也)遂悉發其兵引而南與光武㑹又與岑彭攻更¶
始尚書令謝躬于邯鄲襲其城漢手擊殺躬其衆悉降¶
光武北擊羣賊(謂銅馬/高胡)漢嘗將突騎五千為軍鋒數先¶
登陷陣及河北平漢與諸將奉圖書上尊號光武即位¶
拜為大司馬更封舞陽侯¶
賈復字君文南陽冠軍人王莽末為縣掾時下江新市¶
<pb:KR3k0013_WYG_341-18a>¶
兵起復亦聚衆數百人於羽山自號將軍更始立乃將¶
其衆歸漢中王劉嘉以為校尉復見更始政亂諸將放¶
縱乃說嘉曰臣聞圖堯舜之事而不能至者湯武是也¶
圖湯武之事而不能至者桓文是也圖桓文之事而不¶
能至者六國是也定六國之規欲安守之而不能至者¶
亡六國是也今漢室中興大王以親戚為藩輔天下未¶
定而安守所保所保得無不可保乎嘉曰卿言大非吾任也¶
大司馬劉公在河北必能相施第馳我書往(施用也/第但也)復¶
<pb:KR3k0013_WYG_341-18b>¶
遂辭嘉受書北渡河及光武於柏人因鄧禹得召見光¶
武竒之禹亦稱有將帥節於是署復破虜將軍督盜賊¶
光武至信都以復為偏將軍及㧞邯鄲遷都䕶將軍從¶
擊青犢於射犬大戰復被羽先登所向皆靡賊乃敗走¶
又北與五校戰於真定大破之光武即位拜為執金吾¶
封冠軍侯先渡河攻朱鮪於雒陽與陳僑戰連破降之¶
建武二年益封穰朝陽二縣更始郾王尹尊及諸大將¶
在南方未降者尚多光武遣復與騎都尉隂識驍騎將¶
<pb:KR3k0013_WYG_341-19a>¶
軍劉植南度五社津擊郾連破之月餘尹尊降盡定其¶
地引東擊更始淮陽太守暴汜汜降屬縣悉定南擊召¶
陵新息平定之(新息今/蔡州縣)明年遷左將軍别擊赤睂於新¶
城澠池間連破之與光武㑹宜陽遂降赤睂¶
冦恂字子翼上谷昌平人初為郡功曹太守耿况甚重¶
之㑹王郎起遣將狥上谷急况發兵恂與門下掾閔業¶
共說况曰邯鄲㧞起難可信向昔王莽時所難獨冇劉¶
伯升耳今聞大司馬劉公伯升母弟尊賢下士士多歸¶
<pb:KR3k0013_WYG_341-19b>¶
之可攀附也况曰邯鄲方盛力不能獨拒如何恂對曰¶
今上谷完實控弦萬騎舉大郡之資可以詳擇去就恂¶
請東約漁陽齊心合衆邯鄲不足圖也况然之乃遣恂¶
到漁陽結謀彭寵恂還至昌平襲擊邯鄲使者殺之奪¶
其軍遂與况子弇等俱南及光武於廣阿拜恂為偏將¶
軍號承義侯從破羣賊數與鄧禹謀議禹奇之薦恂為¶
河内太守行大將軍事㑹更始將朱鮪使討難將軍蘇¶
茂副將賈彊將兵三萬餘人渡鞏河攻温(鞏温皆/縣名)恂勒¶
<pb:KR3k0013_WYG_341-20a>¶
軍奔擊大破之追至雒陽遂斬賈彊茂兵自投河死者¶
數千生獲萬餘人光武大喜曰吾知宼子翼可任也諸¶
將軍賀因上尊號於是即位建武二年封雍奴侯邑萬¶
户¶
鄧晨字偉卿南陽新野人初娶光武姊元王莽末穰人¶
蔡少公學圖䜟言劉秀當為天子或曰是國師公劉秀¶
光武戲曰何用知非僕耶坐者皆大笑晨心獨喜及光¶
武與家屬避吏新野舍晨廬甚相親愛及漢兵起更始¶
<pb:KR3k0013_WYG_341-20b>¶
立以晨為偏將軍與光武畧地至潁川俱夜出昆陽城¶
擊破王尋王邑又别狥陽翟以東至京密皆下之(京密/二縣)¶
(名京今鄭州滎陽縣東鄭/之京邑也密在滎陽東南)更始北都雒陽以晨為常山¶
太守光武追銅馬高胡羣賊於冀州晨發積射士千人¶
(積與迹同謂/尋迹而射也)又遣委輸給軍不絶光武即位封房子侯¶
(房子今趙/州縣也)¶
蓋延字巨卿漁陽要陽人彭寵為太守召延署營尉行¶
䕶軍及王郎起延與吳漢同謀歸光武延至廣阿拜偏¶
<pb:KR3k0013_WYG_341-21a>¶
將軍號建功侯從平河北光武即位以延為虎牙將軍¶
建武二年更封安平侯¶
陳俊字子昭南陽西鄂人(江夏有鄂故加西也其/城在今鄂州向城縣南)少為¶
郡吏更始立以宗室劉嘉為太常將軍俊為長史光武¶
狥河北嘉遣書薦俊光武以為安集掾從擊銅馬於清¶
陽進至滿陽拜彊弩將軍與五校戰於安次俊下馬手¶
接短兵所向必破追奔二十餘里斬其渠帥而還五校¶
引退入漁陽俊將輕騎馳出賊前視人保壁堅完者勑¶
<pb:KR3k0013_WYG_341-21b>¶
令固守放散在野者因掠取之賊至無所得遂散敗光¶
武即位封為列侯建武二年春攻匡縣賊下四縣更封¶
新處侯(新處縣名/屬中山)¶
耿弇字伯昭扶風茂陵人王莽末弇父况為朔調連帥¶
及更始立諸將略地者前後多擅威權輒改易守令况¶
自以王莽之所置懐不自安時弇年二十一乃辭况奉¶
奏詣更始因齎貢獻以求自固之宜及至宋子㑹王郎¶
詐稱成帝子子輿起兵邯鄲弇從吏孫倉衞包於道共¶
<pb:KR3k0013_WYG_341-22a>¶
謀曰劉子輿成帝正統捨此不歸遠行安之弇按劔曰¶
子輿弊賊卒為降虜耳我至長安與國家陳漁陽上谷¶
兵馬之用還出太原代郡反覆數十日歸發突騎以轔¶
烏合之衆(轔轢/也)如摧枯折腐耳觀公等不識去就族滅¶
不久也倉包不從遂亡降王郎弇道聞光武在盧奴乃¶
馳北上謁光武留署門下吏弇因說䕶軍朱祐求歸發¶
兵以定邯鄲光武笑曰小兒曹乃有大意哉因數召見¶
加恩慰弇因從光武北至薊聞邯鄲王郎兵方到光武¶
<pb:KR3k0013_WYG_341-22b>¶
將欲南歸召官屬計議弇曰今兵從南來不可南行漁¶
陽太守彭寵公之邑人上谷太守即弇父也發此兩郡¶
控弦萬騎邯鄲不足慮也光武官屬腹心皆不肯曰死¶
尚南首柰何北行入囊中光武指弇曰是我北道主人¶
也㑹薊中亂光武遂南馳官屬各分散弇走昌平就况¶
因說况使冦恂東約彭寵各發突騎二千匹歩兵千人¶
弇與景丹冦恂及漁陽兵合軍而南所過擊斬王郎大¶
將九卿校尉以下四百餘級得印綬百二十五節二斬¶
<pb:KR3k0013_WYG_341-23a>¶
首三萬餘級定涿郡中山鉅鹿清河河間凡二十二縣¶
遂及光武於廣阿是時光武方攻王郎傳言二郡兵為¶
邯鄲來衆皆恐既而悉詣營上謁光武見弇等說曰當¶
與漁陽上谷士大夫共此大功乃皆以為偏將軍使還¶
領其兵加况大將軍興義侯得自置偏禆弇等遂從㧞¶
邯鄲時五校賊二十餘萬北㓂上谷况與舒連擊¶
破之賊皆退走更始見光武威聲日盛君臣疑慮¶
乃遣使立光武為蕭王令罷兵與諸將有功者還長¶
<pb:KR3k0013_WYG_341-23b>¶
安遣苗曽為幽州牧韋順為上谷太守蔡充為漁陽太¶
守竝北之部時光武居邯鄲宫晝卧温明殿弇入造牀¶
下請間因說曰今更始失政君臣淫亂諸將擅命於畿¶
内貴戚縱横於都内天子之命不出城門所在牧守輒¶
自遷易百姓不知所從士人莫敢自安虜掠財物劫掠¶
婦女懷金玊者至不生歸元元叩心更思莽朝又銅馬¶
赤睂之屬數十軰軰數十百萬聖公不能辦也其敗不¶
久公首事南陽破百萬之軍今定河北北據天府之地¶
<pb:KR3k0013_WYG_341-24a>¶
以義征伐發號響應天下可𫝊檄而定天下至重不可¶
令它姓得之聞使者從西方來欲罷兵不可從也今吏¶
士死亡者多弇願歸幽州益發精兵以集其大計光武¶
大說乃拜弇為大將軍與吳漢北發幽州十郡兵弇到¶
上谷收韋順蔡充斬之漢亦誅苖曽於是悉發幽州兵¶
引而南從光武擊破銅馬高湖赤睂青犢又追尤來大¶
槍五幡於元氏弇常將精騎為軍鋒輒破走之光武乗¶
勝戰愼水上追至容城小廣陽安次連戰破之光武還¶
<pb:KR3k0013_WYG_341-24b>¶
薊復遣弇與吳漢景丹蓋延朱祐邳彤耿純劉植岑彭¶
祭遵堅鐔王霸陳俊馬武十三將軍追賊至潞東及平¶
谷再戰斬首萬三千餘級遂窮追於右北平無終土垠之¶
間至浚靡而還(無終上垠浚靡竝/縣名屬右北平)賊散入遼西遼東或¶
為烏桓貊人所鈔擊畧盡光武即位拜弇為建威大將¶
軍建武二年更封好畤侯¶
　¶
　册府元龜卷三百四十一¶
