# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:39.498436
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百二十一
<pb:KR3k0013_WYG_921-1a>¶
欽定四庫全書¶
　冊府元龜卷九百二十一　宋　王欽若等　撰¶
　　總録部¶
　　　妖妄¶
周禮大司徒之職以八刑紏萬人其七曰造言之刑其¶
八曰亂人之刑夫天生蒸民樹之司牧必去邪而防偽¶
期知常而守正建彼皇極臻夫至治者已故軒鑑斯照¶
物無遁形夏鼎既鑄不逢不若其斯之謂矣乃有挟邪¶
<pb:KR3k0013_WYG_921-1b>¶
僻之行崇妖妄之説譸張為幻熒惑任巳或假以視煇¶
之術或矜其久夀之道或陳之以律厯或獻之以符命¶
憑虚飾詐誣上罔衆以至造作神異張皇氣焰保聚乎¶
羣黨俶擾乎區域干國之紀為民之患者比比而有然¶
而惡積者滅身姦大者無赦禍不旋踵悠悠皆是著之¶
篇次用垂於後¶
漢新垣平趙人文帝時以望氣見帝其後使人持玉杯¶
上書闕下獻之平言帝曰闕下有寳玉氣来者已視之¶
<pb:KR3k0013_WYG_921-2a>¶
果有獻玉杯者刻曰人主延夀平又言臣候日再中居¶
頃之日却復中於是始更以十七年為元年令天下大¶
酺平言曰周鼎亡在泗水中今河决通於泗臣望東北¶
汾隂直有金寳氣(直謂正/當汾隂)意周鼎其出乎兆見不迎則¶
不至於是帝使使治廟汾隂南臨河欲祠出周鼎人有¶
上書告平所言皆詐也下吏治誅後文帝怠於改正服¶
鬼神之事(正正朔也服服色/也正音之成切)¶
李少君者以祠竈糓道郤老方見武帝(糓道辟糓/食之道也)帝尊¶
<pb:KR3k0013_WYG_921-2b>¶
之少君者故深澤侯人主方(侯家人主/方藥也)匿其年及所生¶
長(生長謂其郡縣/所屬及居止處)嘗自謂七十能使物却老(物謂鬼/物也)其¶
㳺以方徧諸侯無妻子人聞其能使物及不死更餽遺¶
之(更音工/衡切)嘗餘金錢衣食人皆以為不治産業而饒給¶
(給足/也)又不知其何所人愈信争事之少君資好方善為¶
巧發竒中(時時發言有所/中中音竹仲切)嘗從武安侯宴坐中有年九¶
十餘老人少君乃言與其大父㳺射處老人為兒從其¶
大父識其處(識記也音/式志切)一坐盡驚少君見帝有故銅器¶
<pb:KR3k0013_WYG_921-3a>¶
問少君曰此器齊桓公十年陳於柏寢(晏子書柏寢臺/名也以柏木為)¶
(寢室於/臺之上)已而按其刻果齊桓公器(刻謂器上/所名記)一宫盡駭¶
以少君數百嵗人也¶
甘忠可齊人成帝時忠可詐造天官厯包元太平經十¶
二卷以言漢家逢天地之大終當更受命於天天帝使¶
真人赤精子下教我此道忠可以教東平夏賀良宻丘¶
丁廣世(東平渤海縣/宻丘東海縣)東郡郭昌等中壘校尉劉向奏忠¶
可假鬼神罔上惑衆下獄治服未斷病死賀良等復私¶
<pb:KR3k0013_WYG_921-3b>¶
以相教哀帝初立司𨽻校尉解光亦以眀經通災異得¶
幸白賀良等所挟忠可書事下奉車都尉劉歆歆以為¶
不合五經不可施行而李尋亦好之光曰前歆父向奏¶
忠可下獄歆安肯通此道時郭昌為長安令勸尋宜助¶
賀良等尋遂白賀良等皆待詔黄門數召見陳説漢厯¶
中衰當更受命成帝不應天命故絶嗣今陛下久疾變¶
異屢數(所角/切)天所以譴告人也宜急改元易號乃得延¶
年益夀皇子生災異息矣得道不得行咎殃且亡(言知/道不)¶
<pb:KR3k0013_WYG_921-4a>¶
(能行之必有殃/咎将至滅亡)不有洪水将出災火且起滌盪民人哀¶
帝久寢疾㡬其有益(幾讀/曰冀)遂從賀良等議於是詔制丞¶
相御史盖聞尚書五曰考終命言大運一終更紀天元¶
人元考文正理推厯定紀數如甲子也朕以眇身入繼¶
太祖承皇天總百僚子元元未有應天心之效即位出¶
入三年災變數降日月失度星辰錯謬髙下貿易(言山/摧川)¶
(竭/也)大異連仍盗賊並起(仍頻/也)朕甚懼焉戰戰兢兢唯恐¶
陵夷(屢漸滅/亡也)惟漢至今二百嵗厯紀開元皇天降非材¶
<pb:KR3k0013_WYG_921-4b>¶
之右漢國再獲受命之符(右讀曰祐祐助也帝自/言不材而得天助也)朕之¶
不徳曷敢不通夫受天之元命必與天下自新其大赦¶
天下以建平二年為太初元年號曰陳聖劉太平皇帝¶
漏刻以百二十為度布告天下使明知之後月餘帝疾¶
自若竟誅賀良等¶
王莽為安漢公女為平帝皇后莽以皇后有子孫瑞通¶
子午道(時年十四始有婦人之道子水也午火也水以/天一為牡火以地二為牝故火為水妃令通子)¶
(以協/之午)子午道從杜陵直絶南山徑漢中莽既居攝梓潼¶
<pb:KR3k0013_WYG_921-5a>¶
人哀章學問長安素無行好為大言見莽居攝即作銅¶
匱為兩檢署其一曰天帝行璽金匱圖其一署曰赤帝¶
璽某傳予皇帝金策書某者髙皇帝名也書言王莽為¶
真天子皇太后如天命圖書皆書莽大臣八人又取今¶
名王興王盛章因自竄姓名(竄謂厠/著也)凡為十人皆署官¶
爵為輔佐章聞齊井石牛事下即日昏時衣黄衣持匱¶
至髙廟以付僕射僕射以聞莽至髙廟拜受金匱神嬗¶
(嬗音/禪)莽既僣位欲改太后漢家舊號易其璽綬恐不見¶
<pb:KR3k0013_WYG_921-5b>¶
聼而莽疎屬王諫欲諂莽上書言皇天廢去漢而命立¶
新室太皇太后不宜稱尊號當隨廢漢奉天命莽乃車¶
駕至東宫親以其書白太后太后曰此言是也(恚懟之/辭也)¶
莽因曰此誖徳之臣也(誖乖也音/布内切)罪當誅於是冠軍張¶
永獻符命銅璧文言太皇太后當為新室文母太皇太¶
后(銅璧如璧形/以銅為之也)莽乃下詔曰予視羣公咸曰休哉(視讀/曰示)¶
(休美/也)其文字非刻非畫厥性自然予伏念皇天命予為¶
子更命太皇太后為新室文母皇太后協于新室故交¶
<pb:KR3k0013_WYG_921-6a>¶
代之際信于漢氏哀帝之代世傳行詔籌為西王母共¶
具之祥(共音居/用切)當為歴代為母昭然著明予祇畏天命¶
敢不欽承謹以今月吉日親率羣公諸侯卿士奉上皇¶
太后璽紱(此紱謂璽/之絙也)以當順天心光于四海焉太后聼¶
許莽於是鴆殺王諫而封張永為貢符子二年十一月¶
立國将軍孫建奏西域将欽上言九月辛巳戊巳校尉¶
史陳良終帶共賊殺校尉刁護(刁音/貂)劫畧吏士自稱廢¶
漢大將軍亡入匈奴又今月癸酉不知何日男子遮臣¶
<pb:KR3k0013_WYG_921-6b>¶
建車前白稱漢氏劉子輿成帝下妻子也(下妻猶/言小妻)劉氏¶
當復(復音扶/福反)趣空宫(趣讀/曰促)收繫男子即長安姓武字仲¶
皆逆天違命大逆無道請論仲及陳良等親屬當坐者¶
奏可漢氏髙皇帝比著戒云罷吏卒為賔食(比頻也言/髙帝頻戒)¶
(云勿使吏卒守漢廟欲/為寄食之賔于王氏廟)盖誠欲承天心全子孫也其宗¶
廟不當在長安城中及諸劉為諸侯者當與漢俱廢陛¶
下至仁久未定前故安衆侯劉崇徐卿侯劉快陵鄉侯¶
劉曽(楚思/王子)扶恩侯劉貴等更聚衆謀反(更音工/衡切)今狂狡¶
<pb:KR3k0013_WYG_921-7a>¶
之虜或妄自稱亡漢將軍或稱成帝子子輿至犯夷滅¶
連未止者此聖恩不蚤絶其萌芽故也臣愚以為漢髙¶
皇帝為新室賔享食明堂成帝異姓之兄弟平帝壻也¶
皆不宜復入其廟元帝與皇太后為體(言夫婦/一體)聖恩所¶
隆禮亦宜之臣請漢氏諸廟在京師者皆罷諸劉為諸¶
侯者以戸多少就五等之差其為吏者皆罷待除於家¶
(罷黜其職各使退歸/而言在家侍遷除)上當天心稱髙皇帝神靈(稱音尺/孕切)¶
塞狂狡之萌莽曰可嘉新公國師以符命為予四輔明¶
<pb:KR3k0013_WYG_921-7b>¶
徳侯劉龔率禮侯劉嘉等凡三十二人皆知天命或獻¶
天符或貢昌言(昌善/也)或捕告反冦厥功茂焉諸劉與三¶
十二人同宗共祖者勿罷賜姓曰王惟國師以女配莽¶
子故不賜姓改定安太后號曰黄皇室主絶之於漢也¶
是時争為符命封侯其不為者相戲曰獨無天帝除書¶
乎司命陳崇白莽曰此開姦臣作福之路而亂天命宜¶
絶其原莽亦厭之遂使尚書大夫趙竝驗治罪五威将¶
率所班皆下獄初甄豐劉歆王舜為莽腹心倡導在位¶
<pb:KR3k0013_WYG_921-8a>¶
(倡音赤/上切)褒揚功徳安漢宰衡之號及封莽母兩子兄¶
子皆豐等所共謀而豐舜歆亦受其賜竝富貴矣非復¶
欲令莽居攝也居攝之萌出於泉陵侯劉慶前煇光謝¶
嚚長安令田終術莽羽翼已成意欲稱攝豐等承順其¶
意莽輙復封舜歆兩子及豐等爵位已盛心意既滿又¶
實畏漢宗室天下豪傑而疏逺欲進者竝詐稱符命莽¶
遂據以即真舜歆内懼而已豐素剛彊莽覺其不説(説/讀)¶
(曰/悦)故徙大阿右拂大司空豐託符命文為更始将軍(拂/讀)¶
<pb:KR3k0013_WYG_921-8b>¶
(曰/弼)與賣餅兒王盛同列豐父子黙黙時子尋為侍中京¶
兆大尹茂徳侯即作符命言新室當分陜立二伯(分陜者/欲依周)¶
(公召公故事自陜以東周公主之自陜以西召公/主之陜即今陜州是其地也伯長也陜音式冉切)以豐¶
為右伯太傅平晏為左伯如周召故事莽即從之豐當¶
述職西出未行尋復作符命言故漢氏平帝后黄皇室¶
主為尋之妻莽以詐立心疑大臣怨謗欲震威以懼下¶
因是發怒曰黄皇室主天下母此何謂也收捕尋尋亡¶
豐自殺尋隨方士入華山嵗餘捕得辭連國師公歆子¶
<pb:KR3k0013_WYG_921-9a>¶
侍中東通靈将五司大夫隆威侯棻棻弟右曹長水校¶
尉伐虜侯泳大司空邑弟左闗将軍堂威侯竒及歆門¶
人侍中騎都尉丁隆等牽引公卿黨親列侯以下死者¶
數百人尋手理有天子字莽解其臂入視之曰此一天¶
子也或曰一六子也六者戮也明尋父子當戮死也乃¶
流棻于幽州放尋於三危殛隆于羽山(效舜之罰共工/等也殛誅也音)¶
(居力/切)皆驛車載其屍𫝊致天鳳三年長平館西岸摧邕¶
涇水不流毁而北行(邕讀/曰壅)遣大司空王邑行視(行音下/更切)¶
<pb:KR3k0013_WYG_921-9b>¶
還奏状羣臣上夀以為河圖所謂以土填水(填讀與/鎮同)匈¶
奴滅亡之祥也乃遣并州牧宋𢎞㳺擊都尉任明等将¶
兵擊匈奴至邉止屯是年王路朱鳥門鳴晝夜不絶崔¶
發等曰虞帝闢四門達四聰(虞書叙舜之徳也闢四門/明四目達四聰故引之)¶
門鳴者明當修先聖之禮招四方之士也於是令羣臣¶
皆賀所舉四行從朱鳥門入而對策焉五年皇孫功崇¶
公宗坐自畫容貌被服天子衣冠刻印三一曰維祉冠¶
存已夏處南山蔵薄氷(祉福祚也冠存已郤襲代也夏/處南山就隂原也蔵薄氷亦以)¶
<pb:KR3k0013_WYG_921-10a>¶
(除暑/也)二曰肅聖寳繼(葢自謂承聖舜後能肅敬得/天寳龜以立宗欲繼其緒)三曰¶
徳封昌圖(葢自言以徳見封當/遂昌熾受天下圖籍)又宗舅吕寛家前徙合¶
浦私與宗通發覺按驗宗自殺莽曰宗屬為皇孫爵為¶
上公知寛等叛逆族類而與交通刻銅印三文意甚害¶
不知厭足窺欲非望春秋之義君親毋将将而誅焉迷¶
惑失道自取此辜嗚呼哀哉宗本名㑹宗以制作去二¶
名今復名㑹宗貶厥號賜諡為功崇繆伯以諸侯之禮¶
葬于故同糓城(同者宗所封/一同之地)宗姊妨為衛将軍王興夫¶
<pb:KR3k0013_WYG_921-10b>¶
人祝詛姑殺婢以絶口事發覺莽使中常侍䠠惲責問¶
妨(䠠音帶又/音徒盖切)并以責興皆自殺事連及司命孔仁妻亦¶
自殺仁見莽免冠謝莽使尚書劾仁乘乾車駕巡馬左¶
蒼龍右白虎前朱鳥後𤣥武右杖威節左負威斗號曰¶
赤星非以驕仁乃以尊新室之威命也仁擅冕天文冠¶
大不敬有詔勿劾更易新冠其好怪如此六年博募天¶
下有竒技術可以攻匈奴者將待以不次之位言便宜¶
者以萬數或言能渡水不用舟楫(楫所以刺舟也/音集其字從木)連馬¶
<pb:KR3k0013_WYG_921-11a>¶
接騎濟百萬師或言不持斗糧服食藥物三軍不饑或¶
言能飛一日千里可窺匈奴莽輙試之取大鳥翮為兩¶
翼頭與身背著毛通引環紐飛數百歩墮莽知其不可¶
用茍欲獲其名皆拜為理軍賜以車馬待發是嵗夙夜¶
連率韓博上言有竒士長丈大十圍来至臣府曰欲奮¶
擊朔冦自謂巨毋霸出於蓬莱東南五城西北昭如海¶
瀕(昭如海名也瀕涯/也音頻又音賔)軺車不能載三馬不能勝即日以¶
大車駟馬建虎旗載霸詣闕霸卧則枕鼔以鐵著食此¶
<pb:KR3k0013_WYG_921-11b>¶
皇天所以輔新室也願陛下作大甲髙車賁育之衣遣¶
大将一人與虎賁百人迎之於道京師門戸不容者開¶
髙大之以視百蠻(視讀/曰示)鎮安天下博意欲以諷莽(諷言/母得)¶
(簒盗/而霸)莽聞惡之留霸在所新豐(在所謂其/見到之處)更其姓曰臣¶
母氏謂因文母太后而霸王符也(莽字巨君若言文母/出此人使我至霸王)¶
徴博下獄以非所宜言棄市地皇二年中郎陽成修獻¶
符命言繼立民母又曰黄帝以百二十女致神仙莽於¶
是遣中散大夫謁者各四十五人分行天下(行音下/更切)博¶
<pb:KR3k0013_WYG_921-12a>¶
采鄉里所髙有淑女者上名時臨淮𤓰田儀等為盗賊¶
依阻㑹稽長洲(姓𤓰田名儀長洲即/枚乘所云長洲之苑)琅邪女子吕母亦¶
起初吕母子為縣吏為宰所寃殺(宰縣/令也)母散家財以酤¶
酒買兵弩(酤音/姑)隂厚貧窮少年得百餘人遂攻海曲縣¶
殺其宰以祭子墓引兵入海其衆浸多後皆數萬莽遣¶
使者即赦盗賊還言盗賊解轉復合問其故皆曰愁法¶
禁煩苛不得舉手力作所得不足以給貢税閉門自守¶
又坐鄰伍鑄鐵挾銅姦吏因以愁民窮悉起為盗賊莽¶
<pb:KR3k0013_WYG_921-12b>¶
大怒免之其或順指言民驕黠當誅及言時運適然且¶
滅不久莽説輙遷之¶
後漢劉揚光武建武二年造作䜟記云赤九之後癭揚¶
為主(漢以火徳故云赤也光武/於髙祖九代孫故云九)揚病癭欲以惑衆與緜¶
曼賊交通(緜曼地名/屬真定國)遣前將軍耿絶誅之¶
張豐為涿郡太守建武三年執使者舉兵反自稱無上¶
大将軍與彭寵連兵命征虜将軍祭遵等擊之遵急攻¶
豐豐功曹孟衣執豐降(衣音公/引切)初豐好方術有道士言¶
<pb:KR3k0013_WYG_921-13a>¶
豐當為天子以五綵囊裹石繋豐肘云石中有玉璽豐¶
信之遂反既執當斬猶曰肘右有玉璽遵為椎破之豐¶
乃知被詐仰天歎曰當死無所恨¶
宫崇琅邪人順帝時崇詣闕上其師于吉于曲陽泉水¶
上所得神書百七十卷皆縹白素朱介青首朱目號太¶
平清領書(今閏州有曲陽山神溪水定州有曲陽山神/溪水海州有曲陽城北有羽漂水夀州有曲)¶
(陽城又有北溪水而于吉宫崇並琅邪人盖海州曲陽/是也縹青白也素縑也以朱為介道首慓也目題目也)¶
(太平經曰吾書中善者悉使青下而丹白合乎吾之道/乃丹青之信也青者生仁而有心赤者太陽火之正色)¶
<pb:KR3k0013_WYG_921-13b>¶
(也于吉先寓居東方来吳㑹立精舍燒香讀道書制作/符水以療病吳㑹人多事之孫策嘗于郡城楼上請㑹)¶
(賔客吉乃盛服趨度門下諸将賔客三分之二下樓拜/之掌客者禁之不能止䇿即令收之有事之者悉使婦)¶
(女入見䇿母請之母謂䇿曰于先生亦助軍作福醫護/将士不可殺之䇿曰昔南陽張津為交州刺史前聖典)¶
(訓廢漢家法律嘗著絳拍頭鼔琴焚香讀邪俗道書云/以助化卒為蠻夷所殺此甚無益諸君但未悟耳今此)¶
(子已在鬼籙勿復費紙筆也即催斬之縣首于市/諸事之者尚不謂其死而云尸解焉復祭祀求福)其言¶
以隂陽五行為家而多巫覡雜語(太平經曰天失隂陽/則亂其道地失隂陽)¶
(則亂其財人失隂陽則絶其後君臣失隂陽則其道不/理五行四時失隂陽則為災今天垂象為人法故當承)¶
(頌之也又曰天上有嘗神聖要語時下授人以言用使/神吏應氣而往来也人衆得之謂神咒也咒百中十其)¶
<pb:KR3k0013_WYG_921-14a>¶
(呪有可使神為除災疾/用之所向無不愈也)有司奏崇所上妖妄不經乃收¶
藏之後張角頗有其書焉¶
張角鉅鹿人靈帝時角自稱大賢良師(良或/作郎)奉事黄老¶
道畜養弟子跪拜首過(首音式/受切)符水呪説以療病者頗¶
愈百姓信向之角因遣弟子八人使於四方以善道教¶
化天下轉相誑惑十餘年間衆徒數十萬連結郡國自¶
青徐幽冀荆揚兖豫八州之人莫不畢應遂置三十六¶
萬方猶將軍號也大方萬餘人小方六七千各立渠帥¶
<pb:KR3k0013_WYG_921-14b>¶
訛言蒼天已死黄天當立嵗在甲子天下大吉以白土¶
書京城寺門及州郡官府皆作甲子字中平元年大方¶
馬元義等先收揚荆數萬人期㑹發於鄴元義數往来¶
京師以中常侍封諝徐奉等為内應約以三月五日内¶
外俱起未及作亂而張角弟子濟南唐周上書告之於¶
是車裂元義於雒陽靈帝以周章下三公司𨽻使鈎盾¶
令周斌将三府掾屬按驗宫省直衛及百姓有事角道¶
者誅殺千餘人推考冀州逐捕角等知事已露晨夜馳¶
<pb:KR3k0013_WYG_921-15a>¶
勑諸方一時俱起皆着黄巾為標幟(幟音尺志/切又音試)時人謂¶
之黄巾亦名為蛾賊(蛾音魚騎切即蟻字也/喻賊衆多故以為名)殺人以祠¶
天角稱天公將軍角弟寳稱地公将軍寳弟梁稱人公¶
將軍所在燔燒官府劫掠聚邑州郡失據長吏多逃亡¶
旬日之間天下響應京師震動¶
張魯漢中人祖父陵順帝時客於蜀學道鵠鳴山中(山在/今益)¶
(州晉原/縣西)造作符書以惑百姓受其道者輙出米五斗故¶
謂之米賊陵𫝊子衡衡𫝊子魯魯遂自號師君其来學¶
<pb:KR3k0013_WYG_921-15b>¶
者初名為鬼卒後號祭酒各領部衆衆多者為治頭大祭酒¶
皆教以誠信不聽欺㒺有病但令首過而已(大抵與黄巾/相似首音式)¶
(救/切)諸祭酒各起義舎于路同之亭傳(𫝊音陟/戀切)縣置米肉¶
以給行旅食者量腹取足過多則鬼能病之犯法者先¶
加三原(原免/也)然後行刑不置長吏以祭酒為理民夷信¶
向(靈帝光和中東方張角為大平道漢中張修為五斗/米道大平道者師持九節杖為符呪教病人叩頭思)¶
(過因以符水飲之得病或日淺而愈者則云此人信道/其或不愈則云不信道脩法畧與角同加施净室使病)¶
(者處其中思過又使人為姦令祭酒主以老子五千文/使都習號為姦令為鬼使主為病者請禱請禱之法書)¶
<pb:KR3k0013_WYG_921-16a>¶
(病人姓名説服罪之意作三通其一上之天著山上其/一埋之地其一沈之水調之三官手書使病者家出米)¶
(五斗以為常故號曰五斗米師實無益於治病但為淫/妄然小人昏愚競共事之後角被誅修亦亡及魯在漢)¶
(中因其民信行修業遂増飾之教使作義舍以米肉置/其中以止行人人教使自隠有小過者當治道百歩則)¶
(罪除又依月令春夏禁殺又禁/酒流移寄在其地者不敢不奉)¶
王凝之為㑹稽内史世事張氏五斗米道凝之彌篤孫¶
恩之攻㑹稽僚佐請為之備凝之不從方入静室請禱¶
出語諸将佐曰吾已請大道許鬼兵相助賊自破矣既¶
不設備遂為孫恩所害¶
<pb:KR3k0013_WYG_921-16b>¶
殷仲堪為荆州刺史桓𤣥率兵入討仲堪諸将皆敗仲¶
堪出降鄼為𤣥兵所獲逼令自殺仲堪少奉天師道及¶
元来攻猶勤請禱¶
南齊周山圖武帝時為竟陵王鎮北司馬帶南平昌太¶
守時義鄉縣長風廟神姓鄧先經為縣令死遂發靈山¶
圖啓請加神位輔國将軍荅曰足狗肉便了事何用階¶
級為¶
杜京産吳錢唐人祖運為劉毅衛軍㕘軍父道鞠州從¶
<pb:KR3k0013_WYG_921-17a>¶
事世傳五斗米道至京産及子栖¶
龔𤣥宣始安郡民也𤣥宣云神人與其玉印玉版書不¶
湏筆吹紙便成字自稱龔聖人以此惑衆前後郡守敬¶
事之及裴昭明為始安内史付獄治罪¶
後魏李肅字彦邕為員外常侍初諂附侍中元暉後以¶
左道事侍中穆紹嘗裸身被髮畫腹銜刀於隠屏之處¶
為紹求福故紹愛之¶
司馬休符徐州妖人休符自稱晉王煽惑百姓刺史尉¶
<pb:KR3k0013_WYG_921-17b>¶
元遣將追斬之¶
北齊薛榮宗後主時為開府榮宗嘗自云能使鬼及周¶
兵之逼言於後主曰臣已發斛律明月将大兵在前去¶
帝信之經古塜榮宗謂舎人先行恭是誰家塜行恭戲¶
之曰郭林宗復問林宗是誰行恭曰郭元貞父榮宗前¶
奏曰臣向見郭林宗從塜出著大帽穿皂靴捶馬鞭問¶
臣我阿貞来否是時羣妄多皆類此¶
李催性喜鬼怪左道之術嘗有道人及女巫歌謳擊鼔¶
<pb:KR3k0013_WYG_921-18a>¶
下神祭六丁符訣厭勝之具無所不為又于朝廷省門¶
外為董卓作神坐數以牛羊祠之天子使左中郎将李¶
國持節拜催為大司馬在三公之右催自以為得鬼神¶
之助拜厚賜諸巫¶
晉趙王倫與孫秀並惑巫鬼聽妖邪之説秀使牙門趙¶
奉詐為宣帝神語命倫蚤入西宫又言宣帝於北芒為¶
趙王佐助於是别立宣帝廟于芒山謂逆謀可成倫既¶
僣即帝位時三王起兵倫使楊珍晝夜詣宣帝位廟祈¶
<pb:KR3k0013_WYG_921-18b>¶
請輙言宣帝謝陛下某日當破賊拜道士胡沃為太平¶
將軍以招福祐秀家日為淫祀作厭勝之文使巫祝選¶
擇戰日又令近親于嵩山著羽衣詐稱仙人王喬作神¶
仙書述倫祚長久以惑衆¶
李脱明帝時人為道士脱妖術惑衆自言八百嵗故號¶
李八百自中州至建業以鬼道療病又署人官位時人¶
多信事之弟子李宏養徒灊山云應䜟雷王大寧二年¶
斬於建康市¶
<pb:KR3k0013_WYG_921-19a>¶
孫泰字敬逺世奉五斗米道師事錢唐杜子恭有秘術¶
嘗就人借𤓰刀其主求之子恭曰當即相還耳既而刀¶
主行至嘉興有魚躍入船中破魚得𤓰刀其為神效往¶
往如此子恭死泰𫝊其術然浮狡有小才誑誘百姓愚¶
者敬之如神皆竭財産進子女以祈福慶王珣言于㑹¶
稽王道子流之于廣州廣州刺史王懐之以泰行鬱林¶
太守南越亦歸之太子太傅王雅先與泰善言於孝武¶
帝以泰知養性之方因召還道子以為徐州主簿猶以¶
<pb:KR3k0013_WYG_921-19b>¶
妖術眩惑士庶¶
隋獨孤陁獻皇后弟為延州刺史性好左道其外祖母¶
髙氏先事貓鬼已殺其舅郭沙羅因轉入其家髙祖微¶
聞而不之信也㑹獻皇后及楊素妻鄭氏俱有疾召醫¶
視之皆曰此貓鬼疾帝以陁后之異母弟陁妻楊素之¶
異母妺繇是忌陁所為隂命其兄左監門郎将穆以情¶
喻之帝又辟左右謂陁陁言無有帝不悦左轉遷州刺¶
史出怨言帝令左僕射髙熲納言蘇威大理正皇甫孝¶
<pb:KR3k0013_WYG_921-20a>¶
緒大理丞楊逺等雜按之陁婢徐阿尼言本從阿母家¶
来嘗事貓鬼每以子日夜祀之言子者鼠也其貓鬼每¶
殺人者所死家財物潛移於畜貓鬼家陁嘗從家中索¶
酒其妻曰無錢可酟陁因謂阿尼曰可令貓鬼向越公¶
家使我足錢阿尼便咒之居數日貓鬼向素家後帝初¶
從并州還陁于園中謂阿尼曰可令貓鬼向皇后所使¶
多賜吾物阿尼復呪之遂入宫中楊逺乃於門下外省¶
遣阿尼呼貓鬼阿尼於是夜中置香粥一盆以匙扣而¶
<pb:KR3k0013_WYG_921-20b>¶
呼曰貓女可来無住宫中久之阿尼色正青若被牽拽¶
者云貓鬼己至帝以事下公卿竒章公牛宏曰妖繇人¶
興殺其人可以絶矣帝令犢車載陁夫妻将賜死於其¶
家陁弟司勲侍中整詣闕求哀於是免陁死除名以其妻¶
楊氏為尼先是有人訟其母為人貓鬼所殺者帝以為¶
妖妄怒而遣之及此詔誅被訟行貓鬼家陁未幾而卒¶
宋子賢唐縣人子賢善為幻術毎夜樓上有光明能變¶
作佛形自稱彌勒出世又懸大鏡於堂上紙素上畫為¶
<pb:KR3k0013_WYG_921-21a>¶
蛇為獸及有人来禮者轉側其鏡遣觀生形儀或暎見¶
紙上蛇形者賢輙告云此罪業者當更禮念之又令禮¶
謁乃轉人形示之逺近惑信日數百千人遂潛謀作亂¶
大業九年煬帝在髙陽子賢将為無遮佛㑹因舉兵欲¶
襲擊乘輿事泄鷹揚郎将以兵捕之夜至其所遶其所¶
居但見火坑兵不敢進将曰此地素無坑止妖妄耳及¶
進無復火矣遂擒斬并坐其黨與千餘家¶
向海明桑門人也大業中於扶風自稱彌勒佛出世潛¶
<pb:KR3k0013_WYG_921-21b>¶
謀逆亂人有歸心者輙獲吉夢繇是人皆惑之三輔之¶
士翕然稱為大聖因舉兵及衆至數萬官軍擊破之¶
　¶
　¶
　¶
　¶
　¶
　冊府元龜卷九百二十一¶
