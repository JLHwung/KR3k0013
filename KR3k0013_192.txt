# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:08.940766
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百九十二
<pb:KR3k0013_WYG_192-1a>¶
欽定四庫全書¶
　册府元龜卷一百九十二　宋　王欽若等　撰¶
　　閏位部¶
　　　　文學　好文　　頌美¶
　　　文學¶
夫文以成天下之化學以通聖人之業是故有國者知¶
教所繇興文足昭也執之以為要道行之以為大政炳¶
然煥乎信可觀矣自三國既分六朝更王純粹攸鍾賢¶
<pb:KR3k0013_WYG_192-1b>¶
明間作乃有耽玩墳史奮揚藻翰或賦詠傳扵一時或¶
著譔流扵冊府乃至博通異學深究𤣥理専精靡懈成¶
乎素業盖江左文物之盛繇乎上之所好也其或溺雕¶
蟲之巧昧經國之圖屑屑然縁情是勤属詞以亟君臣¶
相尚寖以成風波流頺靡宕而忘返斯其弊也東魏北¶
齊頗有章句之學亦并紀焉¶
吳大帝嘗謂吕蒙及蔣欽曰卿今竝當塗掌事宜學問¶
以自開益䝉曰在軍中常苦多務恐不容復讀書帝曰¶
<pb:KR3k0013_WYG_192-2a>¶
孤豈欲卿治經為博士邪但當令渉獵見徃事耳卿言¶
多務孰若孤孤少時歴詩書禮記左傳國語惟不讀易¶
至統事以来省三史諸家兵書自以為大有所益如卿¶
二人意性朗悟學必得之寧當不為乎宜急讀孫子六¶
韜左傳國語及三史孔子言終日不食終夜不寝以思¶
無益不如學也光武當兵馬之務手不釋卷孟徳亦自¶
謂老而好學不自勉朂邪¶
景帝休年十三從中書郎謝慈郎中盛冲受學休銳意¶
<pb:KR3k0013_WYG_192-2b>¶
於典籍欲畢覽百家之言又好射雉春夏之間嘗辰出¶
夜還¶
宋文帝好儒雅博渉經史善𨽻書¶
孝武帝少機穎神明爽發讀書七行俱下才藻甚美¶
前廢帝少好讀書頗識古事自造世祖誄及雜篇徃徃¶
有辭采¶
明帝好讀書愛文義在藩時撰江左以来文章志又續¶
衛瓘所注論語一卷行於世帝寛仁待物才學之士多¶
<pb:KR3k0013_WYG_192-3a>¶
䝉引進叅侍文籍應對左右於華林園含芳堂講周易¶
嘗自臨聽又嘗造皇業頌通國風辭天符頌明徳頌帝¶
圖頌治兵大雅白紵篇大雅¶
南齊太祖年十三受業於雷次宗治禮及左氏春秋其¶
後關康之尤善左氏春秋帝為領軍素好此學送春秋¶
五經康之手自㸃定并得論禮記十餘條帝甚恱寳愛¶
之在位所著文詔中書侍郎江淹撰次之又詔東觀學¶
士撰史林三十篇魏文帝皇覽之流也¶
<pb:KR3k0013_WYG_192-3b>¶
梁髙祖文思欽明能事畢究少而篤學洞達儒𤣥雖萬¶
機多務猶卷不輟手燃燭側光嘗至戊夜造制㫖孝經¶
義周易講疏及六十四卦二擊文言序卦等義樂社義¶
毛詩春秋荅問尚書大義中庸講疏孔子正言老子講¶
疏凡二百餘卷竝正先儒之迷開古聖之㫖王侯朝臣¶
皆奉表質疑帝皆為解釋天監初勅何佟之賀瑒嚴植¶
之明山賓等覆述制㫖并撰吉凶賓軍嘉五禮凡一千¶
餘卷帝稱制斷疑又造通史躬製賛序凡六百卷天性¶
<pb:KR3k0013_WYG_192-4a>¶
睿敏下筆成章千賦百詩直疏便就皆文質彬彬超邁¶
古今詔誥銘誄箴頌牋奏爰初在田洎登寳厯凡諸文¶
集又百二十卷六藝備嫻又撰金䇿三十卷草𨽻尺牘¶
莫不竒妙¶
劉孺為太子中書舎人常侍宴夀光殿詔羣臣賦詩時¶
孺與張率竝醉未及賦帝取孺手板題戲之曰張率東¶
南美劉孺雒陽才攬筆便應就何事久遲廻¶
簡文帝幼而敏睿識悟過人六嵗便屬文髙祖驚其早¶
<pb:KR3k0013_WYG_192-4b>¶
就弗之信也乃於御前面試辭采甚美髙祖歎曰此子¶
吾家之東阿讀書則十行俱下九流百氏經目必記章¶
篇辭賦操筆立成博綜羣書善言𤣥理雅好題詩其序¶
曰余七嵗有詩癖長而不倦然傷於輕豔當時號曰宫¶
體所著昭明太子傳五卷諸王傳三十卷禮大義二十¶
卷老子義二十卷莊子義二十卷長春義記一百卷法¶
寳連璧三百卷文集百卷竝傳於代太清中侯景謀反¶
合州刺史鄱陽王範司州刺史羊鴉仁竝累有啟聞而¶
<pb:KR3k0013_WYG_192-5a>¶
中領軍朱异阿諛承㫖以景立孤寄命必應不爾朝廷¶
不為之備及冦城門内外文武咸尤之太子制圍城賦¶
其末云彼髙冠及厚履竝鼎食而乘肥升紫霄之丹地¶
排玉殿之金扉賛謀謨之啟沃宣政刑之福威四郊以¶
之多壘萬邦以之未綏問豺狼其何者訪虺蜴之為誰¶
盖以指朱异异因慙憤發病卒先是文士王融謝朓沈¶
約文章始用四聲以為新變至是轉拘聲韻彌尚麗靡¶
復踰於徃時帝初為太子時與湘東王書論之曰吾輩¶
<pb:KR3k0013_WYG_192-5b>¶
亦無所㳺賞止是披閲性既好文時復短詠雖是庸音¶
不能閣筆有慙伎癢更同故態比見京師文體懦鈍殊¶
常競學浮疎争為闡緩𤣥冬脩夜思所不得既殊比興¶
正背風騷若夫六典三禮所施則有所未聞吟情詠性¶
反擬内則之篇操筆冩志更摹酒誥之作遲遲春日飜¶
學歸藏湛湛江水遂同大傳吾既拙於文不敢輕有掎¶
摭但以當世之作厯萬古之才人逺則揚馬曹王近則¶
潘陸顔謝而觀其遣辭用心了不相似若以今文為是¶
<pb:KR3k0013_WYG_192-6a>¶
則昔人為非昔賢可稱則今體宜棄俱為盡格則未之¶
敢許又時有效謝康樂裴鴻臚文者亦頗有惑焉何者¶
謝客吐言天授出於自然時有不拘是其糟粕裴氏乃¶
是良史之才了無篇什之美是謂學謝則不届其精華¶
但得其冗長師裴則蔑絶其所長唯得其所短謝故巧¶
不可階裴亦質不宜慕故胸馳臆斷之侣好名忘實之¶
類方六駁於仁獸逞郤克於邯鄲入鮑忘臭效尤致禍¶
决羽謝生豈三千之可及伏膺裴氏懼兩唐之不傳故¶
<pb:KR3k0013_WYG_192-6b>¶
玉徽金銑反為拙目所嗤巴人下里更合郢中之聽陽¶
春髙而不和妙聲絶而不尋竟不精討錙銖覆量文質¶
有異巧心終愧妍手是以握瑜懐玉之士瞻鄭邦而知¶
退章甫翠履之人望闕鄉而歎息詩既若此筆又如之¶
徒以烟墨不言受其驅染紙札無情任其揺襞甚矣哉¶
文之横流一至於此近如謝朓沈約之詩任昉陸倕之¶
筆斯實文章之冠冕述作之楷模張士簡之賦周斗逸¶
之辨亦成佳手難可復遇文章未墜必有英絶領袖之¶
<pb:KR3k0013_WYG_192-7a>¶
者非弟而誰毎欲論之無可與語吾之子建一共商㩁¶
辨茲清濁使如涇渭論兹月旦類彼汝南朱丹既定雌¶
黄有别使夫懐䑕知恧濫竽自恥譬斯袁紹畏見子将¶
同彼盗牛遥羞王烈相思不見我勞如何¶
元帝聰悟俊朗天才英發年五嵗髙祖問汝讀何書對¶
云能誦曲禮髙祖曰汝試言之即誦上篇左右莫不驚¶
異帝好學博總羣書下筆成章出言為論才辨敏速冠¶
絶一時著述詞章多行於世所著孝徳傳三十卷忠臣¶
<pb:KR3k0013_WYG_192-7b>¶
傳三十卷丹陽尹傳十卷注漢書一百一十五卷周易¶
講數十卷内典博要一百卷連山三十卷洞林三卷玉¶
韜金樓子十卷老子講疏四卷全徳志懐舊志江州記¶
貢職圖古今同姓名録各一卷筮經十二卷式賛三卷¶
文集五十卷性愛書籍既患目多不自執卷置讀書左¶
右番次上直晝夜為常畧無休已雖睡卷猶不釋五人¶
各伺一更常至達曉嘗眠熟大鼾左右又睡讀失次第¶
或偷卷度紙帝必驚覺更令追讀加以夏楚雖戎畧殷¶
<pb:KR3k0013_WYG_192-8a>¶
凑機務繁多軍書羽檄文章詔誥㸃毫便就殆不逰手¶
嘗曰我韜於文士愧於武夫論者以為得言初劉孝綽¶
為廷尉卿坐携妾入官府免官時帝出為荆州與孝綽¶
書曰君屏居多暇差得肆意典墳吟咏性情比復稀數¶
古人不以委約而能不伎癢且虞卿史遷繇斯而作想¶
摛屬之興益當不少雒地紙貴京師彼此一時何其盛¶
也近在道務閒微得㸃翰雖紀行之作頗有懐舊之篇¶
至此以来衆諸屑役小生之詆恐取辱於廬江遮道之¶
<pb:KR3k0013_WYG_192-8b>¶
姦慮興謀於從事方且褰帷自厲坐幙不休筆墨之功¶
曽何暇豫至扵心乎愛矣未嘗有歇思樂恵音清風靡¶
竟譬夫夢想温玉饑得明珠雖愧卞隋猶為好事新有¶
所製想能示之忽等清慮徒虚其情無繇賞悉遣此代¶
懐數路計行遲還芳禮(遲音雉/待也)孝綽荅曰伏承自辭皇¶
邑爰至荆臺未勞刺舉且摛髙麗近雖預觀尺錦而不¶
覩全玉昔臨淄詞賦悉與楊脩未殫寳笥顧慙先哲渚¶
宫舊俗朝衣多故李固之薦二賢(楊厚賀純也李固為/荆州聞厚純以病免)¶
<pb:KR3k0013_WYG_192-9a>¶
(歸薦扵天子/有詔徴用)徐璆之奏五郡(徐璆為荆州奏五郡/守有盛汚者案罪)威懐¶
之道兼而有之當欲使金石流功恥用翰墨垂迹雖乖¶
知二偶達聖心爰有退居素里却投窮閈類楊倫之不¶
出譬張摯之杜門趙卿窮愁肆言得失漢臣鬱志廣叙¶
盛衰彼此一時擬非其匹竊以文豹何辜以文為罪繇¶
此而談又何容易故韜翰吮墨多歴寒暑既闕子幼南¶
山之歌又微敬通渭水之賦無以自通獻笑少酬褒誘¶
且才乖體物不擬作於𤣥根事殊宿諾寧貽懼於朱亥¶
<pb:KR3k0013_WYG_192-9b>¶
顧已反躬載懐累息但瞻言漢廣邈若天涯區區一心¶
分宵九逝殿下降情白屋存問相尋食椹懐音矧伊人¶
矣¶
後梁宣帝詧幼而好學善屬文篤好文義所著文集十¶
五卷華嚴般若法華金光明義疏三十六卷遂行於世¶
明帝巋機辨有文學所著文集及孝經周易義記及大¶
小乘幽微竝行於世¶
陳後主所製文筆卷軸甚多乃别冩一本付姚察有疑¶
<pb:KR3k0013_WYG_192-10a>¶
悉令刋定後又善作詩及隋兵渡江猶作詩不輟及朝¶
隋文帝東廵登芒山侍飲賦詩¶
東魏孝静帝好文毎嘉辰宴會多命羣臣賦詩從容沉¶
雅有孝文風¶
北齊廢帝為太子時文宣召朝臣文學者及禮學官於¶
宫宴會令以經義相質親自臨聽太子手筆措問在坐¶
莫不歎美¶
孝昭帝所覽文籍源其指歸而不好文綵篤志讀漢書¶
<pb:KR3k0013_WYG_192-10b>¶
後主幼而念善及長頗學綴文置文林館引諸文士焉¶
　　　好文¶
夫率性異禀雅意好文服勤先聖之道潤色偏方之業¶
聞諸國史真可尚也或加禮上庠廣集儒雅或會文華¶
觀妙著聲詩偃素風於人上流徽猷於域中與夫樂在¶
畋逰勤於宴喜量徳比義我無慙焉¶
吳後主建衡中薛瑩領太子少傅後主追歎瑩父綜遺¶
文且命瑩繼作瑩獻四言詩三百餘言¶
<pb:KR3k0013_WYG_192-11a>¶
宋文帝好儒雅命丹陽尹何尚之立𤣥素學著作郎何¶
承天立史學司徒㕘軍謝𤣥立文學各聚門徒多就業¶
者江左風俗於斯為美後言政化稱元嘉焉¶
孝武孝建初檀超坐事徙梁州牧宣威府參軍帝聞超¶
有文章勅還直東宫除驃騎參軍丘靈鞠為員外郎孝¶
武殷貴妃亡靈鞠獻挽歌詩三首云雲横廣堦闇霜深¶
髙殿寒帝擿句嗟賞¶
明僧暠僧紹之弟亦好學孝武見文吟誦其名時人以¶
<pb:KR3k0013_WYG_192-11b>¶
為榮¶
明帝時丘巨源以文學為時所知使參詔誥引在左右¶
南齊武帝時顧歡卒帝詔歡諸子撰歡文義三十卷¶
梁髙祖即位引後進文學之士劉苞及從兄孝綽從弟¶
沆吳郡陸倕張率竝以文藻見知多預讌坐雖仕進有¶
前後其賞賜不殊帝雅好辭賦時獻文於南闕者相望¶
其藻麗可觀或見賞擢¶
袁峻天監初為鄱陽王恢都曹參軍擬揚雄官箴奏之¶
<pb:KR3k0013_WYG_192-12a>¶
髙祖嘉焉賜束帛除員外散騎侍郎直文徳學士省奉¶
勅與陸倕各製新闕銘¶
張率為祕書丞天監四年三月禊飲光華殿其日河南¶
國獻舞馬詔率賦之率時又與到沆周興嗣同奉詔為¶
賦髙祖以率及興嗣為工¶
周興嗣善屬文髙祖革命奏休平賦其文甚美帝嘉之¶
擢直文徳夀光省是時帝以三橋舊宅為光宅寺勅興¶
嗣陸倕各製寺碑及成俱奏帝用興嗣所製者興嗣為¶
<pb:KR3k0013_WYG_192-12b>¶
文毎奏帝輒稱善¶
到洽與從弟沆齊名洽為太子舎人髙祖御幸華光殿¶
詔洽及沆蕭琛任昉侍讌賦二十韻詩洽辭為工賜絹¶
二十疋髙祖謂昉曰諸到可謂才子昉對曰臣嘗竊議¶
宋得其武梁得其文¶
丘遲字希範髙祖時待詔文徳殿帝著連珠詔遲與群¶
臣繼作者數十人¶
劉孝綽為水部郎中髙祖雅好蟲篆時因宴幸命沈約¶
<pb:KR3k0013_WYG_192-13a>¶
任昉等言志賦詩¶
到沆為太子洗馬時文徳殿置學士省召髙才碩學者¶
待詔其中使校墳史詔沆通籍焉¶
盧柔初為後魏賀抜勝荆州大行臺郎中勝敗南奔于¶
梁柔亦從之勝頻表梁求歸髙祖覽表嘉其辭彩既知¶
柔所製因遣舎人勞問并遺縑錦¶
元帝時何遜文章與劉孝綽並見重於世世謂之何劉¶
帝著論論之云詩多而能者沈約少而能者謝朓何遜¶
<pb:KR3k0013_WYG_192-13b>¶
陳後主時姚察為吏部尚書後主所製文筆卷軸甚多¶
乃别寫一本付察有疑悉令刋定察亦雅心奉上事在¶
無隠後主嘗從容謂朝士曰姚察達學洽聞手筆典裁¶
求之於古猶難輩匹在於今世足為師範且訪對不休¶
聽之使人忘倦察毎製文筆勅便索本嘗曰我姚察文¶
章非唯玩味無已故是哲匠¶
北齊文宣帝天保八年三臺成帝曰臺成湏有賦楊愔¶
先以告魏收收上皇居新殿臺賦其文壯麗作者咸不¶
<pb:KR3k0013_WYG_192-14a>¶
逮焉¶
後主頗好諷詠幼穉時曽讀詩賦語人云終有解作此¶
理否及長亦少留意初因畫屏風勅通直郎蘭陵蕭放¶
及晉陵王孝武録古名賢烈士及近代輕豔諸詩以充¶
圖畵帝彌重之後復進齊州録事參軍蕭慤趙州功曹¶
參軍顔之推同入撰猶依覇朝謂之館客放及之推意¶
欲更廣其事又祖珽輔政愛重之推又託鄧長顒漸說¶
後主屬意斯文三年祖珽奏立文林館於是更召𢎞文¶
<pb:KR3k0013_WYG_192-14b>¶
學士謂之待詔文林館焉(之推後為黄門侍郎與中書/侍郎李徳林同判文林館事)¶
　　　頌美¶
夫善則稱君人臣之道也頌以揚徳有司之職也自王¶
澤下流詩人攸作莫不述宣盛烈褒賛耿光使休徳清¶
英久而彌劭繇是道也秦氏以降迨于六朝或以威武¶
旁暢或以逰廵博覽或景命之始集或嘉瑞之薦臻繇¶
是羣臣文士思揚懿範亦乃將順徳美追蹤雅頌俾茂¶
功徽烈清明不冺淑聲餘裕彬蔚可觀斯亦風雅之亞¶
<pb:KR3k0013_WYG_192-15a>¶
也是皆推愛君之分竭為臣之忠拳拳而不能自已者¶
焉¶
秦始皇二十八年東行郡縣上鄒嶧山(鄒魯縣山/在其北)立石¶
與魯諸儒生議刻石頌秦徳議封禪望祭山川之事乃¶
遂上泰山立石封祠祀(増天之髙歸功於天天髙不可/及於泰山上立封禪而祭之冀)¶
(近神靈也積土為封謂負/土於泰山上為壇而祭之)禪梁父(禪闡廣土地也古者/聖王封泰山禪亭亭)¶
(或梁父皆泰山下除地為/墠祭於梁父後改墠曰禪)刻所立石其辭曰皇帝臨位¶
作制明法臣下修飭二十六年初并天下罔不賓服親¶
<pb:KR3k0013_WYG_192-15b>¶
廵逺方黎民登兹泰山周覽東極從臣思迹本原事業¶
祗誦功徳治道運行諸産得宜皆有法式大義休明垂¶
于後世順承勿革皇帝躬聖既平天下不懈為治夙興¶
夜寐建設長吏専隆教誨訓經宣達逺近畢理咸承聖¶
志貴賤分明男女禮順慎遵職事昭隔内外(隔一/作融)靡不¶
清浄施于後嗣化及無窮遵奉遺詔永承重戒於是乃¶
竝渤海以東過黄腄窮成山登之罘立石頌秦徳焉而去¶
南登琅邪作瑯邪臺立石刻頌秦徳明徳意曰維二十¶
<pb:KR3k0013_WYG_192-16a>¶
六年皇帝作始端平法度萬物之紀以明人事合同父¶
子聖智仁義顯白道理東撫東土以省卒士事已大畢¶
乃臨于海皇帝之功勤勞本事上農除末黔首是富普¶
天之下摶心揖志器械一量同書文字日月所照舟車¶
所載皆終其命莫不得意應時動事是維皇帝匡飭異¶
俗陵水經地憂恤黔首朝夕不懈除疑定法咸知所辟¶
方伯分職諸治經易舉錯必當莫不如畫皇帝之明臨¶
察四方尊卑貴賤不踰次行姦邪不容皆務貞良細大¶
<pb:KR3k0013_WYG_192-16b>¶
盡力莫敢怠荒逺邇辟隱専務肅莊端直敦忠事業有常皇¶
帝之徳存定四極誅亂除害興利致福節事以時諸産繁殖¶
黔首安寧不用兵革六親相保終無冦賊驩欣奉教盡知法¶
式六合之内皇帝之土西渉流沙南盡北戸東有東海北過¶
大夏人迹所至無不臣者功盖五帝澤及牛馬莫不受徳各¶
安其宇維秦王兼有天下立名為皇帝乃撫東土至于琅邪¶
列侯武城侯王離列侯通武侯王賁倫侯建城侯趙亥倫侯¶
昌武侯成倫侯武信侯馮毋擇丞相隗狀丞相王綰卿李斯¶
<pb:KR3k0013_WYG_192-17a>¶
卿王戊五大夫楊樛從與議扵海上曰古之帝者地不¶
過千里諸侯各守其封域或朝或否相侵暴亂殘伐不¶
止猶刻金石以自為紀古之五帝三王知教不同法度¶
不明假威鬼神以欺逺方實不稱名故不久長其身未¶
歿諸侯倍叛法令不行今皇帝竝一海内以為郡縣天¶
下和平昭明宗廟體道行徳尊號大成羣臣相與誦皇¶
帝功徳刻于金石以為表經¶
二十九年始皇東㳺登之罘刻石其辭曰維二十九年¶
<pb:KR3k0013_WYG_192-17b>¶
時在中春陽和方起皇帝東㳺廵登之罘臨照于海從¶
臣嘉觀原念休烈追誦本始大聖作治建定法度顯著¶
綱紀外教諸侯光施文恵明以義理六國回辟貪利無¶
厭虐殺不已皇帝哀衆遂發討師奮揚武徳義誅信行¶
威燀旁達莫不賓服烹滅强暴振救黔首周定四極普¶
施明法經緯天下永為儀則大矣哉宇縣之中(宇宇宙/縣赤縣)¶
承順聖意羣臣誦功請刻于石表垂于常式其東觀曰¶
維二十九年皇帝春㳺覽省逺方逮于海隅遂登之罘¶
<pb:KR3k0013_WYG_192-18a>¶
昭臨朝陽觀望廣麗從臣咸念原道至明聖法初興清¶
理疆内外誅暴强武威旁暢振動四極擒滅六王闡并¶
天下菑害絶息永偃戎兵皇帝明徳經理宇内視聽不¶
怠作立大義昭設備器咸有章旗職臣遵分各知所行¶
事無嫌疑黔首改化逺邇同度臨古絶尤常職既定後¶
嗣循業長承聖治羣臣嘉徳祗誦聖烈請刻之罘¶
三十二年始皇之碣石刻碣石門其辭曰遂興師旅誅¶
戮無道為逆滅息武殄暴逆文復無罪(復一/作優)庶心咸服¶
<pb:KR3k0013_WYG_192-18b>¶
恵論功勞賞及牛馬恩服土域皇帝奮威徳并諸侯初¶
一太平墮壊城郭决通川防夷去險阻地勢既定黎庶¶
無繇天下咸撫男樂其疇女修其業事各有序恵彼諸¶
産久竝来田(久一/作分)莫不安所羣臣誦烈請刻此石垂著¶
儀矩¶
三十四年始皇置酒咸陽宫僕射周青臣進頌曰佗時¶
秦地不過千里賴陛下神靈明聖定平海内放逐蠻夷¶
日月所照莫不賓服以諸侯為郡縣人人自安樂無戰¶
<pb:KR3k0013_WYG_192-19a>¶
争之患傳之萬世自上古不及陛下威徳始皇恱¶
三十七年始皇上會稽立石刻頌秦徳其文曰皇帝休¶
烈平一宇内徳恵修長三十有七年親廵天下周覽逺¶
方遂登會稽宣省習俗黔首齋莊羣臣誦功本原事迹¶
追首髙明秦聖臨國詳定刑名顯陳舊章初平法式審¶
别職任以立典常六王專倍貪戾慠猛率衆自强暴虐¶
恣行負力而驕數動甲兵隂通間使以合衡縱行為辟¶
方内飾詐謀外來侵邊遂起禍殃義威誅之殄熄暴悖¶
<pb:KR3k0013_WYG_192-19b>¶
亂賊滅亡聖徳廣宻六合之中被澤無疆皇帝并宇兼¶
聽萬事逺近畢清運理羣物考驗事實各載其名貴賤¶
竝通善否陳前靡有隠情餙省宣義(省一/作非)有子而嫁倍¶
死不貞防隔内外禁止滛泆男女潔誠夫為寄豭殺之¶
無罪男秉義程妻為逃嫁子不得母咸化亷清大治濯¶
俗天下承風䝉被休經皆遵度軌和安敦勉莫不順令¶
黔首修潔人樂同則嘉保太平後敬奉法常治無極輿¶
舟不傾從臣誦烈請刻此石光垂休銘¶
<pb:KR3k0013_WYG_192-20a>¶
吳大帝黄武八年夏黄龍見遂稱尊號因瑞改元又作¶
黄龍牙在中軍胡綜作賦上焉¶
宋文帝元嘉十八年八月庚午會稽山隂商世寳獲白¶
鳩眼足竝赤揚州刺史始興王濬以獻太子率更令何¶
承天上表曰謹考尋先典稽之前志王徳所覃物以應¶
顯是以𤣥扈之鳯昭帝軒之鴻烈鄷宫之雀徴姬文之¶
徽祚伏惟陛下重光嗣服永言祖武洽恵和於地給燭¶
皇明於天區故能九服混心萬邦含愛員神降祥方祗¶
<pb:KR3k0013_WYG_192-20b>¶
薦裕休徴雜㳫景瑞畢臻去七月上旬時在昧旦黄輝¶
洞照宇宙開朗徽風協律甘液灑津雖朱晃瑰瑋於運¶
衡榮光圖靈於河紀蔑以尚兹臣不量卑懵竊慕擊壤¶
有作相杵成謳近又預白鳩之觀目玩竒偉心歡盛烈¶
謹獻頌一篇野思古拙意極庸陋不足發揮清英敷讃¶
幽㫖瞻前顧後亦各其志謹冒以聞其白鳩頌曰三極¶
協清五靈會性理感㝠符道實𤣥聖於赫有皇先天配¶
命朝景升躔八維同暎休祥輻凑榮光載慶星辰昭爛¶
<pb:KR3k0013_WYG_192-21a>¶
日月光華陶山練澤是生柔嘉回龍表粹離穂合柯翻¶
翩者鳩亦晈其暉理翮台嶺揚鮮帝畿匪仁莫集匪徳¶
莫歸慕從儀鳯栖閣䕃闈蒸哉明后昧旦乾乾惟徳之¶
崇其峻如山惟澤之瞻其潤如淵禮樂四達頌聲遐宣¶
窮髪納貢九譯𨗳言伊昔唐萌愛逢慶祚余生既辰而¶
年之暮提心命耋式歌王度晨晞永風夕潄甘露思樂¶
靈臺不遐有固¶
二十四年七月嘉禾旅生華林園及景陽山園丞梅道¶
<pb:KR3k0013_WYG_192-21b>¶
念以聞太尉江夏王義恭上表曰臣聞天髙聽卑上帝¶
之功天且弗違聖王之　故能影響二儀甄陶萬有鑒¶
觀今古採驗圖緯未有道闕化虧而禎物著明者也自¶
皇運受終辰曜交和是以卉木表靈山淵効寳伏惟陛¶
下體乾統極休符襲建若乃鳯儀西郊龍見東邑海酋¶
獻改緇之羽河祗開俟清之源三代象徳不能過也有¶
幽必闡無逺弗屇重譯嵗至符瑞月臻前者躬藉南畆¶
嘉榖乃植神明之應在斯允盛四海既穆五民樂業思¶
<pb:KR3k0013_WYG_192-22a>¶
述汾陽經始靈囿蘭林甫樹嘉露頻流版築初就祥穂¶
如積太平之符於是乎在臣以寡立承乏槐鉉沐浴芳¶
津預覩㝠慶不勝抃舞之情謹上嘉禾甘露頌一篇不¶
足稱揚美烈追用悚汗其頌曰二象攸分三靈樂主齊¶
應合從在今猶古天道無親唯仁斯輔皇功帝績理冠¶
區宇四民均極我后體兹惟機惟神敬昭文思九族既¶
睦萬邦允釐徳以位叙道致雍熙於穆不已顯允東儲¶
王知夙叡嶽茂淵虚因心則哲令問𢎞敷繼徽下武儷¶
<pb:KR3k0013_WYG_192-22b>¶
景宸居軒制合宫漢興未央矧伊聖朝九有已康率由¶
舊典思燭前王乃造凌霄遂作景陽有藹景陽天淵之¶
涘清暑爽立雲堂時起動物斯生植類斯止極望江波¶
徧對岳峙化徳惟達休瑞惟懋誕降嘉種呈祥初搆甘¶
露春凝禎穂秋秀含滋匪烈嗣嵗仍富昔在放勲厯荚¶
數朝降及重華何扇清庖鑠矣皇慶比物競昭倫攸典¶
䇿被此風謡咨臣六蔽任兼兩司既恧仲衮又慙鄭緇¶
豈忘衡泌樂道明時敢述休祉愧闕令辭又中領軍吉¶
<pb:KR3k0013_WYG_192-23a>¶
陽縣侯沈演之奏上嘉禾頌曰煥炳禎圖昭晰瑞典運¶
傾方閟時亨始顯綈狀既章鳥文斯辨於皇聖辟承物¶
既逺明兩辰麗昌輝天衍理妙位崇事神業盛淵渥徳¶
澤虚寂道政協化安心調樂移性玉衡徙體瑶光徳正¶
巨星垂采景徳立慶極仁所被㒺幽不攘至和所感靡¶
貺弗彰鳯明丹穴鸚起西湘白鹿踰海素鳥越江結響¶
窮隂儀刑鍾陽治人奉天乃勤乃格黛米俶載髙廪已¶
積嘉禾重穋甘露流液擢秀辰畦揚穎角澤離穂合毫¶
<pb:KR3k0013_WYG_192-23b>¶
榮區䕃斥盈箱徴殷貫桑表周今我大宋靈貺繆綢帝¶
終撝謙繹思揚休躬薦宗廟温恭率由降福以誠孝享¶
䖍羞頌祉推功登徽叡詔恩覃隠賦賞延荒徼河順溓¶
夷山華嶽曜憬琮夐賮兼澤委效日表地外改服請教¶
茂對咸時綏萬屢豐厭厭歸素秩秩大同上藏諸用下¶
知化工式我王度俯歌南風鴻名稱首永保無窮¶
九月白鳩又見中領軍沈演之上表曰臣聞貞裕之美¶
介於盛王休瑞之臻罔違哲后故鳴鳯表垂衣之化翔¶
<pb:KR3k0013_WYG_192-24a>¶
鷦徴解網之仁陛下道徳嗣基聖明纉世教清鳥紀治¶
昌雲官禮漸同川澤浃朱徼天嘉明懿民樂薫風星辰¶
以之炳煥日月以之光華神圖祗緯盈觀閟序白質黒¶
章充牣靈囿應感之符畢臻而因心之祥未屬以素鳩¶
自逺毨翰歸飛姿性嫻淑羽貌鮮麗既聞之先說又親¶
覩嘉祥不勝藻忭上頌一首辭不稽典文乏采章愧不¶
足式昭皇慶崇讃盛美盖率輿誦備之篇末其頌曰有¶
哲其儀時惟皓鳩性勰五教名編素丘殷厯方昌婉翅¶
<pb:KR3k0013_WYG_192-24b>¶
来逰漢録克韡爰降爰休於顯盛烈叡慶遐傳聖皇在¶
上道昭鴻軒稱施既平孝思永言人押於地神豫於天¶
禮樂孔秩靈物咸昭白雀集苞丹鳯栖郊文騶儷跡同¶
穎擢苗灼灼縞羽從化馴朝豈伊赴林必周之栩豈伊¶
歸義必商之所惟徳是依惟仁是處育景陽嶽濯姿帝¶
圉刑厯頌興理感迭通雉飛越裳鷺起西雍蒸然戾止¶
實兼斯容一兹民聽穆是王風¶
梁武帝天監元年既受齊禪周興嗣奏休平賦其文甚¶
<pb:KR3k0013_WYG_192-25a>¶
美¶
十二年改構太極殿功畢太子洗馬王規獻新殿賦其¶
辭甚美¶
大通九年白雀集東宫太子率更劉孝威上頌其辭甚¶
美¶
大同中嘗驟雨殿前徃徃有雜色寳珠帝觀之甚有喜¶
色宣城同左常侍虞寄上瑞雨頌後甘露降于士林館¶
中褚脩獻甘露頌帝嘉之¶
<pb:KR3k0013_WYG_192-25b>¶
太清元年四月神馬出皇太子獻寳馬頌¶
陳髙祖永定二年幸大莊嚴寺其夜甘露降宣毅府録¶
事兼記室參軍顔光獻甘露頌辭義該典髙祖甚竒之¶
　¶
　¶
　¶
　¶
　册府元龜巻一百九十二¶
