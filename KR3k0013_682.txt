# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:27.224561
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百八十二
<pb:KR3k0013_WYG_682-1a>¶
欽定四庫全書¶
　册府元龜卷六百八十二　宋　王欽若等　撰¶
　　牧守部¶
　　　遺愛¶
仲尼之稱子産曰古之遺愛班固之述循吏曰所去見¶
思夫君子之為政也仁愛深矣故其恩德淪於骨髓風¶
烈播於弦詠攀轅遮道而惜其罷去號呼啜泣而形於¶
戀慕以至邀車駕而願借留守關門而求代罪取其姓¶
<pb:KR3k0013_WYG_682-1b>¶
以名子避其名以易官申奉祠之禮脩服喪之報致恭¶
於丘墓懐德於息裔自非明允惇篤宣慈惠利以濟衆¶
救物為任者亦何以及兹盖桃李不言而下自成蹊非¶
可驅而致之也已¶
周召公奭治西方甚得兆民和召公巡行鄉邑有棠樹¶
决獄政事其下自侯伯至庶人各得其所無失職者召¶
公卒而民思召公之政懐棠樹不敢伐歌詠之作甘棠¶
之詩¶
<pb:KR3k0013_WYG_682-2a>¶
漢文翁景帝末為蜀郡太守仁愛好教化終於蜀吏民¶
為立祠堂嵗時祭祀不絶¶
召信臣九江人為上蔡令其治視民如子後為南陽太¶
守其治如上蔡吏民親愛信臣號之曰召父元始四年¶
詔書祀百辟卿士有益於民者蜀郡以文翁九江以召¶
父應詔書歲時郡二千石率官屬行禮奉祠¶
魏相為南陽太守後有人告相賊殺不辜事下有司河¶
南卒戍中都官者二三千人(來京師諸官府為戍卒若/今衛士上番分守諸司)¶
<pb:KR3k0013_WYG_682-2b>¶
遮大将軍自言願復留作一年以宥太守罪河南老弱¶
萬餘人守關欲入上書關吏以聞大将軍光用武庫令¶
事遂下相廷獄(初霍光用丞相車千秋子為雒陽武庫/令千秋死而相治郡嚴恐獲罪乃自免)¶
(去官以此/書責相)乆繫踰令㑹赦出¶
趙廣漢為京兆尹坐事下廷尉吏民守闕號泣者數萬¶
人或言臣生無益縣官願代趙京兆死使牧養小民竟¶
坐要斬廣漢亷明威制豪彊小民得職百姓追思歌之¶
韓延夀為左馮翊蕭望之劾奏延夀在東郡時上僣不¶
<pb:KR3k0013_WYG_682-3a>¶
道坐棄市吏民數千人送至渭城老小扶持車轂争奏¶
酒炙(奏進/也)延夀不忍距逆人人為飲計飲酒石餘使掾¶
史分謝送者逺苦吏民延夀死無所恨百姓莫不流涕¶
王章為京兆尹二歲為大将軍王鳯所陷死不以其罪¶
衆庶寃之號為三王王陽王駿及章也駿陽子也¶
何武歴揚兖州刺史京兆尹所居亦無赫赫名去後嘗¶
見思¶
後漢侯霸為淮平大尹(王莽改臨淮/郡為淮平)更始元年遣使徴¶
<pb:KR3k0013_WYG_682-3b>¶
霸百姓老弱相携號哭遮使者車或當道而卧皆曰願¶
乞侯君復留期年民至戒乳婦勿得舉子侯君當去必¶
不能全使者慮霸就徴臨淮必亂不敢受璽書具以狀¶
聞㑹更始敗道路不通乃止¶
耿純前為東郡太守後從光武擊董憲道過東郡百姓¶
老小數千隨車駕涕泣云願復得耿君帝謂公卿曰純¶
年少被甲胄為軍吏耳治郡乃能見思若是乎¶
祭肜為遼東太守招至烏桓鮮卑皆遣子入侍肜死烏¶
<pb:KR3k0013_WYG_682-4a>¶
桓鮮卑追思肜無已每朝賀京師常過冡拜謁仰天號¶
泣乃去遼東吏人為立祠四時奉祭焉¶
㓂恂前為潁川太守後光武至潁川盗賊悉降而竟不¶
拜郡百姓遮道曰願從陛下復借冦君一年乃留恂長¶
社鎮撫吏人受納餘降¶
武成侯順建武中擊破六安賊因拜為六安太守數年¶
光武欲徴之吏人上書請留¶
郭伋再為并州牧前在并州素結恩德及後入界所到¶
<pb:KR3k0013_WYG_682-4b>¶
縣邑老幼相携逢迎道路¶
宋均為東海相在郡五年坐法免官客授潁(臣欽若等/曰客授謂)¶
(為客以經/業教授也)而東海吏民思均恩化為之作歌詣闕乞還¶
者數千人明帝以其能徴拜尚書令¶
第五倫為㑹稽太守坐法徴老小攀車叩馬號呼相隨¶
日纔行數里不得前倫乃偽止亭舎隂乗船去衆知復¶
追之及詣廷尉吏民上書守闕者千餘人是時明帝方¶
按梁松事亦多為松訟者帝患之詔公車諸為梁氏及¶
<pb:KR3k0013_WYG_682-5a>¶
㑹稽太守上書者勿復受㑹帝幸廷尉録囚徒得免歸¶
田里¶
張翕為越嶲太守政化清平得夷人和在郡十七年卒¶
夷人愛慕如䘮父母蘇祈叟(蘇祈/縣名)二百餘人齎牛羊¶
送喪至翕本縣後明帝以翕有遺愛乃拜其子湍為太¶
守夷人歡喜奉迎道路曰郎君儀貌類我府君後湍頗¶
失其心有欲叛者諸夷耆老相曉語曰當為先府君故¶
遂以得安¶
<pb:KR3k0013_WYG_682-5b>¶
張綱犍為人為廣陵太守卒百姓老幼相携詣府赴哀¶
者不可勝數初綱自被疾吏人咸為祠祀祈福皆言千¶
秋萬歲何時復見此君張嬰等五百餘人制服行䘮到¶
犍為負土成墳¶
种暠為梁州刺史甚得百姓歡心被徴當遷吏人詣闕¶
請留之梁太后歎曰未聞刺史得人心若是乃許之暠¶
復留一年遷漢陽太守戎夷男女送至漢陽界暠與相¶
揖謝千里不得乗車後為司徒薨并凉邊人咸為發哀¶
<pb:KR3k0013_WYG_682-6a>¶
任延為九眞太守視事四年徴詣雒陽以病稽留左轉¶
睢陽令九眞吏人生為立祠¶
許荆為桂陽太守在事十二年父老稱歌以病自上徴¶
拜諌議大夫卒於官桂陽人為立廟樹碑¶
劉寵為㑹稽太守徴為将作大匠山隂縣有五六老叟¶
龎眉皓髪自若耶山谷間出人齎百錢以送寵寵勞之¶
曰父老何自苦對曰山谷鄙生未嘗識郡朝他守時吏¶
發求民間至夜不絶或狗吠竟夕民不得安自明府下¶
<pb:KR3k0013_WYG_682-6b>¶
車以來狗不夜吠民不見吏年老遭值聖明今聞當見¶
棄去故自扶奉送寵曰吾政何能及公言邪勤苦父老¶
為人選一大錢受之¶
孟嘗為合浦太守以病自上被徴當還吏民攀車請之¶
嘗既不得進乃載鄉民船夜遁去¶
張奐為武威太守其俗多妖忌凡二月五月産子及與¶
父母同月生者悉殺之奐示以義方嚴加賞罰風俗遂¶
改民生為立祠¶
<pb:KR3k0013_WYG_682-7a>¶
陳龜為五原太守後卒西域胡夷并涼民庶咸為舉哀¶
弔祭其墓¶
周嘉為零陵太守視事七年卒零陵頌其遺愛吏民為¶
立祠¶
駱俊為陳國相人有産子厚致米肉逹府主意生男女¶
者以駱為名袁術使部曲将張闓陽私行到陳之俊所¶
俊往從飲酒因詐殺俊一郡吏人哀號如喪父母¶
劉虞為幽州牧以恩厚得衆懐及為公孫瓉所殺北州¶
<pb:KR3k0013_WYG_682-7b>¶
百姓流舊莫不痛惜焉¶
袁紹為冀州牧為人政寛百姓德之及軍敗病死河北¶
士女莫不傷怨市巷揮淚如喪其親¶
陳登為廣陵太守以破吳主功遷為東城太守廣陵吏¶
民佩其恩德共拔郡隨登老弱襁負而追之登曉語令¶
還曰太守在卿郡頻致吳冦幸而克濟諸卿何患無令¶
君乎¶
袁渙為梁相以病去官百姓思之¶
<pb:KR3k0013_WYG_682-8a>¶
魏賈逵為豫州刺史及薨吏民追思之為刻石立祠¶
倉慈為燉煌太守數年卒官吏民悲感如喪親戚圖畵¶
其形思其遺像及西域諸胡聞慈死悉共㑹衆於戊巳¶
挍尉及長吏治下發哀或有以刀畫面以明血誠又為¶
立祠遥共祠之¶
顔斐為京兆太守數歲遷為平原太守吏民啼泣遮道¶
車不得前歩歩稽留十餘日乃出界東行至崤而疾困¶
斐素心戀京兆其家人從者見斐病甚勸之言平原當¶
<pb:KR3k0013_WYG_682-8b>¶
自勉勵作健斐曰我心不願平原汝曹等呼我何不言¶
京兆邪遂卒還平原京兆聞之皆流涕為立碑于今稱¶
頌之¶
滿寵為汝南太守領豫州太和三年遷督揚州諸軍事¶
汝南兵民戀慕大小相率奔隨道路不可禁止䕶軍表¶
上欲殺其為首者詔使寵将親兵千人自隨其餘一無¶
所問¶
田豫為汝南太守後遷衛尉遜位歸居魏縣會汝南遣¶
<pb:KR3k0013_WYG_682-9a>¶
健歩詣征北感豫宿恩過拜之豫為殺雞炊黍送至陌¶
頭謂之曰罷老苦汝來過無能有益若何健歩愍其貧¶
羸流涕而去還為故吏民説之汝南為具資數千疋遣¶
人餉豫一不受㑹病亡汝南聞其死也悲之既為畵像¶
又就為立碑銘¶
牽招為鴈門太守在郡十二年威風逺振其治邊之稱¶
次於田豫百姓追思之¶
崔林為司𨽻挍尉屬郡皆罷非法除過員吏為政推誠¶
<pb:KR3k0013_WYG_682-9b>¶
簡存大體是以去後毎輙見思¶
魯芝為天水太守郡鄰于蜀數被侵掠戸口减消冦盗¶
充斥芝傾心鎭衛更造城市數年間舊境悉復遷廣平¶
太守天水夷夏慕德老幼赴闕獻書乞留明帝許焉仍¶
䇿書嘉歎勉以黄霸之美¶
蜀何祗為成都令時汶山夷反以祗為汶山太守民夷¶
服信遷廣漢後夷反叛辭令得前何府君乃能安我耳¶
時難屈祗㧞祗族人為汶山復得安¶
<pb:KR3k0013_WYG_682-10a>¶
王嗣為西安圍督汶山太守後從姜維北征為流矢所¶
傷數月卒戎夏會葬贈送數千人號呼涕泣嗣為人美¶
厚篤至衆所愛信嗣子及孫羌胡見之如骨肉或結兄¶
弟恩至於此¶
張嶷為越嶲太守在郡十五年邦域安穆屢乞求還乃¶
徴詣成都夷民戀慕扶轂泣涕過旄牛邑邑君襁負來¶
迎及追尋至蜀郡界其督相率隨嶷朝貢者百餘人嶷¶
至拜盪冦将軍後與魏戰死南土越嶲民夷聞嶷死無¶
<pb:KR3k0013_WYG_682-10b>¶
不悲泣為嶷立廟四時水旱輙祀之¶
吳張俊為豫章太守坐掃除孫奮母墳塋為後主車裂¶
之豫章吏千人乞代俊死皓不聽¶
黄盖為武陵太守以病卒官盖當决斷事無留滯國人¶
思之圖畵盖形四時祭祀¶
陶璜為交州牧後徴為武昌都督以合浦太守脩允代¶
之交土人請留璜以千數於是遣還璜在南三十年威¶
恩著於殊俗及卒舉州號哭如喪慈親¶
<pb:KR3k0013_WYG_682-11a>¶
晉扶風王駿嘗為征西大将軍凉州都督善撫御有威¶
恩後西土聞其薨也泣者盈路百姓為之樹碑長老見¶
碑無不下拜其遺愛如此¶
羊祜為荆州刺史及薨襄陽百姓於峴山祜平生遊憇¶
之所建碑立廟歲時饗祭焉望其碑者莫不流涕杜預¶
因名為墮淚碑荆州為祜諱名屋室皆以門為稱改戸¶
曹為辭曹焉¶
樂廣為河南尹為政無當時功譽然每去職遺愛為人¶
<pb:KR3k0013_WYG_682-11b>¶
所思¶
鄭袤為廣平太守徴拜侍中百姓戀慕涕泗路隅¶
丁詔為廣平太守遷徐州刺史士庶戀慕攀附如歸未¶
之官復轉荆州刺史從車千乗¶
曹攄為襄城太守後髙密王鎮襄陽以攄為征南司馬¶
時流人王逌作亂攄戰死故吏及百姓竝奔喪㑹𦵏號¶
哭即路如赴父母焉¶
劉𢎞為荆州刺史自以老疾将解州未及上表卒於襄¶
<pb:KR3k0013_WYG_682-12a>¶
陽士女嗟痛若喪所親及髙密王畧代鎮荆州冦盗不¶
禁詔起𢎞子璠為順陽内史江漢之間翕然歸心及畧¶
薨山簡代之簡至以璠得衆心恐百姓逼以為主表陳¶
之由是徴璠為越騎挍尉璠亦深慮逼迫被書便徑至¶
雒陽然後遣迎家累僑人侯脱路難等相率衛送至都¶
然後辭去南夏遂亂父老追思𢎞雖甘棠之詩召伯無¶
以過也¶
陶侃為荆州刺史王敦深忌侃功左轉侃廣州刺史敦¶
<pb:KR3k0013_WYG_682-12b>¶
平遷都督荆雍益梁州諸軍領䕶南蠻挍尉征西大将¶
軍荆州刺史楚郢士女莫不相慶侃薨遺令𦵏國南二¶
十里故吏刋立石碑畵像於武昌西¶
應詹為南平太守遷益州刺史詹之去郡士庶攀車號¶
泣若戀所生¶
鄧攸為吳郡太守去郡百姓數千人留牽攸船不得進¶
攸乃少停夜中發去吳人歌之曰紞如打五鼓雞鳴天¶
欲曙鄧侯挽不留謝令推不去(臣欽若等曰謝/令史失其名)百姓詣¶
<pb:KR3k0013_WYG_682-13a>¶
臺乞留一歲不聽¶
謝安為吳興太守在官無當時譽去後為人所思¶
蔡豹為徐州刺史坐討徐龕退敗斬之豹在徐土内撫¶
将士外懐諸侯甚得逺近情聞其死多悼惜之¶
桓冲初鎮江陵其後冲卒喪下至江陵士女老幼皆臨¶
江瞻送號泣盡哀¶
宋劉道産為寧蠻挍尉南雍州刺史甚得人情惠澤被¶
於西土及喪還諸蠻皆被縗絰號哭追送至於沔口¶
<pb:KR3k0013_WYG_682-13b>¶
羊𤣥保為吳郡太守加秩中二千石文帝以𤣥保亷素¶
寡欲故授名郡為政雖無幹績而去後嘗見思¶
蕭承之為漢中太守既卒梁士民思之於峩公山立祠¶
豫章王嶷為荆湘二州刺史将還都修治廨宇及路陌¶
東歸部曲不得齎府州物出城發江津士女親送數千¶
人皆垂泣¶
安陸王緬為雍州刺史既卒喪還百姓緣沔水而泣設¶
祭於峴山為立祠¶
<pb:KR3k0013_WYG_682-14a>¶
南齊王元載為寧益二州刺史在京益有清蹟西州至¶
今思之¶
蘇偘為山陽太守清修有治理百姓懷之¶
劉悛為武陵内史㑹國哀表奔赴勑𢃄郡還都吏民送¶
者數千人悛執手涕泣百姓感之¶
崔景貞為平昌太守有惠政嘗懸一蒲鞭而未嘗用去¶
任之日士人思之為立祠¶
梁始興王憺為荆州刺史有惠西土徴為侍中薨荆州¶
<pb:KR3k0013_WYG_682-14b>¶
人聞之皆哭於巷嫁娶有吉日移以避哀¶
安成康王秀都督雍梁南北秦四州郢州之竟陵司州¶
之隨郡諸軍事初西之郢州民相送出境聞其疾百姓¶
商賈咸為請命既薨四州民裂裳為白㡌哀哭以迎送¶
之雍州蠻迎秀聞薨祭哭而去¶
南康簡王績為南兖州刺史在州以善政稱尋有詔徴還民¶
曹嘉樂等三百七十人詣闕上表稱績尤異一十五條¶
乞留州任優詔許之進號北中郎将¶
<pb:KR3k0013_WYG_682-15a>¶
柳惲為吳興太守為政清静民吏懷之於郡感疾自陳¶
解職父老千有餘人拜表陳請事未施行而卒¶
蕭昱為晉陵太守暴疾卒百姓行號哭市里為之諠沸¶
設祭奠於郡庭者四百餘人田舍有女人夏氏年百餘¶
歲扶曾孫出郡悲泣不自勝其惠化所感如此百姓相¶
率為廟建碑以紀其德又詣京師表求贈諡贈湘州刺¶
史諡曰恭¶
蕭勵自豫章徙廣州刺史去郡之日吏人悲泣數百里¶
<pb:KR3k0013_WYG_682-15b>¶
中舟乗塡塞各齎酒肴以送勵人為納受隨以錢帛與¶
之至新塗縣岓山村有一老姥以槃檠鰌魚自送舟側¶
奉上之童兒數十人入水扳舟或歌或泣¶
陸襄為鄱陽内史在政六年郡中大治民李晛等四百¶
三十人詣闕拜表陳襄德化求於郡立碑降勑許之又¶
表乞留襄襄固求還徴為吏部郎¶
夏侯亶為徐豫二州刺史卒州民夏侯簡等五百人表¶
請為亶立碑置祠詔許之¶
<pb:KR3k0013_WYG_682-16a>¶
袁君正為東陽太守尋徴還都郡民士徐天祐等三百¶
人詣闕乞留一年詔不許仍除豫章内史¶
王僧孺為南海太守視事期月有詔徴還郡民道僧六¶
百人詣闕請留不許¶
劉之亨少有名望代兄之遴為南郡太守有異政荆土¶
懷之惡斥其名號為大南郡小南郡¶
謝舉為晉陵太守罷郡還吏詣闕請立碑詔許之¶
任昉為新安太守為政清省吏民便之視事期嵗卒於¶
<pb:KR3k0013_WYG_682-16b>¶
官舍閤境痛惜百姓共立祠堂於城南¶
王冲為南郡太守元帝鎮荆州以冲為鎮西長史冲性¶
和順事上謹肅習於法令政在平理佐藩蒞人鮮有失¶
德雖無赫赫之譽乆而見思由是推重累居二千石¶
劉坦為長沙太守行湘州事坦嘗在湘州多舊恩道迎¶
者甚衆¶
褚翔為義興太守徴為吏部郎去郡百姓無老少追送¶
出境涕泣拜辭¶
<pb:KR3k0013_WYG_682-17a>¶
丘仲孚為豫章内史卒官豫章老幼相將號哭舉送車¶
輪不得前¶
范述曾為永川太守徴為遊擊将軍民無老幼皆出拜¶
辭號哭聞于一十里¶
陳鄭萬頃為豐州刺史在州甚有惠政吏民表請立碑¶
詔許焉¶
毛喜為南安内史在郡有惠政及徴入朝道路送百里¶
　¶
<pb:KR3k0013_WYG_682-17b>¶
　¶
　¶
　¶
　¶
　¶
　¶
　¶
　册府元龜卷六百八十二¶
