# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:21.832773
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百五十八
<pb:KR3k0013_WYG_558-1a>¶
欽定四庫全書¶
　冊府元龜卷五百五十八　宋　王欽若等　撰¶
　　國史部¶
　　　論議¶
自左丘明受經於仲尼而為之傳其後太史公易編年¶
之舊式明述作之微㫖揚㩁而論文辭炳焉班氏父子¶
專心載籍亦復斟酌前史譏正得失爾後當筆削之任¶
者盖不乏其人焉至於考正先民之異同論次一時之¶
<pb:KR3k0013_WYG_558-1b>¶
類例斷以年紀裁以體範深述懲勸之本極談書法之¶
事或列於封疏或形於奏記至乃立言以垂制移書以¶
布懷罕不磅礴今古講求奥蹟緒言佳話藹乎前聞足¶
以見作者之志矣¶
漢司馬談為太史公談仕於建元元封之間愍學者不¶
達其意而師誖(誖惑也各習師法惑/於初見誖布内切)乃論六家之要指¶
曰易大傳天下一致而百慮同歸而殊塗(大傳謂/易繫辭)夫隂¶
陽儒墨名法道徳此務為治者也直所從言之異路有¶
<pb:KR3k0013_WYG_558-2a>¶
省不省耳(言發跡雖殊同歸於治但學者不/能省察昧其端緒耳直猶但也)嘗竊觀隂¶
陽之術大詳而衆忌諱使人拘而多畏(隂陽之術月令/星官是其枝葉)¶
(也拘曲/礙也)然其叙四時之大順不可失也儒者博而寡要¶
勞而少功是以事難盡從然其叙君臣父子之禮列夫¶
婦長㓜之别不可易也(易變/也)墨者儉而難遵是以其事¶
不可徧循(言難/盡用)然其彊本節用不可廢也法家嚴而少¶
恩然其正君臣上下之分不可改也名家使人儉而善¶
失真(劉向别録云名家者流出於禮官古者名/位不同禮亦異數孔子曰必也正名乎)然其正¶
<pb:KR3k0013_WYG_558-2b>¶
名實不可不察也道家使人精神專一動合無形澹足¶
萬物(澹古/瞻字)其為術也因隂陽之大順采儒墨之善撮名¶
法之要(撮揔取也/千活切)與時遷移應物變化立俗施事無所¶
不宜指約而易操事少而功多(操執持也/千高切)儒者則不然¶
以為人主天下之儀表也君倡臣和主先臣隨如此則¶
主勞而臣佚(佚樂也/與逸同)至於大道之要去徤羡絀聦明(絀/聦)¶
(棄明倚依太素反本歸貞則/理得而海内均也黜廢也)釋此而任術夫神大用則¶
竭形大勞則敝神形蚤衰欲與天地長乆非所聞也(蚤/古)¶
<pb:KR3k0013_WYG_558-3a>¶
(早/字)夫隂陽四時八位十二度二十四節各有教令(八位/八卦)¶
(位也十二度十二次也二十四/節就中氣也各有禁謂月令者)順之者昌逆之者亡¶
未必然也故曰使人拘而多畏夫春生夏長秋收冬藏¶
此天道之大經也(經常/也)弗順則無以為天下紀綱故曰¶
四時之大順不可失也夫儒者以六藝為法六藝經傳¶
以千萬數累世不能通其學當年不能究其理(究盡/也)故¶
曰博而寡要勞而少功若夫列君臣父子之禮序夫婦¶
長㓜之别雖百家弗能易也墨者亦尚堯舜言其徳行¶
<pb:KR3k0013_WYG_558-3b>¶
曰堂高三尺土階三等茅茨不翦採椽不刮(屋蓋曰茨/以茅覆屋)¶
(也採柞木也茨/疾兹切採音采)飯土簋歠土刑(簋所以盛飯也刑以盛/羹也土謂燒土為之即)¶
(瓦噐也飯扶晩切/簋音軌歠尺悦切)糲粱之食(糲粗米也一斛粟/七㪷米為糲音頼)藜藿之¶
羹(藜草似蓬也/藿豆葉也)夏日葛衣冬日鹿裘其送死桐棺三寸¶
舉音不盡其哀教䘮禮必以此為萬民率故天下法若¶
此則尊卑無别也夫世異時移事業不必同故曰儉而¶
難遵也要曰彊本節用則人給家足之道也(給亦足也/人人家家)¶
(皆得/足也)此墨子之所長雖百家不能廢也法家不别親疏¶
<pb:KR3k0013_WYG_558-4a>¶
不殊貴賤壹斷於法則親親尊尊之恩絶矣可以行一¶
時之計而不可長用也故曰嚴而少恩若尊主卑臣明¶
分職不得相踰越雖百家不能改也(分扶/問切)名家苛察繳¶
繞(繳繞猶纒繞/也繳功鳥切)使人不得反其意剸决於名時失人情¶
(剸讀與/專同)故曰使人儉而善失真若夫控名責實參伍不¶
失(引名責實参錯交/伍明知事情者)此不可不察也道家無為又曰無¶
不為(無為者守静一也無/不為者功利大也)其實易行其辭難知(言指趣/幽逺)¶
其術以虚無為本以因循為用(任自/然也)無成勢無常形故¶
<pb:KR3k0013_WYG_558-4b>¶
能究萬物之情不為物先後故能為萬物主有法無法¶
因時為業有度無度因物興舍(興起也/舍廢也)故曰聖人不巧¶
時變是守(無機巧之心/但順時也)虚者道之常也因者君之綱也¶
(言因百姓之心以為/教但執其綱而已)羣臣並至使各自明也其實中其¶
聲者謂之端實不中其聲者謂之欵(欵空也空則明也/中當也充也中竹)¶
(仲/切)欵言不聽姦廼不生賢不肖自分白黒廼形(形見/也)在¶
所欲用耳何事不成廼合大道混混冥冥(元氣之貎也/混故本切)¶
光燿天下復反無名(返還/也)凡人所生者神也所託者形¶
<pb:KR3k0013_WYG_558-5a>¶
也神太用則竭形太勞則敝形神離則死死者不可復¶
生離者不可復合故聖人重之繇此觀之神者生之本¶
形者生之具不先定其神而曰我有以治天下何繇¶
哉又謂其子遷曰幽厲之後王道缺禮樂衰孔子修舊¶
起廢論詩書作春秋則學者至今則之自獲麟以來四¶
百有餘嵗諸侯相兼史記放絶今漢興海内一統明主¶
賢君忠臣義士予為太史而論載廢天下之文予甚懼¶
焉爾其念哉又太史公曰先人有言自周公卒五百嵗¶
<pb:KR3k0013_WYG_558-5b>¶
而有孔子孔子至於今五百嵗有能紹而明之正易傳¶
繼春秋本詩書禮樂之際意在斯乎意在斯乎小子何¶
敢讓焉(言當已述成先人之業何敢/自嫌當五百嵗而讓之也)上大夫壺遂曰昔¶
孔子為何作春秋哉太史公曰余聞之董生(仲舒/也)周道¶
廢孔子為魯司冦諸侯害之大夫壅之孔子知言之不¶
用道之不行也是非二百四十二年之中(是非謂本/其得失)以¶
為天下儀表貶諸侯討大夫以達王事而已矣(以諸侯/僣侈大)¶
(夫擅權故貶討之/也貶退也討治也)子曰我欲載之空言不如見之於行¶
<pb:KR3k0013_WYG_558-6a>¶
事之深切著明也春秋上明三王之道下辨人事之¶
紀别嫌疑明是非定猶與(與讀/曰豫)善善惡惡賢賢賤不肖¶
存亡國繼絶世補弊起廢王道之大者也易著天地隂¶
陽四時五行故長於變化(以變化之道為長也長讀如/本字一曰長謂崇長之也竹)¶
(兩/切)禮綱紀人倫故長於行書記先王之事故長於政詩¶
記山川谿谷禽獸草木牝牡雌雄故長於風詠樂所以¶
立故長於和春秋是非故長於治人是故禮以節人樂¶
以發和書以道事詩以達意易以道化春秋以道義(道/言)¶
<pb:KR3k0013_WYG_558-6b>¶
(也/)撥亂世反之正莫近於春秋春秋文成數萬其指數¶
千萬物之散聚皆在春秋春秋之中弑君三十六亡國¶
五十二諸侯奔走不得保社稷者不可勝數察其所以¶
皆失其本已(己者語/終之辭)故易曰差以毫釐謬以千里(今之易/經及彖)¶
(象繫辭皆無此語所稱易緯者則/有之言斯盖易象之别記者也)故臣弑君子弑父非¶
一朝一夕之故其漸乆矣(易坤卦/爻之辭)有國者不可以不知¶
春秋前有讒而不見後有賊而不知為人臣者不可以¶
不知春秋守經事而不知其宜遭變事而不知其權(經/常)¶
<pb:KR3k0013_WYG_558-7a>¶
(也/)為人君父者而不通於春秋之義者必蒙首惡之名¶
(蒙猶/被也)為人臣子不通於春秋之義者必䧟簒弑誅死之¶
罪其實皆以善為之而不知其義(其心雖善以不知義/理之故則䧟於惡也)¶
被之空言不敢辭(趙盾不知討賊而/不敢辭弑君之罪)夫不通禮義之㫖¶
至於君不君臣不臣父不父子不子夫君不君則犯(為/臣)¶
(下所干犯也一/曰違法禮義也)臣不臣則誅父不父則無道子不子則¶
不孝此四行者天下之大過也以天下大過予之受而¶
不敢辭故春秋者禮義之大宗也夫禮禁未然之前法¶
<pb:KR3k0013_WYG_558-7b>¶
施已然之後法之所為用者易見而禮之所禁者難知¶
壺遂曰孔子之時上無明君下不得任用故作春秋垂¶
空文以斷禮義(斷决也决之/於禮義也)當一王之法今夫子上遇¶
明天子下得守職萬事既具咸各序其宜夫子所論欲¶
以何明太史公曰唯唯否否(唯唯謙應也否否/不通也唯戈癸切)不然余¶
聞之先人曰虙羲至純厚作易八卦(虙讀與/伏同)堯舜之盛¶
尚書載之禮樂作焉湯武之隆詩人歌之春秋采善貶¶
惡推三代之徳褒周室非獨刺譏而已也漢興已來至¶
<pb:KR3k0013_WYG_558-8a>¶
明天子獲符瑞建封禪改正朔易服色受命於穆清(於歎/辭也)¶
(穆美也言天子有美徳/而政化清也於讀曰烏)澤流罔極(罔無也/極止也)海外殊俗重¶
譯欵塞(欵叩/也)請來獻見者不可勝道也(道言/也)臣下百官¶
力誦聖徳猶不能宣盡其意(力勤/也)且士賢能矣而不用¶
有國者耻也主明聖徳不布聞有司之過也且余掌其¶
官廢明聖盛徳不載滅功臣世家賢大夫之業不述堕先人¶
所言(墮毁也謂不修/之也音火規切)罪莫大焉余所謂述故事整齊其¶
傳非所謂作也而君比之春秋謬矣¶
<pb:KR3k0013_WYG_558-8b>¶
後漢班彪為徐令以病免彪既才高而好著述遂專心¶
史籍之間武帝時司馬遷著史記太初已後闕而不録¶
彪乃繼採前史遺事傍貫異聞作後傳數十篇因斟酌¶
前史而譏正得失其畧論曰唐虞三代詩書所及世有¶
史官以司典籍(見於史籍者夏太史終古/殷太史向摯周太史儋也)暨於諸侯國¶
自有史(魯季孫召外史掌惡臣衞史華龍/滑曰我太史也楚有左史倚相)故孟子曰晉¶
之乘楚之檮杌魯之春秋一也(乘者興於田賦乘馬之/事檮杌者嚚凶之類興)¶
(於記惡之誡春秋以二始四時以記萬事/遂各以為名其記事一也見趙岐孟子注)定哀之間(魯/定)¶
<pb:KR3k0013_WYG_558-9a>¶
(公哀/公也)魯君子左丘明論集其文作左氏傳三十篇又撰¶
異同號曰國語二十篇繇是乘檮杌之事遂闇(不行於/時為闇)¶
(也其書/今亡)而左氏國語獨章又有記録黄帝以來至春秋¶
時帝王公侯卿大夫號曰世本一十五篇春秋之後七¶
國並争秦并諸侯則有戰國䇿三十三篇漢興定天下¶
大中大夫陸賈記録時政作楚漢春秋九篇孝武之世¶
太史令司馬遷採左氏國語刪世本戰國䇿據楚漢列¶
國時事上自黄帝下訖獲麟(武帝大始三年登隴首/獲白麟遷作史記絶筆)¶
<pb:KR3k0013_WYG_558-9b>¶
(於此/年也)作本紀世家列傳書表凡百三十篇而十篇缺焉¶
(十篇謂文景紀武紀禮書樂書兵書將相/表日者傳三王世家龜䇿傳傳靳列傳)遷之所記從¶
漢元至武則絶其功也至於採經摭傳分散百家之事¶
甚多踈畧不如其本務欲以多聞廣載為功論議淺而¶
不篤其論術學則崇黄老而薄五經(黄帝老子道家也/五經儒家也遷序)¶
(傳曰道家使人精神專一動合無形贍足萬物此謂崇/黄老也又曰儒者博而寡要勞而少功此謂薄五經也)¶
序貨殖則輕仁義而羞貧窮(史記貨殖傳序曰家貧親/老妻子寡弱嵗時無以祭)¶
(祀飲食被服不足以自適如此不慙耻則無所比/矣無嵓處竒士之行而長貧賤稽仁義亦足羞也)道游¶
<pb:KR3k0013_WYG_558-10a>¶
俠則賤守節而貴俗功(史記游俠傳序曰季次原憲行/君子之徳義不茍合當世當世)¶
(亦笑之終身空室蓬户褐衣疏食不饜今游俠其行雖/不軌於仁義然其言必信其行必果已諾必誠不愛其)¶
(軀赴士之戹盖有足多者今拘學或抱咫尺之義/乆孤於世豈若卑論儕俗與世浮沉而取榮名哉)此其¶
大敝傷道所以遇極刑之咎也(極刑謂遷被腐刑也遷/與任安書曰最下腐刑)¶
(極/矣)然善述序事理辯而不華質而不野文質相稱盖良¶
史之才也誠令遷依五經之法言同聖人之是非意亦¶
庶㡬矣(易曰顔氏之子/其殆庶㡬乎)夫百家之書猶可法也若左氏¶
國語世本戰國䇿楚漢春秋太史公書今之所以知古¶
<pb:KR3k0013_WYG_558-10b>¶
後之所繇觀前聖人之耳目也司馬遷序帝王則曰本¶
紀公侯傳國則曰世家卿士特起則曰列傳又進項羽¶
陳渉而黜淮南衡山(謂遷著項羽本紀又陳渉起於隴/畆數月被殺無子孫相繼著為世)¶
(家淮南衡山漢室之裔當世/家而編之列傳進退之失也)細意委曲條例不經若遷¶
之著作採獲古今貫穿經傳至廣博也一人之精文重¶
思煩故有其書刋落不盡尚有盈辭多不齊一(刋落者/謂削落)¶
(繁蕪所/有不善)若序司馬相如舉郡縣著其字至蕭曹陳平之¶
屬及董仲舒並時之人不記其字或縣而不郡者盖不¶
<pb:KR3k0013_WYG_558-11a>¶
暇也(史記衛青平陽人也張釋之/之堵陽人並不顯郡之類也)今此後篇慎覈其事¶
整齊其文不為世家唯紀傳而已傳曰殺史見極平易¶
正直春秋之義也¶
張衡字平子為太史令安帝永初中謁者僕射劉珍校¶
書郎劉騊駼等著作東觀撰集漢紀因定漢家禮儀上¶
言請衡參論其事㑹並卒而衡嘗歎息欲終成之及為¶
侍中上疏請得專事東觀收檢遺文畢力補綴表曰臣¶
仰幹史職敢徼官守竊貪成訓自忘頑愚顧得專於東¶
<pb:KR3k0013_WYG_558-11b>¶
觀畢力於紀記竭思於補闕俾有漢休烈比長乆於天¶
地並光明於日月昭示萬嗣永永不朽也又條上司馬¶
遷班固所叙與典籍不合者十餘事其畧曰易稱虙戲¶
氏王天下虙戲氏没神農氏作神農氏没黄帝堯舜氏¶
作史遷獨載五帝不記三皇今宜并録又一事曰帝¶
系黄帝產青陽昌意周書曰乃命少皥清清即青陽也¶
今宜實定之又以為王莽本傳但應載簒事而已至於¶
編年月紀災祥宜為元后本紀又更始居位人無異望¶
<pb:KR3k0013_WYG_558-12a>¶
光武初為其將然後即真宜以更始之號建於光武之¶
初書數上竟不聼及後之著述多不許典時人追恨之¶
劉千秋為越騎校尉校書東觀好事樊長孫與書曰漢¶
家禮儀叔孫通等所草創皆隨律令在理官藏於几閣¶
無紀録者乆令二代之業闇而不彰誠宜撰次依擬周¶
禮定位分職各有條序今人無愚智入朝不惑君以公¶
族元老正丁其任焉可以己劉君甚然其言與邑子通¶
人郎中張平子參議未定而劉君遷為宗正衛尉平子¶
<pb:KR3k0013_WYG_558-12b>¶
為尚書郎太史令各務其職未暇恤也至順帝時平子¶
為侍中典校書方作周官觧説乃欲次述漢事㑹復遷¶
河間相遂莫能立也述作之功猶不易矣既感和言顧¶
見故新汲令王文山小學為漢官篇畧道公卿内外之¶
職旁及四夷博物條暢多所發明足知舊制儀品¶
晉賈謐為秘書監掌國史朝廷議立晉書限斷中書監¶
荀朂謂宜以魏正始起年著作郎王謨欲引嘉平已下¶
朝臣盡入晉史於時依違未有所决惠帝立更使議之¶
<pb:KR3k0013_WYG_558-13a>¶
謐上議請從㤗始為斷於是事下三府司徒王戎司空¶
張華領軍將軍王衍侍中樂廣黄門侍郎嵇紹國子博¶
士謝衡皆從謐議騎都尉濟北侯荀畯侍中荀藩黄門¶
侍郎華混以為宜用正始開元博士荀熈刁恊謂宜嘉¶
平起年謐重執奏戎華之議事遂施行¶
宋徐爰為太常丞初元嘉中著作郎何承天草創國史¶
孝武初又使奉朝請山謙之南臺御史蘇寳生踵成之¶
六年又以爰領著作郎使終其業爰雖因前作而専為¶
<pb:KR3k0013_WYG_558-13b>¶
一家之書上表曰臣聞虞史炳圖原光被之美夏載昭¶
䇿先隨山之勤天飛雖王徳所至終陟固有資田躍神¶
宗始於俾乂上日兆於納揆其在殷頌長發𤣥王受命¶
作周實維雍伯考行之盛則振古之𢎞軌降逮二漢亦¶
同兹義基帝業乎豐郊紹祚本於昆邑魏以武命國志¶
晉以宣啟陽秋明黄初非更姓之本㤗始為造物之末¶
又近代之令逺史鴻規典謨緬邈紀傳成凖善惡具書¶
成敗畢記伏惟皇宋承金行之澆季鍾經綸之屯極擁¶
<pb:KR3k0013_WYG_558-14a>¶
𤣥光以鳯翔秉神符而龍舉剿定鯨鯢天人佇屬晉禄¶
數終上帝臨宋便應奄膺統㝢對越神工而恭服勤於¶
三分讓徳邁於不嗣其為巍巍蕩蕩赫赫明明歴觀逖¶
聞莫或斯等宜依銜書改文登册變號起元義熈為王¶
業之始載序宣力為功臣之斷其偽𤣥簒竊同於新莾¶
雖靈武克殄自詳之晉録及犯命干紀受戮覇朝雖揖¶
禪之前皆著之宋䇿國典體大方垂不朽請外詳議於¶
是外内博議太宰江夏王義恭等三十五人同爰宜以¶
<pb:KR3k0013_WYG_558-14b>¶
義熈元年為斷散騎常侍巴陵王休若尚書金部郎檀¶
道鸞二人謂宜以元興三年為始太學博士虞龢謂宜¶
以開國為宋公元年詔曰項籍聖公編録二漢前史已¶
有成例桓𤣥傳宜在宋典餘如爰議¶
范曄為太子詹事撰後漢書以為司馬遷班固父子其¶
言史官載籍之作大義粲然著矣議者咸稱二子有良¶
史之才遷文直而事覈固文贍而事詳若固之序事不¶
激詭不抑抗贍而不穢詳而有體使讀之者亹亹而不¶
<pb:KR3k0013_WYG_558-15a>¶
厭信哉其能成名也彪固譏遷以為是非頗謬於聖人¶
然其議論嘗排死節否正直而不叙殺身成仁之為美¶
則輕仁義賤守節愈矣固傷博物洽聞不能以智免極¶
刑然亦身䧟大戮智及之仁不能守之嗚呼古人所以¶
致論於目睫也¶
南齊袁彖為秘書丞議駮國史檀超以天文志紀緯序¶
位度五行志載當時祥沴二篇所記事用相懸日蝕為¶
災宜居五行超欲立處士傳彖曰夫事闗業用方得列其名¶
<pb:KR3k0013_WYG_558-15b>¶
行今栖遁之士排斥皇王陵轢將相此偏介之行不可¶
長風移俗故遷書未傳班史莫編一介之善無縁頓畧¶
宜列其性業附出他篇¶
後魏高祐孝文時為秘書令後與丞李彪等奏曰臣等¶
聞典謨垂文話言所以光著載籍作戒行事所以昭揚¶
然則尚書者記言之體春秋者録事之辭尋覽前志斯¶
皆言動之實録也夏殷以前其文弗具自周以降典章¶
備舉史官之體文質不同立書之㫖隨時有異至若左¶
<pb:KR3k0013_WYG_558-16a>¶
氏屬詞比事兩至並書可謂存史意而非史體逮司馬¶
遷班固皆博識大才論叙古今曲有條章雖周達未兼¶
斯實前史之可言者也至於後漢魏晉咸以放焉惟¶
聖朝剏制上古開基長發自始均以後至於成帝其間¶
世數乆逺是以史弗能傳臣等疎陋忝當史職披覽國¶
史竊有志焉愚謂自王業始基庶事草剏皇始以降光¶
宅中土宜依遷固大體用事類相從紀傳區别表志殊¶
貫如此修綴事可備盡伏惟陛下先天開物洪宣帝命¶
<pb:KR3k0013_WYG_558-16b>¶
皇太后淳曜二儀惠和王度聲教之所洽風譯之所覃¶
固已義振前王矣加以太和已降年未一紀然嘉符禎¶
瑞備臻於往時洪功茂徳事萃於曩世㑹稽佇玉牒之¶
章岱宗想石記之列而秘府䇿勲述美未盡將令皇風¶
大猷或闕而不載功臣懿績或遺而弗傳著作郎已下¶
請取有才用者參造國書如得其人三年有成矣然後¶
大明之功徳光於帝篇聖后之勲業顯於皇䇿佐命忠¶
貞之倫納言司直之士咸以備著載籍矣孝文從之時¶
<pb:KR3k0013_WYG_558-17a>¶
李彪專統著作祐為令時相闗預而已¶
李彪為度支尚書除名及宣武踐阼彪求復舊職修史¶
官之事乃上表曰臣聞龍圖出而皇道明龜書見而帝¶
徳昶斯實㝠中之書契也自瑞官立而卑高陳民師建¶
而貴賤序此乃人間之䋲式也是以唐典篆欽明之䇿¶
虞書銘慎徽之篇傳著夏氏之箴詩録商家之頌斯皆¶
國史明乎得失之迹也逮於周姬鑒於二代文王開之¶
以兩經公旦申之以六聨郁乎其文典章大畧也故觀¶
<pb:KR3k0013_WYG_558-17b>¶
雅頌識文武之丕烈察歌音辯周公之至孝是以季札¶
聼風而知始基聽頌而識盛徳至若尼父之刪魯籍丘¶
明之辨孔志可謂婉而成章盡而不朽者矣自餘乘志¶
之比其亦有趣焉暨史班之録乃文窮於秦漢事盡於¶
哀平懲勸兩書華實兼載文質彬彬富哉言也令大漢¶
之風美類三代降及華馬陳于咸有放焉而敷贊弗逺¶
不可力致豈虗也哉其餘率見而書覩事而作者多矣尋¶
其本末亦可往來焉惟我皇魏之奄有中華也嵗越百¶
<pb:KR3k0013_WYG_558-18a>¶
餘年㡬十紀太祖以弗違開基武皇以奉時創業虎嘯¶
域中龍飛宇外小往大來品物咸亨自兹以降世濟其¶
光史官叙録未充其盛加以東觀中圮冊勲有闕美隨¶
日落善因月稀故諺曰一日不書百事荒蕪至於太和¶
之十一年先帝先后逺惟景業緜緜休烈若不恢史闡¶
録懼上業茂功殆有缺矣於是召名儒博達之士充麟¶
閣之選於是忘臣衆短采臣片志令臣出納授臣丞職¶
猥屬斯事無所與讓高祖時詔臣曰平爾雅志正爾筆¶
<pb:KR3k0013_WYG_558-18b>¶
端書而不法後世何觀臣奉以周旋不敢失墜與著作¶
等鳩集遺文并取前記撰為國書假有新進時賢製作¶
於此者恐閨門既異出入生疑絃柱既易善者或謬自¶
十五年以來臣使國遷頻有南轅之事故載筆遂寢簡¶
牘弗張其於書功録美不其闕歟伏惟孝文皇帝承天¶
地之寳崇祖宗之業景功未就奄焉殂落凡百黎氓若¶
無天地頼遇陛下體明叡之貞應保合之量恢大明以¶
燭物履静恭以和邦天清其氣地樂其静不愆不忘率¶
<pb:KR3k0013_WYG_558-19a>¶
繇舊章可謂重明疊聖元首康哉惟先皇之開創造物¶
經綸浩曠加以魏典流製藻繢垂篇窮理於有象盡性¶
於衆變可謂日月出矣無幽不燭也記曰善迹者欲人¶
繼其行善歌者欲人繼其聲故傳曰文王基之周公成¶
之又曰無周公之才不得行周公之事今之親王可謂¶
當之矣然先皇之茂猷聖逺今王之懿美洞鑒准之前¶
代其徳靡悔也時哉時哉可不光炤哉合徳二儀者先¶
皇之陶鈞也齊明日月者先皇之洞炤也慮周四時者¶
<pb:KR3k0013_WYG_558-19b>¶
先皇之茂功也合契鬼神者先皇之𤣥燭也遷都改邑¶
者先皇之鑒也思同書軌者先皇之逺也守在四夷者¶
先皇之畧也海外有截者先皇之威也禮繇岐陽者先¶
皇之義也張藻岱郊者先皇之仁也鑾幸豳漠者先皇¶
之智也燮伐南京者先皇之禮也升中告成者先皇之¶
肅也親䖍宗社者先皇之敬也衮實無闕者先皇之徳¶
也開物成務者先皇之貞也觀乎人文者先皇之藴也¶
革弊創新者先皇之志也孝慈道洽者先皇之衷也先¶
<pb:KR3k0013_WYG_558-20a>¶
皇有大功二十加以謙尊而光為而弗有可謂四三¶
皇而六五帝矣誠宜功書於竹素聲播於金石臣竊謂¶
史官之達者大則與日月齊明小則與四時並茂其大¶
者孔子左丘是也小者史遷班固是也故能聲流於無¶
窮義昭於來裔是以金石可滅而風流不冺者其唯載¶
籍乎諺曰相門有相將門有將斯不唯其性盖言習之¶
所得也竊謂天文之官太史之職如有其人宜其世矣¶
故尚書稱羲和世掌天地之官張衡賦曰學乎舊史氏斯¶
<pb:KR3k0013_WYG_558-20b>¶
盖世傳之義也若夫良冶之子善知為裘良弓之子善¶
知為箕物豈有定習貫則知耳所以言及此者史職不¶
修事多淪曠天人之際不可須臾闕載也是以談遷世¶
而功立彪固世而事成此乃前鑒之軌轍後鏡之蓍龜¶
也然前代史官之不終業者有之皆陵遲之世不能容¶
善是以平子去史而成賦伯喈連閣而就志近僣晉之¶
世有佐郎王隱為著作虞預所毁亡官在家晝則樵薪¶
供㸑夜則觀文屬綴集成晉書存一代之事司馬紹勑¶
<pb:KR3k0013_WYG_558-21a>¶
尚書唯給筆札而已國之大籍成於私家末世之弊乃¶
至如此此史官之不遇時也今大魏之史職則身貴禄¶
則親榮優哉游哉式榖休矣而典謨弗恢者皆有以也¶
而故著作漁陽傅玭北平陽尼河間邢產廣平宋弁昌¶
黎韓顯宗等並以文才見舉著述是同皆登年不永弗¶
終茂績前著作程靈虬同時應舉共掌此務今從他職¶
官非所司唯崔光一人雖不移任然侍官兩兼故載述¶
致闕臣聞載籍之興繇於大業雅頌垂薦起於徳美雖¶
<pb:KR3k0013_WYG_558-21b>¶
時有文質史有備畧然歴世相仍不改此度也昔史談¶
誡其子遷曰當世有美而不書汝之罪也是以乆而見¶
美孔明在蜀不以史官㽞意是以乆而受譏取之深衷¶
史談之志賢亮逺矣書稱無曠庶官詩有職思其憂臣¶
雖今非所司然昔忝斯任故不以草茅自疎敢言及於¶
此語曰患為之者不必知知之者不得為臣誠不知强¶
欲為知耳竊尋先朝賜臣名彪者逺則擬漢史之叔皮¶
近則凖晉史之紹統推名求義欲罷不能佩荷恩澤死¶
<pb:KR3k0013_WYG_558-22a>¶
而後己今所求者乞一静處綜理國籍以終前志官給¶
事力以充所須雖不能光啟大録庶不為飽食終日耳¶
近則期月可就逺也三年有成正本藴之麟閣副貳藏¶
之名山時司空北海王祥尚書令王肅以其無禄頗相¶
賑餉遂在秘書省同王隠故事白衣修史嵗餘史業竟¶
未及就然區分書體皆彪之功¶
張彛宣武時為光禄大夫表曰竊惟皇王統天必以窮¶
幽為美盡理作聖亦假廣採成明故詢於芻蕘著之周¶
<pb:KR3k0013_WYG_558-22b>¶
什輿人獻箴流於夏典不然則美刺無以得彰善惡有¶
時不逹逮於兩漢魏晉雖道有汚隆而被繡傳檄未始¶
闕也及惠帝失御中夏分離劉苻專據秦西燕趙迭制¶
闗左姚夏繼起五凉競立致使九服揺揺民無定主禮¶
儀典制此焉堙滅暨大魏應厯撥亂登皇翦彼鯨鯢龕¶
靖神縣數紀之間天下寜一傳輝七帝積聖如神高祖¶
遷鼎成周永兹八百偃武修文憲章斯改實所謂加五¶
帝登三王民無徳而名焉猶且慮獨見之不明欲廣訪¶
<pb:KR3k0013_WYG_558-23a>¶
於得失乃命四使觀察風謡臣時忝常伯充一使之列¶
遂得仗節輝金宣恩東夏周歴於齊魯之間徧馳於梁¶
宋之域詢採詩頌研檢獄情庶片言之不遺兾美刺之¶
俱顯而才輕任重多不遂心所採之詩並始申白而值¶
鑾輿南討問罪宛鄧臣復忝行軍樞機是務及輦駕之¶
返膳御未和續以大諱奄臻四海摧慕遂爾推遷不及¶
聞徹未㡬叨牧秦藩違離闕下繼以譴疾相纒寜丁八¶
嵗嘗恐所採之詩永淪丘壑是臣夙夜所懷以為深憂¶
<pb:KR3k0013_WYG_558-23b>¶
者也陛下垂日月之明行雲雨之施察臣往罪之濫矜¶
臣貧病之切既蒙崇以禄養復得拜掃丘墳明目友朋¶
無所負愧且臣一二年來所患不劇尋省本書粗有髣髴¶
凡有七卷令冩上呈伏願昭覽勑付有司使魏代所採¶
之詩不湮於丘井臣之願也¶
陽尼為著作郎好學博通羣籍奏佛道宜在史録後¶
　¶
　冊府元龜卷五百五十八¶
