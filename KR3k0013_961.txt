# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:41.651330
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百六十一
<pb:KR3k0013_WYG_961-1a>¶
欽定四庫全書¶
　册府元龜卷九百六十一　宋　王欽若等　撰¶
　　外臣部¶
　　　土風第三¶
天竺國一名身毒在月氐東南數千里俗與月氐同而¶
卑溼暑熱其國臨大水乗象而戰其人弱於月氐修浮¶
圖道不殺伐遂以成俗(浮圖/佛也)土出象犀瑇𤦛金銀銅鐵¶
鈆錫西與大秦通有大秦珍物又細布好毾㲪諸香石¶
<pb:KR3k0013_WYG_961-1b>¶
蜜胡&KR0923;薑黒鹽一說其俗佛道所興也人民敦龎土地¶
饒沃其王號茂論所都城郭水泉分流繞于渠塹下注¶
江其宫殿皆雕文鏤刻街曲市里屋舎樓觀鐘鼓音樂¶
服飾香華水陸通流百賈交㑹竒玩珍瑋恣心所欲左¶
右喜維舎衛葉波等十六大國去天竺或二三千里共¶
尊奉之以為在天地之中也南天竺國有伏醜城出摩¶
尼珠珊瑚城東有抜頼城出黄金白旃檀石蜜葡桃土¶
宜五糓中天竺國其俗土著與月支同而地卑溼暑熱¶
<pb:KR3k0013_WYG_961-2a>¶
稲嵗四熟苗甚長茂没於駞馬出獅子豹䝍槖駞犀象¶
有火齊如雲母而色紫精者薄如蟬翼焉有金剛似紫¶
石英百鍊不銷可以切玉又有旃檀欎金等香甘蔗諸¶
果出石蜜黒鹽通於大秦故其寳或至扶南交趾貿易¶
焉俗無簿籍以龜貝為貨尤能幻化禁咒或&KR0014;咒龍以¶
致雲雨丈夫致敬極者䑛足摩踵而致其辭家有竒樂¶
倡伎其王與大臣多服錦罽王為螺髻於頂餘髮剪之¶
使拳大夫剪髮穿耳垂璫或以金龍懸於耳耳緩者為¶
<pb:KR3k0013_WYG_961-2b>¶
上俗皆徒跣衣重白色婦人以金銀真珠瓔珞挂頭項¶
死者&KR0137;焚屍取灰以為浮圖或委之中野以施禽獸或¶
流之於河以餉魚鼈無服制之差䘮紀之數謀反者幽¶
殺之小犯罰錢贖罪不孝則㫁手刖足截耳割鼻放流¶
邊外其人柔弱怯於戰闘有弓箭甲矟亦有飛梯地道¶
木牛馬之法有文字善天文算歴之術人皆學悉曇章¶
云是梵天法書於貝多樹葉以記事然尤脩浮圖道不¶
殺生飲酒修戒數百特信盟誓國中徃徃有佛舊迹存¶
<pb:KR3k0013_WYG_961-3a>¶
焉¶
康居國在天竺東南三千里其土氣物類與天竺同男¶
女皆長八尺而怯弱乗象駱駝往来隣國有㓂乗象以¶
戰¶
粟弋國屬康居出名馬牛羊葡萄衆果其土水美故葡¶
萄酒特有名焉¶
嚴國在奄蔡北屬康居出䑕皮以輸之¶
阿蘭聊國(前漢奄/蔡國也)地屬康居土氣温和多楨松白草民¶
<pb:KR3k0013_WYG_961-3b>¶
俗衣服與康居同¶
蒲類國居天山西䟽榆谷廬帳而居逐水草頗知田作¶
畜有牛馬駱駞羊&KR0014;作弓矢出好馬¶
移支國居蒲類地其人勇猛敢戰以㓂鈔為事皆被髮¶
随畜逐水草不知田作所出皆與蒲類同¶
東且彌國其俗廬帳居逐水草頗知田作其所出亦與¶
蒲類同所居無常¶
白馬氐地險阻有麻田出名馬牛羊漆蜜氐人勇戇抵¶
<pb:KR3k0013_WYG_961-4a>¶
冐貪貨死利居於河池一名仇池方百頃四面斗絶(仇/池)¶
(山在今成州上禄縣南仇池縣界本名仇維山上有池/故曰仇池山在倉雒二谷之間常為水所衝激故下石)¶
(而上土形似覆壺仇池記曰仇池百頃周囘九千四十/步天形四方壁立千仞自然樓櫓郤敵分置調均竦起)¶
(數丈有踰人工仇池凡二十三道可手縁而上東西二/門盤道下至上凡有七里上則岡阜低昻泉流交灌酈)¶
(道元注水經云羊腸盤道三十六回開山圖謂之仇/夷所謂積石嵯峨嶔岑隐阿者也上有平田百頃煮)¶
(土成鹽因以/百頃為號也)數為邊㓂郡縣討之則依固自守無貴賤¶
皆為板屋土墻所治處名格谷蠻俗衣布徒跣或椎髻¶
或剪髮兵器以金銀為飾虎皮衣楯便弩射皆暴悍好¶
<pb:KR3k0013_WYG_961-4b>¶
㓂賊焉¶
滑國車師之别種也土地温暖多山川樹木五穀國人¶
以麪及羊肉為糧其獸有獅子兩脚駱駝野驢有角人¶
皆善騎射著小袖長身袍用金玉為帯女人被裘頭上¶
刻木為角長六寸以金銀飾之少女子兄弟共妻無城¶
郭氈屋為居東向開户其王坐金牀随太嵗轉與妻並¶
坐接客無文字以木為契與旁國胡為胡書革皮為紙¶
無職官事天神火神每日則出户祀神而後食其跪一¶
<pb:KR3k0013_WYG_961-5a>¶
拜而起塟以木為槨父母死其子截一耳塟訖即吉其¶
言語待河南人譯然後通¶
古柯國胡宻丹國檀國皆滑旁小國也衣服容貎皆與¶
滑同¶
白題國在滑國東去滑六日行西極波斯土地出粟麥¶
𤓰果食物畧與滑同¶
烏萇國在中天竺南一名烏仗那百姓殷實人性愞弱¶
頗詭詐尤攻禁咒之術篤信佛法言語文字禮義法式¶
<pb:KR3k0013_WYG_961-5b>¶
畧同天竺而弗之及也一説多觧天文吉凶之數其王¶
動則訪决焉土多林果引水灌田豐稻麥事佛多諸寺¶
塔事極華麗人有争訴服之以藥曲者發狂直者無恙¶
為法不殺犯死者唯徙於靈山西南有檀特山山上立¶
寺以驢數頭運食山下無人控御自知往来¶
乾陁國在烏萇西本名業波有闘象七百頭十人乗一¶
象皆執兵仗象鼻縛刀以戰¶
獅子國天竺旁國也其地和適無冬夏之異五糓随人¶
<pb:KR3k0013_WYG_961-6a>¶
所種不湏時莭國中有王以一善化人其樓閣皆以七¶
寳&KR1019;晃耀街巷人衆熾盛每于晨朝警皷曉羣迷常勸¶
念佛破諸衆生無明黒闇常說空理離於物外以清净¶
學道為務不著於聲不著於香無量得道之處一説在¶
西海之中延袤二千餘里多出竒寳本鬼神居之商人¶
到則不見但置寳物價於洲上商人依價買之而去其¶
後鄰國人居之䏻馴養獅子遂以名國風俗與婆羅門¶
同而尤敬佛法¶
<pb:KR3k0013_WYG_961-6b>¶
吐谷渾在青海西其國西有黄沙洲南北一百二十里¶
東西七十里不生草木沙洲因此為號屈真川有鹽地¶
甘谷嶺北有雀䑕同穴或在山嶺或在平地雀色白䑕¶
色黄地生黄紫花草便有雀䑕穴¶
白蘭土出黄金銅鐵其國雖随水草大抵治慕賀川以¶
肉酪為糧頗識文字其男子通服長裙㡌或戴羃羅婦¶
人以金花為首飾辮髪縈後綴以珠貝其婚姻富家厚¶
出聘財竊女而去父卒妻其羣母兄亡妻其諸嫂䘮服¶
<pb:KR3k0013_WYG_961-7a>¶
制𦵏訖而除國無常稅調用不給輙歛富室商人&KR0145;足¶
而止殺人及盗馬者罪至死他犯則徵物以贖地宜大¶
麥而多蔓菁頗有菽粟出蜀馬氂牛西北有流沙數百¶
里夏日有熱風為行旅之患風之所至唯老駝豫知之¶
即鳴而聚立埋其口鼻於沙中人每以為候即将氈擁¶
蔽鼻口其風迅駛斯湏過盡若不防者必致危斃¶
党項羌三苗之後東接臨洮西平西拒葉䕶處山谷間¶
其俗服裘褐被氈以為上飾俗尚武力無法令各為生¶
<pb:KR3k0013_WYG_961-7b>¶
業有戰陣則相屯聚無徭賦不相往来牧養氂牛羊猪¶
以供食不知稼穡其俗淫穢烝報於諸夷中㝡為甚無¶
文字但候草木以記嵗時三年一聚㑹殺牛羊以祭天¶
人年八十以上死者以為令終親戚不哭少而死者則¶
云夭札共悲哭之有琵琶横吹擊缶為節¶
高昌國葢車師之故地也南接河東連燉煌西次龜兹¶
北鄰勑勒置四十六鎮交河田地高寕臨川横截栁婆¶
洿林新興繇寕始昌篤進白刀等皆其鎮名國人言語¶
<pb:KR3k0013_WYG_961-8a>¶
與中國畧同有五經歴代史諸子集面類髙麗辮髮垂¶
之於背着長身小袖袍縵襠袴女子頭髮辮而不垂著¶
錦襭瓔珞環釧婚姻有六禮其地髙燥築土為城架木¶
為屋土覆其上寒暑與益州相似備植九糓人多噉麪¶
及牛羊肉出良馬葡萄酒石鹽多草木草實如繭繭中¶
絲如細纑名為白氈子國人多取織以為布甚軟白交¶
市用焉有朝烏者旦旦集王殿前為行不畏人日出然¶
後散去一説男子胡服婦人裙襦頭上作髻其風俗政¶
<pb:KR3k0013_WYG_961-8b>¶
令與華夏略同地多磧氣候温暖糓麥再熟宜蠶多五¶
果有草名為羊刺其上生蜜而味甚佳出赤鹽如朱白¶
鹽如玉多葡萄酒俗事天神兼信佛法國中羊馬牧於¶
隐僻之處以避外冦非貴人不知其所北有赤石山山¶
北七十里有貪汙山下有積雪此山之北鐵勒界也従¶
武威西北有㨗路渡沙磧千餘里四面茫然無有蹊逕¶
欲往者尋有人畜骸骨而去路中或聞歌哭之聲行人¶
尋之多致亡失葢魑魅魍魎也故商客往来多取伊吾¶
<pb:KR3k0013_WYG_961-9a>¶
路¶
康國者康居之後遷徙不常其地有胡律置於祅祠决¶
罰則取而斷之重罪者族次重者死賊盗截其足人皆¶
深目髙鼻多鬚髯有大小皷琵琶五絃箜篌笛婚姻䘮¶
制與突厥同國立祖廟以六月祭之諸侯皆来助祭俗¶
奉佛為胡書氣候温宜五糓勤修園&KR0188;樹木滋茂出馬¶
駝驢封牛黄金鐃沙&KR0008;香阿薩那香瑟瑟麖皮氍毹錦¶
氈多葡萄酒富家或致千石連年不敗丈夫剪髪或辮¶
<pb:KR3k0013_WYG_961-9b>¶
髪其王冠氊㡌飾以金寳婦人盤髻幪以皂巾飾以金¶
花人多嗜酒好歌舞於道路生子必以石蜜内口中以¶
膠置掌内欲其成長口常甘言持錢如膠之黏物俗習¶
胡書善商賈争分銖之利男子年二十即逺之旁國来¶
適中夏利之所在無所不到以十二月為嵗首有婆羅¶
門為其占星候氣以定吉凶頗有佛法至十一月皷舞¶
乞寒以水相潑盛為戯樂¶
似盤國與康國隣出好馬¶
<pb:KR3k0013_WYG_961-10a>¶
瑟匿國北接石國其俗不好商賈風俗並畧與康國同¶
焉¶
安國風俗同於康國唯妻其姊妹及母子逓相禽獸此¶
為異也¶
石國其俗正月六日七月十五日以王父母焼餘之骨¶
金瓮盛之置于牀上巡遶而行散以花香雜果王率臣¶
下設祭焉禮終王與夫人出就别帳臣下以次列坐享¶
宴而罷有粟麥多良馬其俗善戰¶
<pb:KR3k0013_WYG_961-10b>¶
女國在葱嶺之南以女為王每居層樓侍女數百王日¶
一聴政其王死若無女嗣位國人請歛金錢得數百萬¶
還死王之族買女而立之其地五男三女俗貴女子賤¶
丈夫婦人為吏職男子為士女子貴者則多有侍男男¶
子不得有侍女雖賤庶之女盡為家長猶有數夫焉生¶
子皆従母姓男子被髪以青緑塗面婦人辮髪而縈之¶
以皮為鞋課稅無常氣候多寒以狩獵為業出鍮石朱¶
砂麝香氂牛駿馬蜀馬尤多鹽常將鹽向天竺興販其¶
<pb:KR3k0013_WYG_961-11a>¶
利數倍¶
鏺汗國古渠搜國也其王坐金羊牀妻戴金花俗多朱¶
砂金鐵¶
吐火羅國在葱嶺西與悒怛雜居勝兵共五萬其國土¶
多男子少婦人故兄弟通室婦人五夫則角飾戴五角¶
十夫則戴十角男子無兄弟者則與他人結為昆季方¶
始得妻不然者終身無婦矣被服文字與于闐略同城¶
北有屋數頗梨山南崖穴中有神馬國人每牧牝馬於¶
<pb:KR3k0013_WYG_961-11b>¶
其側時産名駒皆汗血多善馬有屋宇雜以穹廬著小¶
袖袍小口袴大頭長裙㡌女子被髮為辮其地與益州¶
隣嘗通同商賈民慕其利多往従之教其書記為之辭¶
譯稍桀黠矣一說多畜逐水草無城郭後稍為宫室而¶
人民猶以氈廬百子帳為行屋地常風寒人行平沙中¶
沙礫飛起行迹皆滅肥地則有雀䑕同穴生黄紫花痩¶
地輙有瘴氣使人斷氣牛馬得之疲汗不䏻行¶
宕昌國在河南國東本西羌種也俗皆土著居有棟宇¶
<pb:KR3k0013_WYG_961-12a>¶
其屋織氂牛尾及羖羊毛覆之國無法令又無徭賦唯¶
征伐之時乃相屯聚不然則各生業不相往来皆衣裘¶
褐牧養氂牛羊豕以供其食父子伯叔兄弟死者即以¶
其繼母世叔母及兄弟婦子婦為妻俗無文字但候草¶
木榮落以記嵗時三年一聚殺牛羊以祭天¶
鄧至國居西凉州界羌别種也其俗呼㡌曰突何其衣¶
服與宕昌同¶
武興國本仇池其國東連秦嶺西接宕昌去宕昌八百¶
<pb:KR3k0013_WYG_961-12b>¶
里南去漢中四百里北去岐州三百里去長安九百里¶
本有十萬户世世分减其大姓有苻氏姜氏言語與中¶
國同著烏皂突騎㡌長身小袖袍小口袴皮鞾地植九¶
糓婚姻備六禮知書疏種桑麻出紬絹精紈漆蠟椒等¶
山出銅鐵¶
西戎踈勒國在姑墨西白山之南百餘里漢時舊國也¶
其王戴金獅子冠土多稻粟麻麥銅鐵錦綿人手足皆¶
六指産子非六指者即不育俗事祅神有胡書文字¶
<pb:KR3k0013_WYG_961-13a>¶
者至㧞國在踈勒西其國東有潘賀那山出美鐵及獅¶
子¶
悉宻國在者至西其國東有山名郁悉滿山出金玉多¶
鐵¶
悉萬斤國在悉宻西其國南有山名伽邑那山出獅子¶
吐呼羅國在悉萬斤東土冝五糓有好馬駝騾¶
伽不單國在悉萬斤西北土平宜稲麥有五果¶
色知顯國在悉萬斤西北土平多果¶
<pb:KR3k0013_WYG_961-13b>¶
伽色尼國在悉萬斤南土出赤鹽多五果¶
薄知國在伽色尼南多五果¶
牟知國在忸宻西南(忸宻無/土風)土平禽獸草木類中國¶
諾色波羅國在忸宻南土平宜稲麥多五果¶
旱伽至國在忸宻西平土少田殖取稲麥於隣國有五¶
果¶
阿弗大汗國在忸宻西土平多五果¶
呼似宻國在阿弗大汗西土平出銀琥珀有獅子多五¶
<pb:KR3k0013_WYG_961-14a>¶
果¶
疊伏羅國有勿悉城城北有鹽竒水西流有白象并有¶
阿未黎波波中織作布土冝五榖¶
拔豆國出金銀雜寳白象水牛氂牛葡萄五果¶
副貨國在沒随國東(没随無/土風)宜五榖葡萄唯有馬駞騾¶
波斯國大月氐之别種都宿利城其王姓波斯氏坐金¶
羊牀戴金花冠衣錦袍織成帔飾以真珠寳物其俗丈¶
夫剪髪戴白皮㡌貫頭衫兩肩近下開之并有巾帔縁¶
<pb:KR3k0013_WYG_961-14b>¶
以織成婦人服大衫披大㡌帔其髪前為髻後被之飾¶
以金花仍貫五色珠絡之於膊王於其國内别有小牙¶
十餘所猶中國之離宫也每年四月出遊處之十月乃¶
還王即位以後擇諸子内賢者宻書其名封之於庫諸¶
子及大臣皆莫之知也王死乃衆共發書視之其封内¶
有名者即以為王餘子各出就邊任兄弟更不相見也¶
兵器有甲矟圓排劔弩弓箭戰並乗象百人随之其刑¶
法重罪懸諸竿上射而殺之次則繋獄新王立乃釋之¶
<pb:KR3k0013_WYG_961-15a>¶
輕罪則劓刖若髠或剪半鬢及繋排於項以為恥辱犯¶
强盗者禁之終身姦貴人妻者男子流婦人割其耳鼻¶
賦税准地輸銀錢俗事火天神婚合亦不擇尊卑諸夷¶
之中最為醜穢矣民女年十嵗以上有姿貌者王收養¶
之有功勲人即分賜死者多棄屍於山一月治服城外¶
有人别居唯知䘮𦵏之事號為不净人若入城市揺鈴¶
自别以六月為嵗首尤重七月十七日十二月一日民¶
庶以上各相命召設㑹作樂以極歡娱又以每年正月¶
<pb:KR3k0013_WYG_961-15b>¶
二十日各祭其先者氣候暑熱家自藏氷地多沙磧引¶
水溉灌其五糓及禽獸等與中夏畧同唯無稲及黍秫¶
土出名馬及駝富室至有數千頭者又出白象獅子大¶
鳥卵真珠玻瓈珊瑚琥珀瑠璃瑪瑙水精瑟瑟金銀䃋¶
石金剛火齊鑌鐵銅錫朱砂銀綾錦氈毼氍毹毾㲪𤣥麞¶
皮及薫陸欎金蘇合青木香等胡椒畢撥石蜜千年棗¶
香附子訶梨勒無食子鹽緑雌黄等物一説西去城十¶
五里有土山山中有鷲鳥噉羊土人極以為患國中有¶
<pb:KR3k0013_WYG_961-16a>¶
優鉢曇華鮮華可愛出龍駒馬鹹池生珊瑚樹長一二¶
尺亦有琥珀瑪瑙真珠玫瑰等國内不以為珍市買用¶
金銀婚姻法下聘訖女壻将數十人迎婦壻著金線錦¶
袍師子錦袴戴天冠婦亦如之婦兄弟便来捉手付託¶
夫婦之禮於兹永畢¶
伏盧尼國在波斯國北東有大河南流中有鳥其形似¶
人亦有如槖駝馬者皆有翼常居水中出水便死城北¶
有云尼山出銀珊瑚琥珀多獅子¶
<pb:KR3k0013_WYG_961-16b>¶
附國在党項西南數千里重罪者死輕罪者罰牛人皆¶
輕㨗便撃劔漆皮為牟甲弓長六尺以竹為弦妻其羣¶
母及嫂兒弟死父兄亦納其妻好歌舞鼓簧吹長笛有¶
死者無服制置屍髙牀之上沐浴衣服被以牟甲覆以¶
獸皮子孫不哭帯甲舞劔而呼云我父為鬼所取我欲¶
報寃殺鬼自餘親戚哭三聲而止婦人哭必以兩手掩¶
面死家殺牛親屬以猪酒相遺共飲噉而瘞之死後十¶
年而火𦵏其𦵏必集親賔殺馬動至數十匹立其祖父¶
<pb:KR3k0013_WYG_961-17a>¶
神而事之其俗以皮為㡌形圓如鉢或戴羃䍦衣多毛¶
毼皮裘全剥牛脚皮為靴項繋鐵鏁手貫鐵釧王與酋¶
帥金為首飾胷前懸一金花徑三寸其土髙氣候凉多¶
風少雨土宜小麥青科山出金銀多白雉水有嘉魚長¶
四尺而鱗細¶
朱俱波國在葱嶺北二百里漢之舊地也其俗盛崇佛¶
法文字同於婆羅門¶
吐蕃國本漢西𦍑之地雷雨風雹霰雪每隔日有之夏¶
<pb:KR3k0013_WYG_961-17b>¶
節氣如中土暮春之月山有積雪其草細不過三寸牛¶
馬皆食之地有冷瘴令人氣急不甚為&KR0675;其俗重漢繒¶
而貴男女用為首飾而白蘭等並臣焉其君長或居䟦¶
布川或居邏些有小城而不居坐大氊帳連帳號大拂¶
廬其拂可坐數百人兵衛極𫿞而衙府甚狭西南通泥¶
婆羅門國卑實兹焉其百姓皆居小拂廬而無分别俗¶
養牛羊取乳酪用供食兼取毛為褐而衣焉不食驢馬¶
肉以麥為麪家不全給人死殺牛馬以殉取牛馬頭周¶
<pb:KR3k0013_WYG_961-18a>¶
壘於墓上其墓正方累石為之状若平頭屋焉其臣與¶
君自為友號曰共命人其數不過五人君死之日共命¶
人皆日夜縦酒葬日於脚下針血盡乃死便以殉𦵏復¶
有親信人用刀當腦縫鋸或有将四尺木大如指刺兩肋¶
下死者十有四五亦殉葬焉其設官父死子代絶嗣近¶
則親襲焉非其種類輙不相伏大畧其冠章飾有五等¶
一謂瑟瑟二謂金三謂金飾銀上四謂銀五謂熟銅各¶
以方圓三寸褐上装之安膊前以别貴賤其戰必下馬¶
<pb:KR3k0013_WYG_961-18b>¶
列行陣死則逓收之終不肯退槍細而長於漢者弓矢¶
弱堅人皆用劔不戰負劒而行俗重戰死戰死者其墓¶
周廻白土泥之不與諸墓連接其驛以鐵箭為契其箭¶
長七寸若急驛膊前加著一銀鶻更急其鶻至十二三¶
每驛百餘里随水草而居不常厥所有草名蓮古芒葉¶
長二寸状若斜蒿每莖不過三四葉其莖蔓其花黄其¶
根連珠如麥門冬味酸性㣲冷有䑕尾長於常䑕每三¶
二十同一穴至秋後衆䑕收此草根為蔵多者至數石¶
<pb:KR3k0013_WYG_961-19a>¶
俗常掘草根而食而留給䑕糧其國禁殺䑕殺䑕者輙¶
加其罪俗亦愛而不殺有鹿服泉諸山川亦遍出泉其¶
泉口大者丈餘小者一二尺水深尺餘其馬歴泉口行¶
止之勇不失脚與漢戰輙引入此地漢馬顛躓因而敗¶
績有青海去城五百里周廻四百里傍土平沃多植麥¶
在吐谷渾西南其春夏軍糧資海魚以給有可䟦海去¶
赤嶺百里方圓七百里水苦不可飲有氂牛河濶一里¶
岸峻流入蠻西洱河合流東號為漾鼻水又東南出㑹¶
<pb:KR3k0013_WYG_961-19b>¶
川為瀘水焉有蔵河去邏些三百里東南流衆水湊焉¶
南入崑崙國其中有魚似鱒而無鱗州渚法之有水栁¶
及攝木生焉其流不急自赤嶺至邏些川無樹木唯鉢¶
川三十里縁山有栝樹邏些川三百里有栁栝樹酸棲¶
等皆蟠屈不條茂有雪厚三尺周廻三十里山下有水¶
湧其俗云山下有人居未嘗輙見有鑠河去長安五千¶
里其水有石號曰温湯其石狀如肝方圓數尺河水冷¶
石面有穴六寸湯水湧出其中流入河其石熱其湯沸¶
<pb:KR3k0013_WYG_961-20a>¶
輙不可近所留處名並爛湯中有蟲状如馬尾色赤長¶
半寸有鶻莽山去長安六千里餘其國因險而為防焉¶
其山西八里狀若三峡其中水流聲若雷霆人語不相¶
聞其山逺而望之色黄而白無草木兩岸有石壁一處¶
瀑流自山顛飛下可百餘尺激一縣石似飄粉焉其俗¶
刻木結繩其兵以金為鏃寇至舉烽而應之重戰没者¶
為甲門奔敗者加狐尾于首以示終身之恥自其王棄¶
宗弄賛唐太宗貞觀後吞併諸蕃地方千里每十節度¶
<pb:KR3k0013_WYG_961-20b>¶
置一上相統之自號吐蕃為寳髻爵位則以寳珠大瑟¶
瑟小瑟瑟大銀小銀大䃋石小䃋石大銅小銅等為告¶
身以别髙下重君臣之義輕父子之道用政嚴酷人無¶
敢違事無大小必出於宰相便宜従事故國風大理而¶
飲酒者不得及亂女子無敢干政然緇徒之間或有専¶
柄者好咒誓而多疑忌敬信釋氏諂鬼神貴壮賤老倨¶
父傲母惟以淬礪為業罕務耕耘不喜病疾尤惡瘡痏¶
出疆之費亦無定給而臨陣所得便為己有所以戰伐¶
<pb:KR3k0013_WYG_961-21a>¶
吞併往必成功¶
北狄匈奴居于北邊随草畜牧而轉移其畜之所多則¶
牛馬羊其竒畜則槖駝驢驘駃騠騊駼驒奚(駃騠駿馬/騊駼馬類)¶
(生北海驒奚騾驢類也駝音徒何切駃/音决騠音提騊音桃駼音徒驒音顛)逐水草遷徙無¶
城郭常居耘田之業然亦各有分地(分音扶/問切)無文書以¶
言語為約束兒䏻騎羊引弓射鳥䑕(言其幼/小䏻射)少長則射¶
狐兎(少長言/漸大)肉食(言無米粟/唯食肉)士力䏻彎弓盡為甲騎其¶
俗寛則随畜因射獵禽獸為生業急則人習戰攻以侵¶
<pb:KR3k0013_WYG_961-21b>¶
伐(人人皆/習之)其天性也其長兵則弓矢短兵則刀鋋(音蟬/鐵把)¶
(小/矛)利則進不利則退不羞遁走茍利所在不知禮義自¶
君王以下咸食畜肉衣其皮革被旃裘壮者食肥美老¶
者飲食其餘貴壮健賤老弱父死妻其後母兄弟死皆¶
取其妻妻之其俗有名不諱而無字嵗正月諸長少㑹¶
單于庭祠五月大龍城祭其先天地鬼神秋馬肥大㑹¶
蹛林課較人畜計(蹛音帯繞林木而祭也鮮卑之俗自/古相傳秋冬之祭無林木者尚&KR0390;栁)¶
(枝衆騎祭遶三周乃止此/其遺法計者人畜之數)其法㧞刃尺者死坐盗者没¶
<pb:KR3k0013_WYG_961-22a>¶
入其家有罪小者軋(軋謂輾轢其骨節若今之厭踝/者也軋音於㸃切輾音女展切)¶
大者死獄乆者不滿十日一國之囚不過數人而單于¶
朝出營拜日之始生夕拜月其坐長左而北向(左者以/左為尊)¶
日上戊巳其送死有棺槨金銀衣裳而無封樹䘮服近¶
幸臣妾従死者多至数十百人(或數十人/或百人)舉事常随月¶
盛壮以攻戰月虧則退兵其攻戰斬首虜賜一巵酒而¶
所得鹵獲因以予之得人以為奴婢故其戰人人自為¶
趍利(趍讀曰趨/趍向也)善為誘兵以包敵(包裹/取之)故其逐利如烏¶
<pb:KR3k0013_WYG_961-22b>¶
之集其困敗瓦觧雲散矣戰而扶轝死者盡得死者家¶
財¶
烏桓國夲東胡也俗善騎射弋獵禽獸為事随水草放¶
牧居無常處以穹廬為舎東開向日食肉飲酪以毛毳¶
為衣(毛之縟細/者為毳)貴少而賤老其性悍塞(悍勇也塞/謂不開)怒則¶
殺父兄而終不&KR0675;其母以母有族類父兄無相仇報故¶
也有勇健䏻理决闘訟者推為大人無世業相繼邑落¶
各有小帥數百千落自為一部大人有所召呼則刻木¶
<pb:KR3k0013_WYG_961-23a>¶
為信雖無文字而部衆不敢違犯氏姓無常以大人健¶
者名字為姓大人以下各自畜牧營産不相徭役其嫁¶
娶則先畧女通情(不以道/娶為畧)或半嵗百日然後送牛馬羊¶
畜以為聘幣婿随妻還妻家無尊卑旦旦拜之而不拜¶
其父母為妻家僕役一二年間妻家乃厚遣送女居處¶
財物一皆為辦其俗妻後母報寡嫂死則歸其故夫計¶
謀従用婦人唯鬬戰之事乃自决之父子男女相對踞¶
蹲以髠頭為輕便婦人至嫁時乃養髪分為髻著句决¶
<pb:KR3k0013_WYG_961-23b>¶
飾以金碧猶中國有簂歩揺(簂音吉悔切或為幗婦人/首飾也皇后首飾有垂珠)¶
(步則/揺之)婦人䏻刺韋作文繡織氀毼(氀音力干切/毼音曷𦋺也)男女䏻¶
作弓矢鞍勒鍛金鐵為兵器其土地宜穄及東穡東穡¶
似蓬草實如穄子至十月而熟見禽獸孕乳以别四節¶
俗貴兵死歛屍以棺有哭泣之哀至𦵏則歌舞相送肥¶
養一犬以綵纓牽并取死者所乗馬衣服皆焼而送之¶
言以屬累(音蜀類猶/付託也)犬使護死者神靈歸赤山赤山在¶
遼東西北數千里如中國人死者魂神歸岱山也敬鬼¶
<pb:KR3k0013_WYG_961-24a>¶
神祠天地日月星辰山川及先大人有健名者祠用牛¶
羊畢皆焼之其約法違大人言者罪至死若相賊殺者¶
令部落自相報不止詣大人告之聴出馬牛羊以贖死¶
其自殺父兄則無罪若亾畔為大人所捕者邑落不得¶
受之皆徙逐於雍狂之地地無山有沙漠流水草木多¶
蝮蛇¶
鮮卑者東胡之支也其言語習俗與烏桓同唯婚姻先¶
髠頭以季春月大㑹於饒樂水上(在今營/州北)飲宴畢然後¶
<pb:KR3k0013_WYG_961-24b>¶
配合又禽獸異於中國者野馬羱羊角端牛以角為弓¶
俗之角端弓者(羱羊似呉羊而/大角出西方)又有貂豽鼲子皮毛柔¶
輭(豽音女骨切鼲音胡昆切/貂鼲並䑕屬豽猴屬也)故天下以為名裘¶
突厥世居金山其俗畜物為事兵器有弓矢鳴鏑甲矟¶
刀劍其佩則兼有伏突旗纛之上施金狼頭侍衛之士¶
謂之附離夏言亦狼也葢本狼生志不忘舊其徴彂兵¶
馬及科稅雜畜&KR0186;刻木為数并一金鏃箭蠟封印之為¶
信契其刑法反叛殺人及姦人之婦盗馬絆者皆死奸¶
<pb:KR3k0013_WYG_961-25a>¶
人女者重責財物即以其女妻之鬬傷人者随輕重輸¶
物盗馬及財物者各十餘倍徵之死者停屍於帳子孫¶
及諸親屬男女各殺羊馬陳于帳前祭之繞帳赱馬七¶
匝一詣帳門以刀𠢐面且哭血淚俱流如此者七度乃¶
止擇日取亡者所乗馬及經服用之物并屍俱焚之收¶
其餘灰待時而𦵏春夏死者候草木黄落秋冬死者候¶
華葉榮茂然始坎而瘞之塟之日親屬設祭及走馬𠢐¶
面如初死之儀塟訖於墓所立石建標其石多少依平¶
<pb:KR3k0013_WYG_961-25b>¶
生所殺人數以祭之羊馬頭盡懸挂於標上是日也男¶
子咸盛服飾㑹於塟所男有恱愛於女者歸即遣人聘¶
問父母多不違也父兄伯叔死者子弟及姪等妻其後¶
母世母嫂唯尊者不得下滛雖遷徙無常而各有分地¶
可汗常處於都斤山牙帳東開盖敬日之所出也每嵗率¶
諸貴人祭其先窟以五月中旬集他人水拜祭天神於都¶
斤西五百里有高山逈出上無草木謂為勃外凝黎夏¶
言地神也其書字類胡而不知年歴唯以草青為記其¶
<pb:KR3k0013_WYG_961-26a>¶
主初立近侍重臣等與之以氈随日轉九廻每一廻臣¶
下皆拜訖乃扶令乗馬以帛絞其頸使纔不至絶然後¶
釋而急問之曰你能作㡬年可汗其主既神情瞀亂不¶
能詳定多少臣下等随其所言以騐修短之數一説男¶
子好樗蒲女子蹴踘飲馬酪取醉歌呼相對敬鬼神信¶
巫覡重兵死而恥病終大抵與匈奴同俗¶
西突厥居無常處多在烏孫故地其俗每五月八月相¶
聚祭神嵗遣重臣向其先世所居之窟致祭焉¶
<pb:KR3k0013_WYG_961-26b>¶
稽胡一曰歩落稽盖匈奴之别種其俗土著亦知種田地¶
少桑蠶多衣麻布其丈夫衣服及𦵏殯與中夏略同婦¶
人則多貫蜃貝以為耳頸飾又與華民錯居其渠帥頗¶
識文字然語類夷狄因譯乃通蹲踞無禮貪而忍&KR0675;俗¶
好淫穢處女尤甚将嫁之夕方與淫者叙離夫氏聞之¶
以多為貴既嫁之後頗有防閑有犯奸者随事懲罰又¶
兄弟死者納其妻雖分統部郡縣列於編户然輕其徭¶
賦有異齊民山谷阻深者又未盡役屬而㓙悍恃險數¶
<pb:KR3k0013_WYG_961-27a>¶
為寇亂¶
駮馬國其地在突厥之北漸近北海土地嚴寒至冬積¶
雪樹木不没者一二尺比暖雪消以馬犁種取魚鹿獺¶
貂灰䑕等肉充食以其皮為衣少鐵器用陶瓦釜及樺¶
木根為盤盌随水草而居累木似井䦨樺皮盖以為屋¶
土牀草蓐而寝處之草盡則移居無定所馬色並駮故¶
以為名一說舉國悉留騮駮馬不乗但取其湩酪充食¶
而已因山而居與結骨不敦相侵伐貌類結骨而言語¶
<pb:KR3k0013_WYG_961-27b>¶
不相通其俗随逐水草無王立小君長以聽焉¶
結骨部在駮馬國南其人並依水而居身悉長大赤髪¶
緑睛有黒髪者以為不祥人皆勁勇鄰國憚之其俗大¶
率與突厥同而婚姻無財聘性多淫泆與外人通者不¶
忌其壻死𦵏䘮刀𠢐其面火𦵏收其骨踰年而為墳墓¶
有哭泣之禮冬以木為室覆以木皮土宜粟麥穄豆之¶
屬無果菜有馬出貂天每雨鐵收而用之以為刀劔甚¶
銛利其國獵蒐皆乗木馬升降山險追赴若飛¶
<pb:KR3k0013_WYG_961-28a>¶
鹽漠念咄六闕俟斤部落及史檐部落並在駮馬東其¶
兩部土多松樺每年税貂獺青白三䑕皮以為貢賦¶
流鬼國邊於北海多沮澤有魚鹽之利地氣沍寒早霜¶
雪每堅氷之後以木廣六尺長七尺施系其上以踐層¶
氷逐其赱獸俗多狗以其皮毛為裘褐¶
㧞野古在僕骨東其地豐草人皆殷富土多霜雪東北¶
一千里曰康干河有松木一二年乃化為石其色青有¶
國人皆居住其人謂之康千石為石以後仍松文人皆¶
<pb:KR3k0013_WYG_961-28b>¶
著木脚氷上逐鹿以耕種射獵為業國多好馬又出鐵¶
風俗與鐵勒同而言語稍别焉¶
鞠國在㧞野古東北有樹無草但有地苔無羊馬家畜¶
有鹿如中國牛馬使鹿牽車可勝三四人衣鹿皮食地¶
苔其人取木枝為屋尊卑共居其中¶
俞折國在鞠國東土地廣大百姓衆多風俗與㧞野古¶
同少牛馬地多貂䑕¶
大漢國在鞠國北地饒羊馬其人極長大長者至一丈¶
<pb:KR3k0013_WYG_961-29a>¶
三四尺¶
芮國亦名芮芮國無城郭随水草畜牧以穹廬為居辮¶
髮衣錦小袖袍小口袴深雍鞾其地苦寒七月流澌亘¶
河國人能以術祭天而致風雪前對皎日後則泥潦横¶
流故其戰敗莫能追及或於中夏為之則曀而不雨問¶
其故葢以㬉云¶
鐵勒匈奴之苗裔無君長分屬東西兩突厥居無常所¶
随水草移人性㐫忍善於騎射貪婪尤甚以寇抄為生¶
<pb:KR3k0013_WYG_961-29b>¶
近西邊者頗為藝植多牛羊而少馬其俗大抵與突厥¶
同唯丈夫婚畢便就妻家待産乳男女然後歸舎死者¶
埋殯之此其異也¶
奚本名厙莫奚俗甚為不潔而善射獵好為寇鈔每與契¶
丹相攻擊虜獲財畜因而得賞死者以葦薄裹尸懸之¶
樹上風俗同於突厥毎随逐水草以畜牧為業遷徙無¶
常居有氈帳兼用車為營牙中常五百人持兵自衛此¶
外部落皆散居山谷無賦稅¶
<pb:KR3k0013_WYG_961-30a>¶
契丹之先與庫莫奚異種而同類居黄龍之北數百里¶
其俗與靺鞨同好為寇盗父母死而悲哭者以為不壮¶
但以其屍置於山樹之上經三年之後乃收其骨而焚¶
之因酹而祝曰冬月特向陽食若我射獵時使我多得¶
猪鹿其無禮頑嚚於諸夷最甚¶
南室韋契丹别部也在契丹北三千里土地卑濕至夏¶
則移向西北貸勃欠對二山多草木饒禽獸又多蚊蚋¶
人皆巢居以避其患俗丈夫皆被髪婦人盤髪衣服與¶
<pb:KR3k0013_WYG_961-30b>¶
契丹同乗牛車籧篨為屋如突厥氈車之状渡水則束¶
薪為筏或有以皮為舟者馬則織草為韉結繩為轡&KR0397;¶
則屈木為屋以籧篨覆上移則載行以猪皮為席婦人¶
抱膝而坐氣候多寒田收甚薄無羊少馬多猪牛造酒¶
食噉與靺鞨同俗婚嫁之法二家相許壻輙盗婦将去¶
然後送牛馬為聘更将婦家待有娠乃相随還舎婦人¶
不再嫁以為死人之妻難以共居部落共為大棚人死¶
則置屍其上居䘮三年唯四哭其國無鐵取給於高麗¶
<pb:KR3k0013_WYG_961-31a>¶
多貂兵器有弓楛矢尤善射時聚弋獵事畢而散其人¶
土著無賦斂或為小室以皮覆上相聚而居至數十百¶
家剡木為犁不加金刃人牽以種不觧用牛夏多霧雨¶
冬多霜霰畜宜犬豕養豢而噉之其皮用以為韋男子¶
女人通以為服被髪左袵其家富者項著五色雜珠婚¶
嫁之法男先就女舎三年役力因得親迎其婦役日既¶
滿女家分其財物夫婦同車而載皷舞共歸¶
北室韋亦契丹别部也氣候最寒雪深沒馬冬則入山¶
<pb:KR3k0013_WYG_961-31b>¶
居土穴中牛畜多凍死饒麞鹿射獵為務食肉衣皮鑿¶
氷没水中而網射魚鼈地多積雪懼陷坑穽騎木而行¶
俗皆捕貂為業冠以狐貉衣以魚皮¶
霫匈奴之别種亦鮮卑故地也人多善射獵好以赤皮¶
為衣縁婦人貴銅釧衣襟上下懸小銅鈴風俗畧與契¶
丹同¶
沙陁突厥在甘州習俗左老右壯溷雜男女畧與吐蕃¶
同其悍㨗便弓馬勝之¶
<pb:KR3k0013_WYG_961-32a>¶
昆彌國土地宜稲其俗辮髪左衽被服與突厥畧同相¶
傳云匈奴本兄弟之國也随逐水草夏居山冬入深谷¶
俗尚戰惡疾終¶
都播者鐵勒之别種也其俗結草為廬無牛羊不知稼¶
穡土多百合草取其根以為糧¶
骨利幹居廻紇澣海之北草多百合地出名馬其馬頭¶
類槖駞筋骨麤壮好者日行四百里其國北又距大海¶
晝長而夕短日没後天色正曛煮一羊脾纔熟而東方¶
<pb:KR3k0013_WYG_961-32b>¶
曙盖近日出入之處也¶
掃刺部落本在琵琶川幽州東北數百里出古北口是¶
焉地宜羊馬羊則純黒馬&KR2439;前蹄堅善走以狩獵為務¶
逐獸高山自上而下弓弧縱鏑其勢若飛鮮有覆壓¶
鬼田國在駮馬國西夜逰晝伏以鹿皮為衣眼鼻耳與¶
中國人同口在頂上土無米粟噉鹿及蛇¶
　¶
　册府元龜卷九百六十一¶
