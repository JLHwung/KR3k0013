# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.575740
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十八
<pb:KR3k0013_WYG_248-1a>¶
欽定四庫全書¶
　册府元龜卷二百四十八　宋王欽若等　撰¶
　　列國君部¶
　　　攻伐¶
書曰列爵惟五分土惟三所以錫壤開封建賢立徳乃¶
用其制以為藩屏暨夫衰世交相攻伐陳師鞠旅或勤¶
王而討不庭遣將即戎或主覇而存危國斯則近於仁¶
義之舉得乎節制之道矣及乎以彊暴弱以曲凌直生¶
<pb:KR3k0013_WYG_248-1b>¶
民之肝腦塗地而靡顧親隣之盟誓在耳而遽絶衰世¶
之弊一至於此故仲尼曰天下有道禮樂征伐自天子¶
出天下無道禮樂征伐自諸侯出信哉斯言之可徵也¶
魯公伯禽宅曲阜(今兗/州)徐夷竝興東郊不開(徐戎淮夷/並起為冦)¶
(於魯故東/郊不開)作費誓(魯侯征之於費地而誓/衆也費魯東郊之地名)公曰嗟人無¶
譁聽命(伯禽為方伯監七百里内之諸侯帥之以/征嘆而勅之無使喧嘩欲其静聽誓命)徂兹¶
淮夷徐戎竝興(今征/此)善糓乃甲胄敿乃干無敢不弔(言/當)¶
(善簡汝甲鎧胃鍪無敢/不至令攻堅使可用)備乃弓矢鍜乃戈矛礪乃鋒刄¶
<pb:KR3k0013_WYG_248-2a>¶
無敢不善(僃調弓矢鍜鍊戈矛磨礪/鋒刄皆使無敢不工善)今惟淫舍牿牛馬¶
(今軍人惟大放舍牿牢之/牛馬言軍所在必放牧之)杜乃擭敜乃穽無敢傷牿牿¶
之傷汝則有常刑(捕獸機檻當杜塞之穽穿地以䧟獸/敜之無敢令傷所放牿牢之牛馬牛)¶
(馬之傷汝則有/殘人之畜常刑)馬牛其風臣妾逋逃無敢越逐(馬牛其/有奔佚)¶
(臣妾逋亡勿敢棄越壘伍而求/逐之役人賤者男曰臣女曰妾)祗復之我商賚汝(衆人/其有)¶
(得佚馬牛逃臣妾皆還敬復/之我則商度汝功賜與汝)乃越逐不復汝則有常刑¶
(越逐為失伍不還為/攘盗汝則有此常刑)無敢冦攘踰垣墻(軍人無敢暴刦/人無越人墻物)¶
(有自來者/無敢取之)竊馬牛誘臣妾汝則有常刑(軍人盗竊馬牛/誘偷奴婢汝則)¶
<pb:KR3k0013_WYG_248-2b>¶
(有犯軍令/之常刑)甲戌我惟征徐戎(誓後甲戌之/日我惟征之)峙乃糗糧無¶
敢不逮汝則有大刑(皆當儲峙汝糗糒之糧使足食無/敢不相逮及汝則有乏軍興之死)¶
(刑/)魯人三郊三遂峙乃楨幹甲戌我惟築(總諸國之兵/而但稱魯人)¶
(峙具楨幹道近也題曰楨旁曰幹言三郊三遂明/東郊距守不峙甲戌日當築攻敵壘距堙之屬)無敢¶
不供汝則有無餘刑非殺(峙具楨幹無敢不供不供汝/則有無餘之刑刑者非一也)¶
(然亦非/殺汝)魯人三郊三遂峙乃芻茭無敢不多汝則有大¶
刑(郊遂多積芻茭供軍牛馬不/多汝則亦有乏軍興之大刑)作此費誓遂平徐戎定¶
魯¶
<pb:KR3k0013_WYG_248-3a>¶
隱公元年五月鄭伯克叚于鄢初鄭莊公弟京城太叔¶
(京鄭邑今滎陽京/縣太叔即叚也)繕甲兵具卒乘(歩曰卒/車曰乗)将襲鄭公命¶
子封帥車二百乘以伐京(古者兵車一乘甲士/三人歩卒七十二人)京叛太¶
叔叚叚入于鄢公伐諸鄢太叔出奔共(共國今汲/郡共縣)¶
八月紀人伐夷(夷國在城陽荘武縣/紀國在東莞劇縣)¶
十月鄭共叔之亂公孫滑出奔衛(公孫滑共/叔叚之子)衛人為之¶
伐鄭取廪延鄭人以王師虢師伐衛南鄙(虢西虢國也/𢎞農陜縣東)¶
(南南有/虢城)¶
<pb:KR3k0013_WYG_248-3b>¶
二年十二月鄭人伐衛討公孫滑之亂也(治元年取/廩延之亂)¶
四年二月莒人伐杞取牟婁(杞國本陳留雍丘縣牟婁/杞邑城陽諸縣東北有婁)¶
(鄉/)夏宋公陳侯蔡人衛人伐鄭初宋殤公之即位也公¶
子馮出奔鄭鄭人欲納之及衛州吁立将修先君之怨¶
於鄭(謂二年鄭人/伐衛之怨)而求寵於諸侯以和其民(謂篡立者/諸侯既與)¶
(之㑹則不復討/故欲求此寵)使告於宋曰君若伐鄭以除君害(害謂/宋公)¶
(子/馮)君為主敝邑以賦與陳蔡從則衛國之願也(言舉國/之賦調)¶
宋人許之於是陳蔡方睦於衛(蔡今汝南/上蔡縣)故宋公陳侯¶
<pb:KR3k0013_WYG_248-4a>¶
蔡人衛人伐鄭圍其東門五日而還¶
五年四月鄭人侵衛牧(牧衛/邑)以報東門之役衛人以燕¶
師伐鄭(南燕國今/東郡燕縣)鄭祭足原繁洩駕以三軍軍其前使¶
曼伯與子元潛軍軍其後燕人畏鄭三軍而不虞制人¶
(北制鄭邑今/河南成臯縣)¶
六月鄭二公子以制人敗燕師於北制(二公子曼/伯子元)¶
秋衛師入郕衛之亂也郕人侵衛故衛師入郕(郕國也/東平剛)¶
(父縣西南/有郕鄉)¶
<pb:KR3k0013_WYG_248-4b>¶
九月邾人鄭人伐宋(邾主兵故/序鄭上)宋人取邾田邾人告於¶
鄭曰請君釋憾於宋敝邑為道(釋四年再/見伐之恨)鄭人以王師¶
㑹之伐宋入其郛以報東門之役(郛郭/也)¶
十二月宋人伐鄭圍長葛以報入郛之役¶
六年五月庚申鄭伯侵陳大獲¶
冬宋人取長葛(秋取冬乃告也前年冬圍不克而還/今冬乘長葛無偹而取之言易也)¶
七年七月公伐邾為宋討也(公距宋而更與鄭平欲以/為援今鄭復與宋盟故懼)¶
(而伐邾欲以求/宋故曰為宋討)¶
<pb:KR3k0013_WYG_248-5a>¶
九年冬北戎侵鄭鄭伯禦之患戎師曰彼徒我車懼其¶
侵軼我也(徒歩兵也/軼突也)公子突曰使勇而無剛者嘗㓂而¶
速去之(公子突鄭厲公也嘗試也/勇則能往無剛不恥退)君為三覆以待之(覆伏/兵也)¶
戎輕而不整貪而無親勝不相讓敗不相救先者見獲¶
必務進進而遇覆必速奔後者不救則無繼矣乃可以¶
逞(逞解/也)從之戎人之前遇覆者奔祝聃逐之(祝聃鄭/大夫)𠂻¶
戎師前後擊之盡殪(為三部伏兵祝聃帥勇而無剛者/先犯戎而速奔以遇三伏兵至後)¶
(伏兵起戎還走祝聃反逐之戎前後/及中三處受敵故曰𠂻戎師殪死也)戎師大奔(後駐軍/不復繼)¶
<pb:KR3k0013_WYG_248-5b>¶
(也/)十一月甲寅鄭人大敗戎師¶
十年夏翬帥師㑹齊人鄭人伐宋(公子翬不待公命而/貪㑹二國之君疾其)¶
(專進故去氏齊鄭以公不至故亦更使㣲者/從之伐宋不言及明翬專行非鄭之謀也)¶
六月壬戌公敗宋師于菅(齊鄭後期故公獨敗/宋師書敗宋未陳也)辛未取郜辛¶
巳取防(鄭後至得郜防二邑歸功於魯故書取明不用/師徒也濟隂成武縣東南有郜城高平昌邑縣)¶
(西南有/西防城)¶
七月庚寅鄭師入郊猶在郊(鄭師還駐/兵於逺郊)宋人衛人入鄭¶
(宋衛竒兵/乘虚入鄭)蔡人從之伐戴(從宋衛/伐戴也)八月壬戌鄭伯圍戴¶
<pb:KR3k0013_WYG_248-6a>¶
癸亥克之取三師焉(三國之軍在戴故鄭伯合/圍之師者軍旅之通稱)宋衛既¶
入鄭而以伐戴召蔡人(伐戴乃/召之)蔡人怒故不和而敗(言/鄭)¶
(取之/易也)九月戊寅鄭伯入宋¶
十月壬午齊人鄭人入郕討違王命也¶
十一年夏公㑹鄭伯于時來(時來郲也滎陽縣/東有釐城鄭地也)謀伐許¶
也鄭伯将伐許五月甲辰授兵於大宫(大宫鄭/祖廟)七月公¶
㑹齊侯鄭伯伐許潁考叔取鄭伯之旗蝥弧以先登子¶
都自下射之顛瑕叔盈又以蝥弧登(瑕叔盈/鄭大夫)周麾而呼¶
<pb:KR3k0013_WYG_248-6b>¶
曰君登矣(周徧也/麾招也)鄭師畢登壬午遂入許許荘公奔衛¶
齊侯以許讓公公曰君謂許不共(不共/職貢)故從君討之許¶
既伏其罪矣雖君有命寡人弗敢與聞乃與鄭人鄭伯¶
使許大夫百里奉許叔以居許東偏(許叔許荘公之/弟東偏東鄙也)曰¶
天禍許國鬼神實不逞於許君而假手於我寡人(借手/於我)¶
(寡徳之人/以討許)寡人唯是一二父兄不能共億(父兄同姓群/臣共給億安)¶
(也/)其敢以許自為功乎寡人有弟不能和協而使餬其¶
口於四方(弟共叔叚也餬鬻/也出奔在元年)其况能久有許乎吾子其¶
<pb:KR3k0013_WYG_248-7a>¶
奉許叔以撫柔此民也吾將使獲也佐吾子(獲鄭大夫/公孫獲)¶
若寡人得沒於地(以夀/終)天其以禮悔禍於許(言天加禮/于許而悔)¶
(禍/之)無寜兹許公復奉其社稷(無寜寜也/兹此也)唯我鄭國之有¶
請謁焉如舊昏媾(謁告也婦之夫/曰昏重婚曰媾)其能降以相從也(降/降)¶
(心/也)無滋他族實偪處此以與我鄭國争此土也吾子孫¶
其覆亡之不暇而况能禋祀許乎(潔齊以享謂之禋/祀謂許山川之祀)寡¶
人之使吾子處此不唯許國之為亦聊以固吾圉也(圉/邉)¶
(陲/也)乃使公孫獲處許西偏曰凡而噐用財賄無置於許¶
<pb:KR3k0013_WYG_248-7b>¶
我死乃亟去之吾先君新邑於此(此今河南新鄭/舊鄭在京兆)王室¶
而既卑矣周之子孫日失其序(鄭亦周/之子孫)夫許大岳之裔¶
也(大岳神農之後堯/四岳也裔繼也)天而既厭周徳矣吾其能與許争¶
乎¶
是年鄭息有違言(以言語/相違恨)息侯伐鄭鄭伯與戰于竟息¶
師大敗而還(息國汝南/新息縣)君子是以知息之将亡也不度¶
徳(鄭荘/賢)不量力(息國/弱)不親親(鄭息同/姓之國)不徵辭不察有罪¶
(言語相恨當明徵其辭/以審曲直不宜輕鬬)犯五不韙而以伐人其喪師也¶
<pb:KR3k0013_WYG_248-8a>¶
不亦宜乎¶
十月鄭伯以虢師伐宋壬戌大敗宋師以報其入鄭也¶
桓公二年秋七月杞侯來朝不敬(公即位/而來朝)杞侯歸乃謀¶
伐之九月入杞討不敬也¶
三年春晉曲沃武公伐翼次于陘庭韓萬御戎梁𢎞為¶
右(武公曲沃莊伯子也韓萬莊伯/弟也御戎僕也右戎車之右)逐翼侯於汾隰(汾隰/汾水)¶
(邊/)驂絓而止(驂騑/馬)夜獲之及欒共叔(共叔桓叔之傅欒/賓之子也身傅翼)¶
(侯父子各狥所奉之/主故并見獲而死)¶
<pb:KR3k0013_WYG_248-8b>¶
六年春楚武王侵隨(隨國今義/陽隨縣)使薳章求成焉(薳章楚/大夫)¶
軍於瑕以待之(瑕隨/地)隨人使少師董成(少師隨大/夫董正也)¶
夏北戎伐齊齊侯使乞師於鄭鄭太子忽帥師救齊六¶
月大敗戎師獲其二帥大良少良甲首三百以獻於齊¶
(甲首披/甲者首)¶
七年夏盟向求成于鄭既而背之(盟向二邑名隱公十/一年王以與鄭故求)¶
(與鄭/成)秋鄭人齊人衛人伐盟向王遷盟向之民于郟(郟/王)¶
(城/)¶
<pb:KR3k0013_WYG_248-9a>¶
八年春滅翼(曲沃/滅之)¶
夏楚子合諸侯于沈鹿(沈鹿/楚地)黄隨不㑹(黄國今/弋陽縣)使薳章¶
讓黄(責其/不㑹)楚子伐隨軍於漢淮之間季梁請下之弗許¶
而後戰(下之請/服也)所以怒我而怠冦也少師謂隨侯曰必¶
速戰不然将失楚師隨侯禦之望楚師(遥見/楚師)季梁曰楚¶
人上左君必左(君楚/君也)無與王遇且攻其右右無良焉必¶
敗偏敗衆乃携矣少師曰不當王非敵也弗從(不從季/梁謀)¶
戰于速杞隨師敗績隨侯逸(速杞隨地/逸逃也)鬬丹獲其戎車¶
<pb:KR3k0013_WYG_248-9b>¶
與其戎右少師(鬭丹楚大夫戎車君所乗兵車/也戎右車右也寵之故以為右)秋隨及¶
楚平楚子将不許鬭伯比曰天去其疾矣(去疾謂少師/見獲而死)¶
隨未可克也乃盟而還¶
九年春巴子使韓服告于楚請與鄧為好(韓服巴行人/巴國在巴郡)¶
(江州/縣)楚子使道朔将巴客以聘於鄧(道朔楚大夫/巴客韓服)鄧南¶
鄙鄾人攻而奪之幣(鄾在今鄧縣/南沔水之北)殺道朔及巴行人楚¶
子使薳章讓於鄧鄧人弗受(言非鄾/人所攻)夏楚使鬬廉帥師¶
及巴師圍鄾(鬭亷楚/大夫)鄧養甥𣆀甥帥師救鄾三逐巴師¶
<pb:KR3k0013_WYG_248-10a>¶
不克(二甥皆/鄧大夫)鬬廉衡陳其師於巴師之中以戰而北(衡/横)¶
(也分巴師為二部鬭亷衡陳於其/間以與鄧師戰而偽北北走也)鄧師逐之背巴師而¶
夾攻之(楚師偽走鄧師逐之背巴師/巴師攻之楚師自前還與戰)鄧師大敗鄾人宵¶
潰¶
秋虢仲芮伯梁伯荀侯賈伯伐曲沃(梁國在馮翊夏陽/縣荀賈皆國名)¶
十年十二月丙午齊侯衛侯鄭伯來戰于郎(改侵伐而/書來戰善)¶
(魯之用/周班)初北戎病齊(在六/年)諸侯救之鄭公子忽有功焉¶
齊人餼諸侯使魯次之魯以周班後鄭鄭人怒請師于¶
<pb:KR3k0013_WYG_248-10b>¶
齊齊人以衛師助之¶
十一年春楚屈瑕将盟貳軫(貳軫二/國名)鄖人軍於蒲騷将¶
與隨絞州蓼伐楚師(鄖國在江夏雲杜縣東南有鄖城/蒲騷鄖邑絞國名州國在南郡華)¶
(容縣東南蓼國今義陽/棘陽縣東南湖陽城)莫敖患之(莫敖楚官/名即屈瑕)鬭亷曰鄖¶
人軍其郊必不誡且日虞四邑之至也(虞度也四邑隨/絞州蓼也邑亦)¶
(國/也)君次于郊郢以禦四邑(君謂屈瑕也/郊郢楚地)我以鋭師宵加¶
於鄖鄖有虞心而恃其城(恃近/其城)莫有鬭志若敗鄖師四¶
邑必離遂敗鄖師於蒲騷卒盟而還(卒盟/貳軫)¶
<pb:KR3k0013_WYG_248-11a>¶
十二年冬公㑹宋公于龜(宋/地)欲平宋鄭宋公辭平故與¶
鄭伯盟于武父(宋公貪鄭賂與公三/㑹而卒辭不與鄭平)遂帥師而伐宋戰¶
焉宋無信也¶
是冬楚伐絞軍其南門莫敖屈瑕曰絞小而輕輕則寡¶
謀請無扞采樵者以誘之(扞衛也/樵薪也)從之絞獲三十人(獲/楚)¶
(人/也)明日絞人争出驅楚役徒於山中楚人坐其北門而¶
覆諸山下(坐猶守也覆設/伏兵而待之)大敗之為城下之盟而還¶
十三年春二月己巳及齊侯宋公衛侯燕人戰齊師宋¶
<pb:KR3k0013_WYG_248-11b>¶
師衛師燕師敗績(或稱人或稱/師史異辭也)¶
是春楚屈瑕伐羅及鄢亂次以濟(鄢水在襄陽/宜城縣入漢)及羅羅¶
與盧戎兩軍之(盧戎/南蠻)大敗之莫敖縊于荒谷¶
十四年冬宋人以齊人蔡人衛人陳人伐鄭(能左右/之曰以)報¶
宋之戰也(在十/二年)焚渠門入及大逵(渠門鄭城門/逵道方九軌)伐東郊¶
取牛首(東郊鄭郊/牛首鄭邑)以大宫之椽歸為盧門之椽(大宫鄭/祖廟盧)¶
(門宋/城門)¶
十六年四月公㑹宋公衛侯陳侯蔡侯伐鄭(春既謀之/今書㑹者)¶
<pb:KR3k0013_WYG_248-12a>¶
(魯諱議納不正蔡嘗在/衛上今序陳下蓋後至)夏伐鄭秋七月公至自伐鄭以¶
飲至之禮也¶
十七年五月丙午及齊師戰于奚(奚魯地皆/陳曰戰)疆事也(争/疆)¶
(界/也)於是齊人侵魯疆疆吏來告公曰疆埸之事慎守其¶
一而僃其不虞(虞度也不度/猶不意也)姑盡所僃焉事至而戰又¶
何謁焉(齊背盟而來公以/信待故不書侵伐)秋伐邾宋志也(邾宋争疆魯/從宋志背趡)¶
(之/盟)¶
莊公元年冬齊師遷紀郱鄑郚(齊欲滅紀故徙其三邑/之民而取其地郱在東)¶
<pb:KR3k0013_WYG_248-12b>¶
(莞臨胊縣東南鄑在朱虚縣/東南北海都昌縣西有訾城)¶
二年夏公子慶父帥師伐於餘丘(於餘丘/國名也)¶
三年正月溺㑹齊師伐衛(溺魯大夫疾其專/命而行故去氏)¶
四年三月楚武王荆尸授師孑焉以伐隨(尸陳也荆亦/楚也更為楚)¶
(陳兵之法揚雄方言孑者㦸/也然則楚於此始用㦸為陳)王行卒於樠木之下(樠木/木名)¶
令尹鬬祁莫敖屈重除道梁溠營軍臨隨隨人懼行成¶
(時秘王喪故為竒兵更/開直道溠水名梁橋也)莫敖以王命入盟隨侯且請為¶
㑹於漢汭而還(汭内也/謂漢西)濟漢而後發䘮¶
<pb:KR3k0013_WYG_248-13a>¶
五年冬公㑹齊人宋人陳人蔡人伐衛納惠公也(惠公/朔也)¶
(桓公十六/年出奔齊)¶
八年正月師次于郎以俟陳人蔡人(期共伐郕陳蔡不/至駐師于郎以待)¶
(之/)甲午治兵(治兵于廟習號/令将以圍郕)夏師及齊師圍郕郕降于¶
齊師(二國同討而/齊獨納郕)秋師還¶
九年夏公伐齊納子紏齊小白入于齊(二公子各有黨/子糾黨須伐乃)¶
(得入又出在小白之後小白/稱入從國逆之文本無位)秋師及齊師戰於乾時我師¶
敗績公䘮戎路傳乘而歸(戎路兵車傳/乘乗他車)秦子梁子以公¶
<pb:KR3k0013_WYG_248-13b>¶
旗辟于下道(二子公御及戎右/也以公旗誤齊師)是以皆止(止獲/也)鮑叔帥¶
師來言曰子糾親也請君討之(鮑叔乗勝而進軍志在/生得管仲故託不忍之)¶
(辭/)管召讐也請受而甘心焉(管仲射桓公故曰讐甘/心言欲快意戮殺之)乃¶
殺子糾於生竇(生竇/魯地)召忽死之¶
十年春齊師伐魯夏六月齊師宋師次于郎公子偃曰¶
宋師不整可敗也(公子偃/魯大夫)宋敗齊必還請擊之公弗許¶
自雩門竊出䝉臯比而先犯之(雩門魯城南/門臯比虎皮)公從之大¶
敗宋師于乗丘齊師乃還¶
<pb:KR3k0013_WYG_248-14a>¶
九月荆敗蔡師于莘(荆楚本號後改/為楚莘蔡地)以蔡侯獻舞歸(獻/舞)¶
(蔡/季)¶
十月齊師滅譚(譚國在濟南/平陵縣西南)齊侯之出過譚譚不禮焉¶
及其入也諸侯皆賀譚又不至遂滅譚譚子奔莒¶
十一年五月戊寅公敗宋師于鄑(鄑魯/地)宋為乘丘之役¶
故侵我公禦之宋師未陳而薄之敗諸鄑¶
十三年春齊侯宋人陳人蔡人邾人㑹於北杏(北杏/齊地)以¶
平宋亂(宋有弑君之亂/齊桓欲修覇業)遂人不至夏齊人滅遂而戍之¶
<pb:KR3k0013_WYG_248-14b>¶
(戍守/也)¶
十四年春齊人陳人曹人伐宋(背北/杏㑹)齊請師于周(齊欲/崇天)¶
(子故請師假王/命以示大順)夏單伯㑹之取成于宋而還¶
夏楚子以蔡侯滅息遂伐蔡七月楚入蔡¶
十五年秋宋人齊人邾人伐郳(郳附庸屬宋而叛/故齊桓為之伐郳)鄭人¶
間之而侵宋¶
十六年夏宋人齊人衛人伐鄭宋故也(鄭侵/宋也)¶
鄭伯自櫟入緩告于楚秋楚伐鄭及櫟為不禮故也¶
<pb:KR3k0013_WYG_248-15a>¶
十八年冬巴人伐楚初楚武王克權使鬬緡尹之(權國/名南)¶
(郡當陽縣東南有/權城鬬緡楚大夫)以叛圍而殺之(緡以/權叛)遷權於那處(那/處)¶
(楚地南郡編縣/東南有那口城)使閻敖尹之(閻敖楚/大夫)及文王即位與巴¶
人伐申而驚其師(驚巴/師)巴人叛楚而伐那處取之遂門¶
于楚(攻楚/城門)閻敖㳺涌而逸(涌水在南郡華容縣閻敖/不能守城又㳺涌水而逸)楚¶
子殺之其族為亂巴人因之以伐楚楚子禦之大敗於¶
津(為巴人所/敗津楚地)¶
十九年冬齊人宋人陳人伐魯西鄙(幽之盟魯使㣲者/㑹鄄之盟使媵臣)¶
<pb:KR3k0013_WYG_248-15b>¶
(行所以受/敵鄙邊邑)二十六年秋㑹宋人齊人伐徐(宋序齊/上主兵)虢人¶
侵晉冬虢人又侵晋¶
二十八年三月甲寅齊人伐衛衛人及齊人戰衛人敗¶
績數之以王命取賂而還¶
秋楚令尹子元以車六百乗伐鄭入于桔柣之門(桔柣/鄭逺)¶
(郊之/門也)諸侯救鄭楚師夜遁鄭人将奔桐丘(許昌縣東北/有桐丘城)¶
諜告曰楚幕有烏乃止(諜間也/幕帳也)¶
二十九年夏鄭人侵許¶
<pb:KR3k0013_WYG_248-16a>¶
閔公元年冬晉侯作二軍(晉本/一軍)公將上軍太子申生將¶
下軍趙夙御戎畢萬為右(為公御右也夙趙衰/兄畢萬魏犫祖父)以滅耿¶
滅霍滅魏(平陽皮氏縣東南有耿鄉永安/縣東北有霍太山三國皆姬姓)¶
僖公元年七月楚人伐鄭(荆始改/號曰楚)鄭即齊故也九月公¶
敗邾師于偃虚丘之戍將歸者也(虛丘邾地邾人既送/哀姜還齊人殺之因)¶
(戍虚丘欲以侵魯公以義求齊齊送姜/氏之䘮邾人懼乃歸故公要而敗之)¶
十月壬午公子友帥師敗莒師于酈獲莒拏(莒人來求/還慶父之)¶
(賂拏莒/子之弟)¶
<pb:KR3k0013_WYG_248-16b>¶
二年春晉獻公使荀息以屈産之乘與垂棘之璧假道¶
於虞以伐虢曰冀為不道入自顛軨伐鄍三門(前是/冀伐)¶
(虞至鄍鄍虞邑河東大/陽縣東北有顛軨坂)冀之既病則亦唯君故(言虞報/伐冀使)¶
(病将欲假道故稱虞彊以説其心/冀國名平陽皮氏縣東北有冀亭)今虢為不道保於逆¶
旅(逆旅客舍也虢稍遣人分/依客舍以聚衆抄晋邊邑)以侵敝邑之南鄙敢請假¶
道以請罪于虢(問虢伐己/以何罪)虞公許之且請先伐虢(喜於/厚賂)¶
(而欲/求媚)宫之竒諌不聴遂起師夏晉里克荀息帥師㑹虞¶
師伐虢滅下陽(晋猶主兵/不信虞)¶
<pb:KR3k0013_WYG_248-17a>¶
冬楚人伐鄭鬬章囚鄭𣆀伯(經書侵傳言伐本/以伐興權行侵掠)¶
三年四月徐人取舒(徐國在下邳僮縣東南舒國今廬/江舒縣勝國而不用大師亦曰取)¶
冬楚人伐鄭鄭伯欲成孔叔不可曰齊方勤我(孔叔鄭/大夫勤)¶
(恤鄭/難)棄徳不祥(祥善/也)¶
四年正月公㑹齊侯宋公陳侯衛侯鄭伯許男曹伯侵¶
蔡蔡潰(民逃其/上曰潰)遂伐楚次于陘楚子使與師言曰君處¶
北海寡人處南海唯是風馬牛不相及也(楚界猶未至/南海因齊處)¶
(北海遂稱所近牛馬風逸/盖末界之㣲事故以取喻)不虞君之渉吾地也何故管¶
<pb:KR3k0013_WYG_248-17b>¶
仲對曰昔召康公命我先君太公(召康公周太/保召公奭也)曰五侯¶
九伯女實征之以夾輔周室(五等諸侯九州之伯皆得/征討其罪齊桓因此命以)¶
(夸/楚)賜我先君履東至于海西至于河南至于穆陵北至¶
于無棣(穆陵無棣皆齊境也履所踐履/之界齊桓又因以自言其盛)爾貢包茅不入¶
王祭不共無以縮酒寡人是徵(包裹束也茅菁茅也束/茅而灌之以酒為縮酒)¶
(尚書包匭菁茅/茅之為異未審)昭王南征而不復寡人是問(昭王成王/之孫南廵)¶
(狩渉漢船壊而溺周人諱而/不赴諸侯不知其故故問之)對曰貢之不入寡君之罪¶
也敢不供給昭王之不復君其問諸水濵(昭王時漢非/楚境故不受)¶
<pb:KR3k0013_WYG_248-18a>¶
(罪/)師進次于陘(楚不服罪/故進師)夏楚子使屈完如師(如陘之/師觀强)¶
(弱/)師退次於召陵(完請/盟故)屈完及諸侯盟陳轅濤塗謂鄭¶
申侯曰師出於陳鄭之間國必甚病(申侯鄭大夫當/有共給之費故)若¶
出於東方觀兵於東夷循海而歸其可也(東夷郯莒徐/夷也觀兵示)¶
(威/)申侯曰善濤塗以告齊侯許之(許出/東方)申侯見曰師老¶
矣若出於東方而遇敵懼不可用也若出于陳鄭之間¶
共其資糧屝屨其可也(屝草/履)齊侯説與之虎牢(還以鄭/邑賜之)¶
執轅濤塗秋伐陳討不忠也(以濤塗為/誤軍道)冬叔孫戴伯帥¶
<pb:KR3k0013_WYG_248-18b>¶
師㑹諸侯之師侵陳陳成歸轅濤塗¶
九年十一月齊侯以諸侯之師伐晋及髙梁而還討晋¶
亂也(髙梁晋地在/平陽縣西南)¶
十一年冬楚人伐黄(黄恃/齊故)¶
十二年夏楚人滅黄黄人恃諸侯之睦於齊也不共楚¶
職曰自郢及我九百里焉能害我¶
十五年春楚人伐徐徐即諸夏故也三月孟穆伯帥師¶
及諸侯之師救徐諸侯次于匡以待之秋伐厲以救徐¶
<pb:KR3k0013_WYG_248-19a>¶
也¶
冬宋人伐曹討舊怨也(莊十四年曹/與諸侯伐宋)楚敗徐於婁林徐¶
恃救也¶
十一月壬戌晋侯及秦伯戰于韓(韓晋/地)獲晋侯初晋侯¶
許賂中大夫(中大夫國内/執政里㔻等)既而皆背之賂秦伯以河外¶
列城五東盡虢畧南及華山内及解梁城既而不與(河/外)¶
(河南也東盡虢畧從河南而東盡/虢界也解梁城今河東解縣也)晋饑秦輸之粟(在十/三年)¶
秦饑晋閉之糴故秦伯伐晉戰于韓原晋戎馬還濘而¶
<pb:KR3k0013_WYG_248-19b>¶
止(濘泥也還便旋也小/駟不調故墮泥中)秦獲晋侯以歸¶
秦伯伐晋晉侯三敗慶鄭諌弗聴及戰于韓原公號慶¶
鄭慶鄭曰愎諫違卜固敗是求又何逃焉遂去之秦獲¶
晋侯以歸及晋侯歸(臣欽若等曰晉惠公即位/六年為秦所虜復立之)殺慶鄭¶
而後入¶
十六年夏齊伐厲不克救徐而還(十五年齊/伐厲救徐)¶
十七年春齊人為徐伐英氏以報婁林之役也(英氏楚/與國婁)¶
(林役在/十五年)夏師滅項(師魯師項國/今汝隂項縣)淮之㑹公有諸侯之事¶
<pb:KR3k0013_WYG_248-20a>¶
未歸而取項(淮㑹在前年冬諸侯/之事㑹同講禮之事)齊人以為討而止公¶
(内諱執/皆言止)¶
十月齊桓公卒立公子無虧孝公奔宋故伐齊以納孝¶
公¶
十八年正月宋襄公以曹伯衛人邾人伐齊¶
三月齊人殺無虧(以說/宋)齊人将立孝公不勝四公子之¶
徒(無虧已死故/曰四公子)遂與宋人戰五月戊寅宋師及齊師戰¶
于甗(甗齊/地)齊師敗績立孝公而還冬邢人狄人伐衛(狄/稱)¶
<pb:KR3k0013_WYG_248-20b>¶
(人者史/異辭)圍莬圃衛侯以國讓父兄子弟及朝衆曰茍能¶
治之燬請從焉(燬衛文/公名)衆不可(不聴衛/侯讓)而後師于訾婁¶
(衛/邑)狄師還(獨言狄還則邢留距衛/言邢所以終為衛所㓕)¶
十九年秋衛人伐邢以報莬圃之役(邢不速退所/以獨見伐)於是¶
衛大旱卜有事於山川不吉(有事/祭也)寗莊子曰昔周饑克¶
殷而年豐今邢方無道諸侯無伯(伯長/也)天其或者欲使¶
衛討邢乎從之師興而雨¶
秋宋人圍曹討不服也(曹南盟不修/地主禮故)¶
<pb:KR3k0013_WYG_248-21a>¶
二十年春滑人叛鄭而服於衛夏鄭公子士洩堵冦帥¶
師入滑(公子士鄭文公子/洩堵冦鄭大夫)鄭之入滑也滑人聴命師還¶
又即衛鄭公子士洩堵俞彌帥師伐滑(堵俞彌鄭大夫/伐滑在二十四)¶
(年/)¶
冬楚人伐隨初隨以漢東諸侯叛楚冬楚鬬榖於莬帥¶
師伐隨取成而還君子曰隨之見伐不量力也量力而¶
動其過鮮矣善敗繇已而繇人乎哉¶
二十一年秋宋公楚子陳侯蔡侯鄭伯許男曹伯㑹于¶
<pb:KR3k0013_WYG_248-21b>¶
盂(盂宋/地)子魚曰禍其在此乎君欲已甚其何以堪之於¶
是楚執宋公以伐宋¶
冬邾人滅湏句須句子來奔公伐邾(為邾滅/湏句故)¶
二十二年春公伐邾取湏句反其君焉禮也(得恤寡/小之禮)¶
夏宋公衛侯許男滕子伐鄭子魚曰所謂禍在此矣¶
八月丁未公及邾戰于升陘我師敗績邾人獲公胄懸¶
諸魚門(魚門邾/城門)¶
是月楚人伐宋以救鄭大司馬固諌曰(大司馬固荘公/之孫公孫固也)¶
<pb:KR3k0013_WYG_248-22a>¶
天之棄商久矣君将興之弗可赦也已弗聽十一月己¶
巳朔宋公及楚人戰于泓宋人既成列楚人未既濟司¶
馬曰(子魚/也)彼衆我寡及其未既濟也請擊之公曰不可¶
既濟而未成列又以告公曰未可既陳而後擊之宋師¶
敗績公傷股門官殱焉(門官守門者師/行則在君左右)¶
二十三年春齊侯伐宋圍緡(緡宋邑髙平曷邑/縣東南有東緡城)以討其¶
不與盟(十九年盟于齊而宋獨不㑹/復召齊盟于鹿上故今討之)¶
秋楚成得臣帥師伐陳討其貳於宋也(成得臣/子玉也)遂取焦¶
<pb:KR3k0013_WYG_248-22b>¶
夷城頓而還(焦今譙縣也夷一名城父今譙/郡城父縣頓國今汝隂南頓也)¶
二十五年正月丙午衛侯燬滅邢邢同姓也故名¶
秋晋秦伐鄀(鄀本在商宻秦楚界上小/國其後遷于南郡鄀縣)楚鬬克屈禦冦¶
以申息之師戍商宻(鬭克申公子儀屈禦冦息公子邊/商宻鄀别邑今南鄉丹水縣戍守)¶
(也二子屯兵于/析為商宻援)秦人過析隈入而係輿人以圍商宻昬¶
而傅焉(析楚邑一名白羽今南鄉析縣隈隐蔽處係縛/輿人詐為克析得其囚俘者昬而傅城不欲令)¶
(商宻知囚/非析人)宵坎血加書偽與子儀子邉盟者(掘地為坎/以埋盟之)¶
(餘血加盟/書其上)商宻人懼曰秦取析矣戍人反矣乃降秦師¶
<pb:KR3k0013_WYG_248-23a>¶
秦囚申公子儀息公子邊以歸(商宻既降析戍亦/敗故得囚二子)楚令¶
尹子玉追秦師弗及(不復言晋者/秦為兵主)遂圍陳納頓子于頓¶
(為頓/圍陳)¶
二十六年春齊師侵魯西鄙公追齊師至酅弗及(濟北/榖城)¶
(縣西有地/名酅下)¶
夏齊孝公伐魯北鄙公使展喜犒師(勞齊/師)使受命于展¶
禽(柳下/惠)齊侯未入竟展喜從之¶
衛人伐齊洮之盟故也(洮盟在/前年)¶
<pb:KR3k0013_WYG_248-23b>¶
秋楚人滅䕫(䕫楚同姓國今/建平秭歸縣)䕫子不祀祝融與鬻熊(楚/之)¶
(逺祖也䕫/楚之别封)楚人讓之對曰我先王熊摰有疾鬼神弗赦¶
而自竄于䕫吾是以失楚又何祀焉(廢其嘗祀而/飾辭文過)楚成¶
得臣鬬宜申帥師滅䕫以䕫子歸(成得臣令尹子玉也/鬬宜申司馬子西也)¶
冬楚令尹子玉司馬子西帥師伐宋圍緡初東門襄仲¶
臧文仲如楚乞師臧孫見子玉道之伐齊宋以其不臣¶
也(言其不臣事周室可/以此罪責而伐之也)¶
公以楚師伐齊取糓(師能左右/之曰以)寘桓公子雍於糓易牙¶
<pb:KR3k0013_WYG_248-24a>¶
奉之以為魯援(雍本與孝公争立/故使居糓以偪齊)¶
二十七年春杞桓公來朝用夷禮公卑杞杞不共也八¶
月乙巳公子遂帥師入杞責無禮也(責不/共也)¶
冬楚人陳侯蔡侯鄭伯許男圍宋公孫固如晋告急¶
二十八年春晉侯将伐曹假道于衛(曹在衛/東故)衛人弗許¶
還自南河濟(從汲郡南渡/出衛南而東)侵曹伐衛正月戊申取五鹿¶
(五鹿/衛地)晋侯圍曹門焉多死(攻曹/城門)曹人尸諸城上(磔晋死/人于城)¶
(上/)晉侯患之聽輿人之謀曰稱舍於墓(輿衆也舍墓/為将發塜)師¶
<pb:KR3k0013_WYG_248-24b>¶
遷焉曹人兇懼(遷至曹人墓/兇兇恐懼聲)為其所得者棺而出之因¶
其兇也而攻之三月丙午入曹數之以其不用僖負覊¶
而乗軒者三百人也四月戊辰晋侯宋公齊國歸父崔¶
夭秦小子憖次于城濮(國歸父崔夭齊大夫也小子/憖秦穆公子也城濮衛地)楚¶
師背酅而舍(酅丘陵/險阻名)晉侯患之聽輿人之誦(恐衆畏險/故聴其歌)¶
(誦/)曰原田每每舍其舊而新是謀(髙平曰原喻晋君美/盛若原田之草每每)¶
(然可以謀立新/功不足念舊惠)公疑焉(疑衆謂己/背舊謀新)子犯曰戰也戰而㨗¶
必得諸侯若其不㨗表裏山河必無害也(晋國外河/而内山)公¶
<pb:KR3k0013_WYG_248-25a>¶
曰若楚惠何欒貞子曰漢陽諸姬楚實盡之(貞子欒枝/也水北曰)¶
(陽姬姓之國在漢/北者楚盡滅之)思小惠而忘大恥不如戰也楚子玉¶
使鬬勃請戰(鬭勃楚/大夫)曰請與君之士戲君馮軾而觀之¶
得臣與寓目焉(寓寄/也)晋侯使欒枝對曰寡君聞命矣楚¶
君之惠未之敢忘是以在此為大夫退其敢當君乎既¶
不獲命矣(不獲/止命)敢煩大夫謂二三子(煩鬭勃令戒勑子/玉子西之屬也)¶
戒爾車乗敬爾君事詰朝将見(詰朝/平旦)晋車七百乗韅靷¶
鞅靽(五萬二千五百人在背曰韅在胷曰靷/在腹曰鞅在後曰靽言駕車修備也)晋侯登有¶
<pb:KR3k0013_WYG_248-25b>¶
莘之虚以觀師曰少長有禮其可用也(有莘故國名少/長猶言大小)¶
遂伐其木以益其兵(伐木以益攻戰之/具輿曵柴亦是也)己巳晋師陳于¶
莘北胥臣以下軍之佐當陳蔡子玉以若敖之六卒将¶
中軍曰今日必無晋矣子西将左子上将右(子西鬭宜/申子上鬭)¶
(勃/)胥臣蒙馬以虎皮先犯陳蔡陳蔡奔楚右師潰(陳蔡/屬楚)¶
(右/師)狐毛設二斾而退之(斾大旗也又建二斾/而退使若大将稍却)欒枝使輿¶
曵柴而偽遁(曵柴起塵/詐為衆走)楚師馳之原軫郤溱以中軍公¶
族横擊之(公族公所/率之軍)狐毛狐偃以上軍夾攻子西楚左¶
<pb:KR3k0013_WYG_248-26a>¶
師潰楚師敗績子玉収其卒而止故不敗(三軍惟/中軍完)晋師¶
三日館榖¶
晋侯伐曹令無入僖負覊之宫而免其族報施也(報飱/璧之)¶
(施臣欽若等曰晋文公亡/過曹僖負覊餽飡寘璧焉)魏犫顛頡怒曰勞之不圗報¶
於何有(二子各有/從亡之勞)爇僖負覊氏(爇燒/也)魏犫傷於胷公欲¶
殺之而愛其材(材/力)使問且視之病将殺之魏犫束胷見¶
使者曰以君之靈不有寜也(言不以病/故自安寜)距躍三百曲踊¶
三百(距躍超越也曲踊/跳踊也百猶勵也)乃舍之殺顛頡以狥于師夏與¶
<pb:KR3k0013_WYG_248-26b>¶
楚戰于城濮晋中軍風于澤(牛馬因風而/走皆失之)亡大斾之左¶
旃(大斾旗名繋旐/曰斾通帛曰旃)祁瞞奸命(掌此二事而不/修為奸軍令)司馬殺之¶
以徇于諸侯使茅茷代之師還濟河舟之僑先歸士㑹¶
攝右(權代舟之僑也士㑹/隨武子士蒍之孫)秋七月振旅愷以入於晋殺¶
舟之僑以狥于國民於是大服君子謂文公其能刑矣¶
三罪而民服(三罪顛頡祁/瞞舟之僑)詩云惠此中國以綏四方不¶
失賞刑之謂也¶
是年夏楚令尹子玉與晋戰敗于城濮遂自殺¶
<pb:KR3k0013_WYG_248-27a>¶
冬諸侯圍許(㑹温諸侯也許比再㑹/不至故因㑹共伐之)¶
三十年春晋人侵鄭以觀其可攻與否¶
九月甲午晉侯秦伯圍鄭以其無禮于晉(文公亡過/鄭不禮之)且¶
貳於楚也¶
三十二年夏狄有亂衛人侵狄(報前年/狄圍衛)狄請平焉¶
三十三年二月秦人入滑夏四月晋人及姜戎敗秦師¶
于殽(姜戎姜/姓之戎)初晋文公卒(三十一/年冬)杞子自鄭使告于秦¶
(三十年秦/使戍鄭)曰鄭人使我掌其北門之管若潛師以來國¶
<pb:KR3k0013_WYG_248-27b>¶
可得也穆公召孟明西乞白乙使出師於東門之外蹇¶
叔哭之曰孟子吾見師之出而不見其入也秦師遂東¶
晋原軫曰秦違蹇叔而以貪勤民天奉我也(奉與/也)奉不¶
可失敵不可縱縱敵患生違天不祥必伐秦師欒枝曰¶
未報秦施而伐其師其為死君乎(言以君死/故忘秦施)先軫曰秦¶
不哀吾䘮而伐吾同姓秦則無禮何施之為(言秦以無/禮加已施)¶
(不足/顧)吾聞之一日縱敵數世之患也謀及子孫可謂死¶
君乎(言不可/謂背君)遂發命遽興姜戎子墨衰絰(晋文公未𦵏/故襄公稱子)¶
<pb:KR3k0013_WYG_248-28a>¶
(以凶服從/戎故墨之)梁𢎞御戎萊駒為右四月辛巳敗秦師於殽¶
獲百里孟明視西乞術白乙丙以歸¶
是月公伐邾取訾婁以報升陘之役(在二十/二年)邾人不設¶
僃秋襄仲復伐邾(魯因晋䘮/以陵小國)¶
十二月晉人陳人鄭人伐許討其貳於楚也楚令尹子¶
上侵陳蔡陳蔡成遂伐鄭晋陽處父侵蔡楚子上救之¶
與晋師夾泜而軍(泜水出魯陽縣東/經襄城定陵入汝)陽子患之使謂子¶
上曰吾聞之文不犯順武不違敵子若欲戰則吾退舍¶
<pb:KR3k0013_WYG_248-28b>¶
子濟而陳(欲避楚使渡/成陳而後戰)遲速唯命不然紓我(不獲止命/紓緩也)¶
老師費財亦無益也(師久/為老)乃駕以待子上欲渉大孫伯¶
曰不可晋人無信半渉而薄我悔敗何及不如紓之乃¶
退舍(楚退欲/使晋渡)陽子宣言曰楚師遁矣遂歸楚師亦歸¶
文公元年四月晋侯伐衛初晋文公之季年諸侯朝晋¶
衛成公不朝使孔逹侵鄭(孔逹衛/大夫)伐緜訾及匡(匡地名/今在潁)¶
(州新汲/縣東北)晋襄公既祥(諸侯雖諒闇亦因/祥祭為位而哭)使告於諸侯而¶
伐衛及南陽(今河/内地)先且居曰效尤禍也(尤衛不朝故伐/今不朝王是效)¶
<pb:KR3k0013_WYG_248-29a>¶
(衛致禍王在/温故勸之)請君朝王臣從師晋侯朝王於温先且居¶
胥臣伐衛五月辛酉朔晋師圍戚六月戊戌取之獲孫¶
昭子(昭子衛大/夫食戚邑)衛人使告於陳陳共公曰更伐之我辭¶
之(見伐求和不競大甚使/報伐示己力足以距晋)衛孔逹帥師伐晋君子以為¶
古古者越國而謀(合古之道而失今事覇王之/禮故國失其邑身見執辱)¶
二年春秦孟明視帥師以伐晋以報殽之役二月晋侯¶
禦之先且居将中軍趙衰佐之(伐郤/溱)王官無地御戎(代/梁)¶
(𢎞/)狐鞫居為右(鞫居續/簡伯)甲子及秦師戰于彭衙秦師敗¶
<pb:KR3k0013_WYG_248-29b>¶
績晋人謂秦拜賜之師(以孟明言三年/将拜君賜故)冬晋先且居宋¶
公子成陳轅選鄭公子歸生伐秦取汪及彭衙而還以¶
報彭衙之役¶
三年正月叔孫得臣㑹晋人宋人陳人衛人鄭人伐沈¶
(沈國名汝南平/與縣北有沈亭)以其服於楚也沈潰¶
夏秦伯伐晋濟河焚舟(示必/死也)取王官及郊(王官郊/晋地)晋人¶
不出遂自茅津濟封殽尸而還(茅津在河東大/陽縣封埋藏之)遂覇西¶
戎用孟明也秋楚師圍江晋先僕伐楚以救江冬晋以¶
<pb:KR3k0013_WYG_248-30a>¶
江故告于周(欲假天子之/威以伐楚)王叔桓公晋陽處父伐楚以¶
救江(桓公周卿士/王叔文公子)門于方城遇息公子朱而還(子朱楚/大夫伐)¶
(江之帥也聞晋師起/而江兵解故晋亦還)¶
四年秋晋侯伐秦圍邧新城以報王官之役(邧新城秦/邑也王官)¶
(役在/前年)楚人滅江¶
五年夏秦人入鄀鄀叛楚即秦又貳於楚也秋楚人滅¶
六(六國今廬/江六縣)六人叛楚即東夷楚成大心仲歸帥師滅¶
六(仲歸/子家)¶
<pb:KR3k0013_WYG_248-30b>¶
冬楚公子爕滅蓼(蓼國今安/豐蓼縣)¶
七年春公伐邾間晋難也(公因覇國有/難而侵小國)三月甲戌取須¶
句寘文公子焉非禮也(邾文公子叛在魯故公使為守/須句大夫也絶大皥之祀以與)¶
(鄰國叛臣/故曰非禮)冬徐伐莒¶
八年夏秦人伐晋取武城以報令狐之役(令狐役/在七年)¶
秋晋人以扈之盟來討(前年盟扈/公後至)¶
九年春楚人伐鄭(楚子師於狼/淵不親伐)初楚范山言於楚子曰¶
晋君少不在諸侯北方可圗也(范山楚/大夫)楚子師于狼淵¶
<pb:KR3k0013_WYG_248-31a>¶
以伐鄭(陳師狼淵為伐鄭援也/潁川穎隂縣西有狼陂)囚公子堅公子尨及樂¶
耳(三子鄭/大夫)鄭及楚平夏侵陳克壺丘(壺丘/陳邑)以其服晋也¶
秋楚公子朱自東夷伐陳(子朱息/公也)陳人敗之獲公子茷¶
陳懼及楚平(以小勝大故/懼而請平)¶
十年春晋人伐秦取少梁(少梁馮翊/夏陽縣)¶
夏秦伯伐晋取北徵(報少/梁)¶
十一年春楚子伐麇(討前年逃/厥貉㑹)成大心敗麇師于防渚¶
(成大心子玉之子大/孫伯也防渚麇地)潘崇復伐麇至錫穴(錫穴/麇地)¶
<pb:KR3k0013_WYG_248-31b>¶
十二年春羣舒叛楚(羣舒偃姓舒庸舒鳩之屬今/廬江南有舒城西南有龍舒)夏子¶
孔執舒子平及宗子遂圍巢(子孔楚令尹若敖曽孫平/舒君名宗巢二國羣舒之)¶
(屬/)¶
冬十二月戊午秦人晋人戰于河曲秦為令狐之役故¶
伐晋取羈馬(令狐役在七/年羈馬晋邑)晋人禦之趙盾将中軍荀林¶
父佐之(林父代/先克)郤缺將上軍(代箕/鄭)臾駢佐之(代林/父)欒盾¶
将下軍(欒枝子/代先蔑)胥甲佐之(胥臣子/代先都)范無恤御戎(代歩/招)以¶
從秦師於河曲臾駢曰秦不能久請深壘固軍以待之¶
<pb:KR3k0013_WYG_248-32a>¶
從之秦人欲戰秦伯謂士㑹曰若何而戰(晋士㑹七/年奔秦)對¶
曰趙氏新出其屬曰臾駢必實為此謀将以老我師也¶
(臾駢趙盾屬大/夫新出佐上軍)趙有側室曰穿晋君之壻也(側室支子/穿趙夙庶)¶
(孫/)有寵而弱不在軍事(弱年少也未/嘗渉知軍事)好勇而狂且惡㬰¶
駢之佐上軍也若使輕者肆焉其可(肆暫往/而退也)秦伯以璧¶
祈戰於河(祈求/勝也)¶
十二月戊午秦軍掩晋上軍趙穿追之不及(上軍不動/趙穿獨追)¶
(之/)反怒曰裹糧坐甲固敵是求敵至不擊将何俟焉軍¶
<pb:KR3k0013_WYG_248-32b>¶
吏曰将有待也(待可/擊)穿曰我不知謀將獨出乃以其屬¶
出宣子曰秦獲穿也獲一卿矣(僖三十三年晋侯以一/命命郤缺為卿不在軍)¶
(師之數然則晋自/有散位從卿者)秦以勝歸我何以報乃皆出戰交綏¶
(司馬法曰逐奔不逺從綏不及逐奔不逺則難誘從綏/不及則難䧟然則古名退軍為綏秦晋志未能堅戰短)¶
(兵未至爭而兩/退故曰交綏)秦行人夜戒晋師曰兩君之士皆未憖¶
也明日請相見也(憖缺/也)臾駢曰使者目動而言肆懼我¶
也(目動心不安言/肆聲放失常節)将遁矣薄諸河必敗之(薄廹/也)胥甲趙¶
穿當軍門呼曰死傷未收而棄之不惠也不待期而薄¶
<pb:KR3k0013_WYG_248-33a>¶
人於險無勇也乃止(晋師止為宣元/年放胥甲傳)秦師夜遁復侵晋¶
入瑕¶
十四年春伐邾邾文公之卒也(在前/年)公使弔焉不敬邾¶
人來討伐我南鄙故惠伯伐邾¶
十五年夏晋伐蔡初新城之盟(在前/年)蔡人不與(不㑹/盟)晋¶
郤缺以上軍下軍伐蔡(兼帥/二軍)曰君弱不可以怠(怠懈/也)戊¶
申入蔡以城下之盟而還¶
秋齊侯侵魯西鄙謂諸侯不能也(不能/討已)遂伐曹入其郛¶
<pb:KR3k0013_WYG_248-33b>¶
討其來朝也(此年/夏朝)¶
十六年秋楚人秦人巴人滅庸(庸今上庸縣属楚之/小國率羣蠻叛楚也)自¶
廬以徃振廪同食(徃徃伐庸也振發也廩/倉也同食上下無異饌)次于句澨(楚/西)¶
(界/也)使廬戢棃侵庸(戢棃廬/大夫)及庸方城(方城庸地上庸/縣東有方城亭)庸¶
人逐之囚子揚窓(窻戢棃/官属)三宿而逸曰庸師衆羣蠻聚¶
焉不如復大師(還復句/澨師)且起王卒合而後進師叔曰不¶
可(師叔楚大/夫潘尫也)姑又與之遇以驕之彼驕我怒而後可克¶
先君蚡冐所以服陘隰也(蚡冐楚武王/父陘隰地名)又與之遇七遇¶
<pb:KR3k0013_WYG_248-34a>¶
皆北(軍走/曰北)唯禆儵魚人實逐之(禆儵魚庸三邑魚魚復/縣東今巴東永安縣輕)¶
(楚故使三/邑人逐之)庸人曰楚不足與戰矣遂不設備楚子乗驛¶
㑹師于臨品(驛傳車也/臨品地名)分為二隊(隊部也兩/道攻之)子越自石¶
溪子貝自仭以伐庸(子越鬭椒也石/溪仞入庸道)秦人巴人從楚師¶
羣蠻從楚子盟(蠻見楚/强故)遂滅庸¶
十七年春晋荀林父衛孔逹陳公孫寜鄭石楚伐宋討¶
曰何故弑君猶立文公而還宋人弑昭公(十六/年冬)趙宣子¶
請師於靈公以伐宋公曰非晋國之急也對曰大者天¶
<pb:KR3k0013_WYG_248-34b>¶
地其次君臣所以為明訓也今宋人弑其君是反天地¶
而逆民則也天必誅焉晋為盟主而不脩天罰将懼及¶
焉公許之乃發令於太廟召軍吏而戒樂正令三軍之¶
鐘鼔必僃趙同曰國有大役不鎮撫民而僃鐘皷何也¶
宣子曰大罪伐之小罪憚之襲侵之事凌也是故伐備¶
鐘皷聲其罪也戰以錞于丁寜儆其民也(錞于形如碓/頭與皷相和)¶
(丁寜謂鉦也儆戒也唐尚書云/錞于鐲非也鐲與錞于各異物)襲侵宻聲為暫事也(暫/暫)¶
(其無/備)今宋人弑其君罪莫大焉明聲之猶恐其不聞也¶
<pb:KR3k0013_WYG_248-35a>¶
吾僃鐘皷為君故也乃使旁告於諸侯治兵振旅鳴鐘¶
皷以至於宋¶
夏齊侯伐魯北鄙襄仲請盟(晋不能救/魯故請服)¶
宣公元年秋楚子鄭人侵陳遂侵宋晋趙盾帥師救陳¶
宋㑹于棐林以伐鄭楚蒍賈救鄭遇於北林(與晋師相/遇滎陽中)¶
(牟縣西南有/林亭在鄭北)囚晋解揚晋人乃還¶
冬晋趙穿帥師侵崇初晋欲求成於秦趙穿曰我侵崇¶
秦急崇必救之(崇秦之/與國)吾以求成焉既而趙穿侵崇秦¶
<pb:KR3k0013_WYG_248-35b>¶
弗與成¶
晉人伐鄭以報北林之役(報囚/解揚)¶
二年春鄭公子歸生受命于楚伐宋(受楚/命也)宋華元樂吕¶
御之二月壬子戰于大棘宋師敗績囚華元獲樂吕(樂/吕)¶
(司冦獲不書非元帥也獲生死通名經言獲華元/故傳特䕶之曰囚以明其生獲故得見贖而還)及甲¶
車四百六十乗俘二百五十人馘百人狂狡輅鄭人入¶
于井(狂狡宋大/夫輅迎也)倒㦸而出之獲狂狡秦師伐晋以報崇¶
也(伐崇在/元年)遂圍焦(焦晋河/外邑)¶
<pb:KR3k0013_WYG_248-36a>¶
夏晋趙盾救焦遂自隂地及諸侯之師侵鄭(隂地晋河/南山北自)¶
(上雒以東/至陸渾)以報大棘之役楚鬬椒救鄭曰能欲諸侯而¶
惡其難乎遂次于鄭以待晋師趙盾曰彼宗競于楚殆¶
将斃矣(競强也鬭椒若敖之族/自子文以來世為令尹)姑益其疾乃去之(欲示/弱以)¶
(驕之傳言趙盾所以稱人且/為四年楚滅若敖氏張本)¶
三年夏楚人侵鄭鄭即晋故也¶
秋宋師圍曹初宋文公即位三年殺母弟須及昭公子¶
武氏之謀也(武氏謀奉弟須及昭公子/以作亂事在文十八年)使戴桓之族攻¶
<pb:KR3k0013_WYG_248-36b>¶
武氏於司馬子伯之舘盡逐武穆之族武穆之族以曹¶
師伐宋宋師圍曹報武氏之亂也¶
四年正月公及齊侯平莒及郯莒人不肯公伐莒取向¶
(莒郯二國相怨故公與/齊侯共平之向莒邑)非禮也平國以禮不以亂伐而¶
不治亂也(責公不先以禮/治之而用伐)以亂平亂何治之有無治何¶
以行禮¶
冬楚子伐鄭鄭未服也(前年楚侵鄭不/獲成故曰未服)¶
五年冬楚子伐鄭陳及楚平晋荀林父救鄭伐陳¶
<pb:KR3k0013_WYG_248-37a>¶
六年春晋衛侵陳陳即楚故也¶
冬楚人伐鄭取成而還¶
七年夏公㑹齊侯伐萊不與謀也(凡師出與謀曰/及不與謀曰㑹)¶
八年夏晋師白狄伐秦¶
楚人滅舒蓼楚為衆舒叛故伐舒蓼滅之(舒蓼二/國名)楚子¶
疆之(正其/界也)及滑汭(滑水/名)盟呉越而還¶
冬楚人伐陳陳及晋平楚師伐陳取成而還(言晋楚/争强)¶
九年夏齊侯伐莱¶
<pb:KR3k0013_WYG_248-37b>¶
九月晋侯宋公衛侯鄭伯曹伯㑹于扈討不睦也(謀齊/陳)¶
陳侯不㑹(前年與/楚成故)晋荀林父以諸侯之師伐陳(不書諸/侯師林)¶
(父帥之/無将帥)晋侯卒于扈乃還¶
冬宋人圍滕因其喪也¶
楚子伐鄭(六年楚代鄭取成於厲既/成鄭伯逃歸事見十一年)晋郤缺救鄭鄭伯¶
敗楚師于柳棼(桞棼/鄭地)¶
十年六月宋師伐滕滕人恃晋而不事宋也是月晋人¶
宋人衛人曹人伐鄭(鄭及楚/平故)取成而還¶
<pb:KR3k0013_WYG_248-38a>¶
秋公孫歸父帥師伐邾取繹(繹邾/邑)¶
冬楚子伐鄭晋士㑹救鄭逐楚師於潁北(潁水出河南/陽城至下蔡)¶
(入/淮)諸侯之師戍鄭¶
十一年春楚子伐鄭及櫟子良曰晋楚不務徳而兵争¶
與其來者可也晋楚無信我焉得有信乃從楚¶
夏公孫歸父㑹齊人伐莒¶
楚左尹子重侵宋(子重公子嬰/齊莊王弟)王待諸郔(郔楚/地)¶
冬楚子為陳夏氏亂故伐陳(十年夏徴/舒弑君)遂入陳殺夏徵¶
<pb:KR3k0013_WYG_248-38b>¶
舒轘諸栗門(轘車裂也栗/門陳城門)因縣陳(滅陳以/為楚縣)申叔時曰諸¶
侯之從也曰討有罪也今縣陳貪其富也以討召諸侯¶
而以貪歸之無乃不可乎乃復封陳鄉取一人焉以歸¶
謂之夏州(州鄉屬示討/夏氏所獲也)¶
十二年春楚子圍鄭(前年盟辰陵而/又徼事晋故)旬有七日鄭人卜¶
行成不吉卜臨於大宫(臨哭也大/宫鄭祖廟)且巷出車吉(出車於/巷示将)¶
(見遷不/得安居)國人大臨守陴者皆哭(陴城上僻倪皆哭/所以告楚窮也)楚子¶
退師鄭人脩城進復圍之三月克之(哀其窮哭故為退/師而猶不服故圍)¶
<pb:KR3k0013_WYG_248-39a>¶
(之/)入自皇門至於逵路(塗方九/軌曰逵)鄭伯肉袒牽羊以逆(肉/袒)¶
(牽羊示服/為臣僕)楚子退三十里而許之平(退一舍/以禮之)¶
夏六月乙卯晋荀林父帥師及楚子戰于邲(邲鄭/地)林父¶
将中軍(代郤/缺)先縠佐之(彘季代/林父)士㑹将上軍郤克佐之¶
(郤缺之子/代臾駢)趙朔将下軍(代欒/盾)欒書佐之(欒盾之子/代趙朔)趙括¶
趙嬰齊為中軍大夫(括嬰齊皆趙/盾異母弟)鞏朔韓穿為上軍大¶
夫荀首趙同為下軍大夫(荀首林父弟/趙同趙嬰兄)韓厥為司馬(韓/萬)¶
(𤣥/孫)晋楚戰于邲晉師敗績及昏楚師軍于邲晋之餘師¶
<pb:KR3k0013_WYG_248-39b>¶
不能軍(不能成/營屯)宵濟亦終夜有聲(言其兵衆/将不能用)丙辰楚重¶
至于邲(重輜/重也)遂次於衡雍祀於河作先君宫告成事而¶
還¶
冬楚子滅蕭(蕭宋附/庸國)初宋華椒以蔡人救蕭蕭人囚熊¶
相宜僚及公子丙王曰勿殺吾退蕭人殺之王怒遂圍¶
蕭蕭潰申公巫臣曰師人多寒王廵三軍拊而勉之(拊/撫)¶
(慰勉/之)三軍之士皆如挾纊(纊綿也言/説以忘寒)遂傅於蕭滅之¶
宋師伐陳(背清丘/之盟)衛人救之孔逹曰先君有約言焉若¶
<pb:KR3k0013_WYG_248-40a>¶
大國討我則死之(衛成公與陳共公有舊好故孔/逹欲背盟救陳而以死謝晋)¶
十三年春齊師伐莒莒恃晋而不事齊故也¶
夏楚子伐宋以其救蕭也(救蕭在/前年)¶
十四年夏晋侯伐鄭為邲故也(晋敗於邲/鄭遂属楚)告於諸侯蒐¶
焉而還(蒐簡閲/車馬)中行桓子之謀也曰示之以整使謀而¶
來鄭人懼使子張代子良于楚(十二年子良/為質于楚)¶
秋九月楚子圍宋初楚子使申舟聘于齊曰無假道于¶
宋(申舟/毋畏)亦使公子馮聘于晋不假道於鄭申舟以孟諸¶
<pb:KR3k0013_WYG_248-40b>¶
之役惡宋(文十年楚子田孟/諸毋畏抶宋公僕)曰鄭昭宋聾(昭明/聾闇)晋使不¶
害我則必死王曰殺女我伐之見犀而行(犀申舟/之子)及宋¶
宋人止之華元曰過我而不假道鄙我也鄙我亡也(以/我)¶
(比其邊鄙是/與亡國同)殺其使者必伐我伐我亦亡也亡一也乃殺¶
之楚子聞之投𬒮而起(投振也/袂袖也)屨及於窒皇(窒皇寝/門閾)劔¶
及於寝門之外車及於蒲胥之市¶
十五年夏五月楚師将去宋(在宋積九月/不能服宋故)申犀稽首於¶
王之馬前曰毋畏知死而不敢廢王命王棄言焉王不¶
<pb:KR3k0013_WYG_248-41a>¶
能答(未服宋而去/故曰棄言)申叔時僕(僕御/也)曰築室反耕者宋必¶
聽命從之(築室於宋分兵/歸田示無去志)宋人懼使華元夜入楚師登¶
子反之牀起之曰寡人使元以病告曰城下之盟有以¶
國斃不能從也(寜以國斃不/從城下盟)去我三十里惟命是聽子¶
反懼與之盟而告王退三十里宋及楚平¶
六月秦人伐晋¶
七月秦桓公伐晋次於輔氏(晋/地)壬午晉侯治兵于稷以¶
畧狄土立黎侯而還(狄奪其地故/晋復立之)及雒魏顆敗秦師于¶
<pb:KR3k0013_WYG_248-41b>¶
輔氏(晋侯還及雒/也雒晋地)獲杜回秦之力人也¶
十八年春晋侯衛太子臧伐齊至於陽糓齊侯㑹晋侯¶
盟于繒以公子强質于晋晉師還¶
夏公使如楚乞師欲以伐齊(公不事齊齊與晋盟/故懼而乞師于楚)楚荘¶
王卒楚師不出既而用晋師(成二年戰/于鞌是)¶
　¶
　¶
　册府元龜卷二百四十八¶
