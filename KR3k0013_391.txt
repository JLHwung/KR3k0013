# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:15.276104
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百九十一
<pb:KR3k0013_WYG_391-1a>¶
欽定四庫全書¶
　冊府元龜卷三百九十一　宋　王欽若等　撰¶
　　將帥部¶
　　　　習兵法　　申令　　示信　　示閒暇¶
　　　習兵法¶
兵法者蓋出古司馬之職王公之武備也故言兵法者¶
謂之司馬法焉繇太公以來能者間出踵而増之復有¶
權謀形勢隂陽技巧之别是為四種繇是行師之道極¶
<pb:KR3k0013_WYG_391-1b>¶
其深趣矣大率用仁義禮譲者為之上以縱橫變詐者¶
為之下歴代之為將者或達其善志臨敵而制勝或稽¶
其要道著書以垂法篇籍斯著圖制咸在以至議論之¶
流布部曲之講習皆可徴焉¶
周太公望為武王師尚父(師之尚之父之/故曰師尚父)伐紂謀居多¶
撰六韜六卷後世之言兵皆宗太公為本(隋唐志載太/公隂謀一卷)¶
(太公隂符鈐録一卷太公金匱二卷太公兵法六卷又太/公雜兵書六卷太公伏符隂陽謀一卷太公書禁忌立)¶
(成集二卷太公/枕中記一巻)¶
<pb:KR3k0013_WYG_391-2a>¶
孫叔敖為楚令尹晉荀林父帥師及楚子戰於邲楚人¶
懼王之入晉軍也遂出陳孫叔敖曰進之寕我薄人無¶
人薄我詩云元戎十乗以先啟行先人也(元戎戎車在/前也詩小雅)¶
(言王者軍行必有戎車十/乗在前開道先人為備)軍志曰先人有奪人之心薄¶
之也(奪敵/戰心)¶
田穰苴為大夫景公尊為大司馬穰苴死齊威王用兵¶
行威大放穰苴之法而諸侯朝齊齊威王使大夫追論¶
古者司馬兵法而附穰苴於其中因號曰司馬穰苴兵¶
<pb:KR3k0013_WYG_391-2b>¶
法(隋書經籍志司馬/穰苴兵法三卷)¶
公子無忌魏安釐王異母弟仁而下士魏王以上將軍¶
印授公子逐秦軍威振天下諸侯之客進兵法公子皆¶
名之故世俗稱魏公子兵法(劉歆七畧有魏公子兵法/二十一篇圖七卷藝文志)¶
(魏公子兵法二/十一篇圖十卷)¶
孫武齊人以兵法見於吳王闔閭闔閭曰子之十三篇¶
吾盡親觀之矣可以小試勒兵乎對曰可闔閭曰可試¶
以婦人乎曰可於是許之出宫中美人得百八十人孫¶
<pb:KR3k0013_WYG_391-3a>¶
子分為二隊以王之寵姬二人各為隊長皆令持㦸令¶
之曰汝知而心與左右手背乎婦人曰知之孫子曰前¶
則視心左視左手右視右手後即視背婦人曰諾約束¶
既布乃設鈇鉞即三令五申之於是鼓之右婦人大笑¶
孫子曰約束不眀申令不熟將之罪也復三令五申而¶
鼓之左婦人復大笑孫子曰約束不眀申令不熟將之罪也¶
既已眀而不如法者吏士之罪也乃欲斬左右隊長吳¶
王從臺下觀見且斬愛姬大駭趣使使下令曰寡人非¶
<pb:KR3k0013_WYG_391-3b>¶
此二姬食不甘味願勿斬也孫子曰臣既已受命為將¶
將在軍君命有所不受遂斬隊長二人以徇用其次為¶
隊長於是復鼔之婦人左右前後跪起皆中規矩繩墨¶
無敢出聲於是孫子使使報王曰兵既整齊王可試下¶
觀之唯王所用雖赴水火猶可也吳王曰將軍罷休就¶
舍寡人不願下觀孫子曰王徒好其言不能用其實於¶
是闔廬知孫子能用兵卒以為將西破彊楚入郢北威¶
齊晉顯名諸侯孫子與有力焉(漢書藝文志孫子有兵/法八十二篇圖九卷魏)¶
<pb:KR3k0013_WYG_391-4a>¶
(文帝註/為三卷)¶
吳起魏人好用兵魏文侯問李克曰吳起何如人㦲克¶
曰起貪而好色然用兵司馬穰苴不能過也於是魏文¶
侯以為將擊秦拔五城文侯以起善用兵乃以為西河¶
守(藝文志吳起有/兵法四十八篇)¶
孫臏與龎涓俱學兵法龎涓既事魏為將軍而自以為¶
不能及孫臏疾之以法斷其两足而黥之齊威王以田¶
忌為將孫臏為軍師大破梁軍孫臏以名顯天下世傳¶
<pb:KR3k0013_WYG_391-4b>¶
其兵法(漢書藝文志載齊孫/子八十九篇圖四卷)¶
公孫鞅為秦大良造(秦官/也)將兵圍魏安邑䧏之有兵法¶
二十七篇¶
趙括自少時學兵法言兵事以天下莫能當常與其父¶
奢言兵事奢不能難然不為善¶
項梁楚名將項燕子也避仇吳中嘗隂以兵法部勒賔¶
客子弟以知其能¶
項羽少學書不成去學劒又不成季父梁怒之籍曰書¶
<pb:KR3k0013_WYG_391-5a>¶
足記姓名而已劒一人敵不足學學萬人敵爾於是梁¶
竒其意乃敎以兵法籍大喜略知其意又不肯竟學¶
漢韓信既破趙諸校効首虜休皆賀(諸校諸部也猶今/言諸營也効致也)¶
(謂各致/其所獲)因問信曰兵法有右背山陵前左水澤今者將¶
軍令臣等反背水陣曰破趙㑹食臣等不服然竟以勝¶
此何術也信曰此在兵法顧諸君弗察爾(顧念/也)兵法不¶
曰䧟之死地而後生投之亡地而後存乎且信非得素¶
拊循士大夫經所謂敺市人而戰之也(經亦謂兵法也/忽入市敺取其)¶
<pb:KR3k0013_WYG_391-5b>¶
(人令戰言/非素所習)其勢非致死地人人自為戰今即予生地皆¶
走寕尚得而用之乎諸將皆服曰非所及也(藝文志韓/信兵法三)¶
(篇/)¶
廣武君李左車有兵法一篇¶
趙充國始為騎士以六郡良家子(六郡隴西天水安/定北地上郡西河)善¶
騎射補羽林為人沈勇有大略少好將帥之節而學兵¶
法通知四夷事¶
馮奉世以良家子選為即年三十餘乃學春秋渉大義¶
<pb:KR3k0013_WYG_391-6a>¶
讀兵書前將軍韓増奏為軍司空令¶
黥布反擊走荆王刼其兵渡淮擊楚楚發兵與戰徐僮間¶
(二縣之/間也)為三軍欲以相救為竒(不聚一䖏分為三/欲以相救出竒兵)或說¶
楚相曰布善用兵民素畏之且兵法諸侯自戰其地為¶
散地(謂在其本地戀土/懐安故多逃散)今别為三彼敗吾一餘皆走安¶
能相救不聴布果破其一軍二軍散走¶
後漢耿秉博通書記能說司馬兵法尤好將帥之略以¶
父任為郎數上言兵事常以中國虚費邊陲不寕其患¶
<pb:KR3k0013_WYG_391-6b>¶
專在匃奴以戰去戰盛王之道顯宗既有志北伐隂然¶
其言永平中詔詣省闥問前後所上便宜方略拜謁者¶
僕射遂見親幸毎公卿㑹議帝引秉上殿訪以邊事多¶
簡帝心¶
馮緄少學春秋司馬兵法¶
皇甫規安定朝那人也永和六年西羌圍安定郡將知¶
規有兵略乃命為功曹使率甲士八百與羌交戰斬首¶
數級賊遂退郤舉規上計椽¶
<pb:KR3k0013_WYG_391-7a>¶
馬援為伏波將軍善兵䇿帝常言伏波論兵與我意合¶
毎有所謀未嘗不用¶
魏鄧艾為征西將軍討蜀破姜維之衆維退守劍閣鍾¶
㑹攻維未能克艾上言今賊摧折宜遂乗之從隂平繇¶
邪徑經漢德陽亭趣涪出劒閣西百里去城都三百餘¶
里竒兵衝其腹心劒閣之守必還赴涪則㑹方軌而進¶
劍閣之軍不還則應涪之兵寡矣軍志有之曰攻其無¶
備出其不意今掩其空虚破之必矣¶
<pb:KR3k0013_WYG_391-7b>¶
王昶為兖州刺史著兵書十餘篇言竒正之用青龍中¶
奏之¶
賈逵自為兒童戲弄常設部伍祖父習異之曰汝大必¶
有將率才授兵法數萬言逵終豫州刺史¶
蜀諸葛亮為丞相率衆南征在南中所在戰㨗聞孟獲¶
者為夷漢所服募生致之既得使觀於營陣之間問曰¶
此軍何如獲對曰吾向者不知虚實故敗今蒙賜觀看¶
營陣若秪如此即定易勝爾亮笑縱使更戰七縱七擒¶
<pb:KR3k0013_WYG_391-8a>¶
而亮猶遣獲獲止不去曰公天威也南人不復反矣(經/籍)¶
(志諸葛亮有/兵法五卷)¶
吳朱才為偏將軍為人精敏文學兵法名聲殆聞於逺¶
近¶
晉陳勰特有才用解軍令武帝甚重兵官故軍校多選¶
朝廷清望之士居之先是勰為魏文帝所倚帝為晉王¶
委任使典兵事及蜀破後令勰受諸葛亮陣圖用兵倚¶
伏之法又甲乙較標之勢勰悉諳練之遂以勰為殿中¶
<pb:KR3k0013_WYG_391-8b>¶
典兵中郎將¶
桓温為安西將軍荆州刺史率衆伐蜀初諸葛亮造八¶
陣圖於魚復平沙之上壘石為八行行相去二丈温見¶
之謂此常山蛇勢也文武皆莫能識之¶
宋沈攸之除東海太守未拜㑹四方反叛南賊已次近¶
道以攸之為寕朔將軍尋陽太守率據虎檻時王元謨¶
為大統未發前鋒有五軍在虎檻五軍後又終繹繼至¶
毎夜各立姓號不相稟受攸之謂軍吏曰今衆軍姓號¶
<pb:KR3k0013_WYG_391-9a>¶
不同若有耕夫漁父夜相呵叱更致駭亂敗之道也乃¶
就軍請號衆咸從之¶
蜀李庠初至蜀趙廞深器之與論兵法無不稱善毎謂¶
所親曰李立序蓋一時之關張也以為冠軍將軍¶
宋王鎮惡初歸晉客居荆州頗讀諸子兵書論軍國大事騎¶
乗非所長開弓亦甚弱而意略縱橫果决能斷¶
梁杜龕崱第二兄岑之子少驍勇善用兵後歸元帝亦¶
為忠武將軍¶
<pb:KR3k0013_WYG_391-9b>¶
後魏王宜弟為占授著作即造兵法孤虛立成圖三百¶
六十¶
源賀為征南將軍賀依古今兵法及先儒耆舊之說略¶
採至要為十二陳圖以上之獻文覽而嘉焉¶
賀拔岳尖山人能左右馳射驍果絶人不讀兵書而闇¶
與之合識者咸異之¶
斛律金字阿六敦朔州敕勒部人性敦直善騎射行兵¶
用匃奴法望塵識馬歩多少嗅地知軍度逺邇¶
<pb:KR3k0013_WYG_391-10a>¶
江悦之初仕宋厯諸王參軍好兵書將略吳眀徹來㓂武¶
成勑領軍尉破胡等出援秦州令琳為經畧悦之謂所¶
親曰今太嵗在東南嵗星居牛斗分太白已髙皆利為¶
客我將有䘮又謂破胡曰吾兵甚銳宜長䇿制之慎勿¶
輕鬬破胡不從遂戰軍大敗琳单馬突圍僅以身免¶
劉豐字豐生普樂人有雄姿壯氣果毅絶人有口辯好¶
說兵事¶
後周史寕為大將軍荆州刺史識諳兵權臨敵指揮皆¶
<pb:KR3k0013_WYG_391-10b>¶
如其䇿甚得當時之譽¶
隋宇文欣為驃騎將軍封英國公欣妙解兵法馭戎齊¶
整當時六軍有一善事雖非欣所建天下輒相謂曰此¶
必英公法也其見推服者如此¶
史萬嵗少英武好讀兵書兼精占候¶
唐李靖少有文武材略其舅韓擒虎號為名將毎與論¶
兵未嘗不稱善撫之曰可與論孫吳之術者惟斯人矣¶
鄭元璹初仕隋為右候將軍後歸國為太常卿元璹少¶
<pb:KR3k0013_WYG_391-11a>¶
在戎旅乆閑軍法髙祖令廵諸軍敎其兵事¶
裴行儉累為大總管安撫使置軍營行陣部統尅料勝¶
負甄别器能等四十六訣則天令秘書監武承嗣詣宅¶
並宻收入内(行儉初為倉曹參軍時大將軍蘇定/方甚竒之盡以用兵竒術授行儉)¶
魏元忠則天朝累年不調時有左史盩厔人江融撰九¶
州設險圖備載古今用兵成敗之事元忠就傳其術¶
王忠嗣以父海賓没於王事年九嵗養於宫中及長雄毅¶
有武略𤣥宗以其兵家子與之論兵應對縱橫帝甚異¶
<pb:KR3k0013_WYG_391-11b>¶
之¶
樊澤建中初為都官員外好讀兵書朝廷以其有將帥¶
才尋兼御史中丞充和畨使後至山南節度使¶
馬燧父季龍嘗舉眀孫吳俶儻善兵書官至嵐州刺史¶
幽州經畧使燧略渉羣書尤善兵法大歴中為河東節¶
度造甲者必令長短三等稱其所衣以便進趨又造戰¶
車蒙以狻猊象列㦸於後行載兵甲止則為營陣或塞¶
險阨以遏奔衝器械無不犀利後討魏博田恱恱求救¶
<pb:KR3k0013_WYG_391-12a>¶
於淄青恒冀燧軍次於漳恱遣將王光進以兵守長橋¶
築月城以為固軍不得渡燧乃於下流以兵車數百乗¶
維以鐵鏁絶中流實以土囊以遏水水稍淺諸軍畢渡¶
是時軍糧少恱深壁不戰欲老燧師燧令諸軍持十日¶
糧深進次倉口恱等夾洹水而軍李抱真等問曰糧少¶
深入何也燧曰糧少利速戰兵法善於致人今田恱與¶
淄青恒三軍為首尾計以老我師若分軍擊其左右¶
兵少未可必破恱且來救是前後受敵也兵法所謂攻¶
<pb:KR3k0013_WYG_391-12b>¶
其必救固當戰也燧為諸軍合而破之¶
郝廷玉代宗時為神䇿將軍時吐蕃回紇犯京畿廷玉¶
率兵屯中渭橋軍容使魚朝恩聞廷玉善戰欲觀其敎¶
閱廷玉乃於營内列部伍鳴鼓角而出分而為陣箕張¶
翼舒乍離乍合坐作進退其衆如一朝恩歎曰吾在兵¶
間十餘年始見郝將軍訓練耳治戎若此豈有前敵耶¶
廷玉凄然謝曰此非末校所長是臨淮王之遺法也(臨/淮)¶
(王李光/弼也)¶
<pb:KR3k0013_WYG_391-13a>¶
梁謝彦章㓜事葛從周為養父從周憐其敏慧敎以兵¶
法嘗以千錢於大盤中列其行陣偏伍之狀示以出没¶
進退之節彦章盡得其訣事太祖為騎將¶
王擅少英悟美形儀好讀兵書洞曉韜略初太祖鎮大¶
梁擅為小將¶
趙珝字有郎㓜而剛毅器宇沉深既冠好書籍及壯工¶
騎射尤精三略為忠武軍節度行軍司馬¶
後唐周徳威初仕武皇為帳中騎督久在雲中諳熟邊¶
<pb:KR3k0013_WYG_391-13b>¶
事望烟塵之警懸知兵勢¶
髙渤海蓨人少好兵術釋褐右金吾衞曹參軍¶
李再豐為右武衞大將致仕再豐故鎮帥王鎔之禆校¶
家世從軍再豐粗通星氣式法之學毎征伐戰陣自用¶
其法鮮有敗失軍中目為李靖¶
　　　申令¶
師出以律易象眀乎乃貞武之善經春秋著為嘉話在¶
乎威克厥愛戒之用休示先甲後庚之期協三令五申¶
<pb:KR3k0013_WYG_391-14a>¶
之典金鼓有節稽進退之宜鈇鉞必誅懲驕惰之伍若¶
乃申嚴示整出竒應卒約束素定防禁無越喻以激勸¶
縣諸信賞所麾咸集所戰必勝或著為新令或脗合古¶
法軍之善政其在斯乎¶
宋義為楚上將號卿子冠軍北救趙下令軍中曰猛如¶
虎狠如羊貪如狼強不可使者皆斬¶
漢韓信髙祖三年為大將軍擊趙未至井陘口三十里¶
止舍(舍息/也)夜半傳𤼵(傳令軍中/使發也)選輕騎二千人人持一¶
<pb:KR3k0013_WYG_391-14b>¶
赤幟(旌旗/之屬)從間道萆山而望趙軍(萆謂隱於山間/使敵不得見也)戒曰¶
趙見我走必空壁逐我若直入拔趙幟立漢幟(若汝/也)令¶
其禆將𫝊餐曰今日破趙㑹食(小飯曰餐破趙後/乃當共飯食也)諸將¶
皆莫信陽應諾乃入趙壁擒王歇¶
周勃髙后六年為太尉至北軍下令軍中曰為吕氏右¶
袒為劉氏左袒軍中皆左袒¶
勃子亞夫封條侯文帝後六年匃奴大入邊亞夫為將¶
軍軍細柳以備胡帝自勞軍至灞上及棘門軍直馳大¶
<pb:KR3k0013_WYG_391-15a>¶
將軍下馬送迎已而之細柳軍軍士吏被甲銳兵刅彀¶
弓弩持滿天子先驅至不得入先驅曰天子且至軍門¶
都尉曰軍中但聞將軍令不聞天子詔居無何帝至又¶
不得入於是乃使使持節詔將軍吾欲入勞軍亞夫乃¶
傳言開壁門士吏謂從車騎曰將軍約例軍中不得驅¶
馳於是天子乃按轡徐行至中營將軍亞夫持兵揖曰¶
介胄之士不拜請以軍禮見(禮介者/不拜)天子為動容軾車¶
李陵為騎都尉將歩卒五千至浚稽山與單于相值騎¶
<pb:KR3k0013_WYG_391-15b>¶
可三萬圍陵軍軍居两山間以大車為營陵引士出營¶
外為陳前行持㦸盾後行弓弩令曰聞鼓聲而縱聞金¶
聲而止(金謂/鉦也)¶
後漢吳漢為大司馬建武二年擊蘇茂於廣樂為劉永¶
將周建所攻漢墮馬傷膝還營乃勃然裹創而起椎牛¶
饗士令軍中曰賊衆雖多皆刼掠羣盗勝不相讓敗不¶
相救非有仗節死義者也今日封侯之際諸君勉之於¶
是軍士激怒人倍其氣大破之¶
<pb:KR3k0013_WYG_391-16a>¶
岑彭為大將軍建武十一年伐蜀與大司馬吳漢等㑹¶
荆門彭乃令軍中募攻浮橋先登者上賞乃長驅入江¶
關令軍中無得虜掠¶
蜀諸葛亮為丞相治戎講武率諸軍北駐漢中及據武¶
功五丈原著軍令上中下三卷¶
吳吕蒙為虎威將軍既䧏南郡入據城令軍中不得干¶
歴人家有所求取¶
晉齊王攸為驃騎將軍開府辟召禮同三司䧏身虛巳¶
<pb:KR3k0013_WYG_391-16b>¶
待物以信常歎公府不按吏然以董御戎政復有威克¶
之宜乃下敎曰夫先王馭世眀罰勑法鞭朴作敎以正¶
逋慢且唐虞之朝猶須督責前欲撰次其事使粗有常¶
懼煩簡之宜未審其要故令劉程二君詳定然思惟之¶
鄭鑄刑書叔向不韙范宣議制仲尼譏之令皆如舊無¶
所増損其常節度詳所不及者隨事處决諸吏各竭乃心¶
思同在公古人之節如有所闕以賴股肱匡佐之規庶¶
以免負於是内外祗肅¶
<pb:KR3k0013_WYG_391-17a>¶
宋桞元景為冠軍將軍從孝武入討元凶元景宿令軍¶
中曰鼓繁氣易衰呌數力易竭但各銜枚疾戰一聴吾¶
營鼓音因此破賊¶
唐竇軌初為髙祖丞相諮議參軍時稽胡掠宜春令軌¶
討之不利乃率數百騎殿於後令衆曰聞鼓聲有不進¶
者自後斬之既鼓士卒爭進擊賊破之¶
李光弼為兵馬副元帥時史思眀已至偃師光弼悉軍¶
赴河陽賊恃衆直逼其城光弼登城望曰彼雖衆亂而¶
<pb:KR3k0013_WYG_391-17b>¶
囂不足懼也當為公等日午而破之遽令郝玉倫惟貞¶
往擊之令之曰爾等士望吾旗而戰若麾旗緩任爾觀¶
望便宜吾旗連麾三至地則萬衆齊入生死以之少退¶
者斬無捨遂大破賊軍¶
李晟徳宗興元初為副元帥既收復京城乃勒兵屯於¶
含元殿前舍於右金吾仗號令三軍曰晟不侫上憑睿¶
筭次順人心今得克滅兇渠肅清天禁皆三軍之力也¶
長安士庶久陷賊庭若小有震驚則非伐罪弔人之義¶
<pb:KR3k0013_WYG_391-18a>¶
晟與公等各有家累離别數年今已事成相見非晚五¶
日内不得輒通家信違命者斬¶
郗士美憲宗元和中為昭義軍節度使時討鎮州有兵¶
馬使王言為前鋒逗撓士美立斬之令曰敢後出者斬¶
士美親鼓之兵既合而賊軍大破¶
李遜為忠武軍節度陳許溵蔡等州觀察處置等使是¶
時新罹兵戰難遽完緝及遜至集大軍與之約束嚴具¶
示賞罰必信號令數百言士皆感恱¶
<pb:KR3k0013_WYG_391-18b>¶
　　　示信¶
夫荷推轂之任當鑿門之權非沈㡬無以制勝非示信¶
無以御下必在夫絶憎愛一賞罰賞既眀而足勸罰既¶
嚴而可畏故宣父以為兵食可去而信不可去也傳曰¶
信申也相申束使不相違也又曰信國之寳也民之庇¶
也是知臨賊示信義逺矣㢤若乃戍及期而必代兵當¶
下而不停或約賞家財或克日必戰俾敵人之服義得¶
我衆之歡心故謀無不成功無不集者也¶
<pb:KR3k0013_WYG_391-19a>¶
楚司馬子反從莊王圍宋軍有七日之糧爾盡此不勝¶
將去而歸爾於是使司馬子反乗堙而闚宋城宋華元亦¶
乗堙而出見之(堙距堙/上城具)司馬子反曰子之國何如華元¶
曰憊矣曰何如(問憊/意也)曰易子而食之析骸而炊之(析破/人骸)¶
(骨/也)司馬子反曰嘻甚矣憊雖然(雖如/所言)吾聞之也圍者(古/有)¶
(見圍/者)柑馬而秣之(秣以粟置馬口中柑者以木/衘其口不欲令食示有畜積)使肥者¶
應客(示飽/足也)是何子之情也(猶曰何/太露情)華元曰吾聞之君子¶
見人之厄則矜之(矜/憫)小人見人之厄則幸之(幸僥/倖)吾見子¶
<pb:KR3k0013_WYG_391-19b>¶
之君子也是以告情於子也司馬子反曰諾(諾受/語辭)勉之¶
矣(勉猶努力使/努力堅守之)吾軍亦有七日之糧爾盡此不勝將去¶
而歸爾揖而去之反於莊王(反報於/莊王)莊王曰何如司馬¶
子反曰憊矣曰何如曰易子而食之析骸而炊之莊王¶
曰嘻甚矣憊雖然(雖已/憊)吾今取此然後而歸爾司馬子反¶
曰不可臣已告之矣軍有七日之糧爾莊王怒曰吾使¶
子往視之子曷為彼告之司馬子反曰以區區之宋(區/區)¶
(小/貌)猶有不欺人之臣可以楚而無乎是以告之也莊王¶
<pb:KR3k0013_WYG_391-20a>¶
曰諾(先以諾受/絶子反語)舍而止(更令築舍而/止示無去計)雖然(雖宋已知/我糧短)吾¶
猶取此然後歸爾(欲徴糧/待勝也)司馬子反曰然則君請處於¶
此臣請歸爾莊王曰子去我而歸吾孰與處於此吾亦¶
從子而歸爾引師而去之¶
樊遲魯人齊伐魯孟孺子洩帥右師顔羽御邴洩為右¶
冉求帥左師管周父御樊遲為右師及齊師戰於郊齊¶
師自稷曲(稷曲郊/地名)師不踰溝樊遲曰非不能也不信子¶
也請三刻而踰之(與衆三/刻約信)如之衆從之(如遲言/乃踰也)¶
<pb:KR3k0013_WYG_391-20b>¶
魏徐邈為梁州刺史邈與羌胡從事不問小過若犯大¶
罪先告部帥使知應死者乃斬以徇是以信服畏威¶
蜀諸葛亮為丞相帥師出祁山魏眀帝自征蜀幸長安¶
遣宣王督張郃諸軍雍涼勁卒三十餘萬潜軍宻進規¶
向劍閣亮時在祁山旌旗利器守在險要十二更下在¶
者八萬時魏軍始陳幡兵適交參佐咸以賊衆疆盛非¶
力不制宜權停下兵一月以并聲勢亮曰吾統武行師¶
以大信為本得原失信古人所惜去者束裝以待期妻¶
<pb:KR3k0013_WYG_391-21a>¶
子鶴望而計日雖臨征難義所不廢皆催遣令去於是¶
去者感恱願留與戰往者憤勇思致死命相謂曰諸葛¶
公之恩死猶不報也臨戰之日莫不拔刅爭先以一當¶
十殺張郃却宣王一戰大尅此信之由也¶
晉陶璜初仕吳歴顯位孫皓時交阯郡吏吕興以郡内¶
附武帝拜興交阯太守尋為其功曹李統所殺南中監¶
軍霍弋遣犍為楊稷與將軍毛炅自蜀出交阯吳遣璜¶
為蒼梧太守討稷初霍弋之遣稷炅等與之誓曰若賊¶
<pb:KR3k0013_WYG_391-21b>¶
圍城未百日而䧏者家屬誅若過百日救兵不至吾受¶
其罪稷等未百日因糧盡乞䧏璜不許益其糧使守諸¶
將並諌璜曰霍弋已死不能救稷等必矣可須其日滿¶
然後受䧏使彼得無罪我受有義内訓百姓外懐鄰國¶
不亦可乎稷等期訖糧盡救兵不至乃納之¶
羊祜為征南大將軍都督荆州諸軍事與吳人交兵尅¶
日方戰不為掩襲之計¶
隋何稠開皇末討桂州賊有欽州刺史寗猛力帥衆迎¶
<pb:KR3k0013_WYG_391-22a>¶
軍初猛力倔強山洞欲圖為逆至是惶懼請身入朝稠¶
以其疾篤因示無猜貳遂放還州與之約曰八九月間¶
可詣京師相見稠還奏狀髙祖意不懌其年十月猛力¶
卒帝謂稠曰汝前不將猛力來今竟死矣稠曰猛力共¶
臣為約假令身死當遣子入侍越人性直其子必來初¶
猛力臨終誡其子長真曰我與大使為約不可失信於¶
國士汝葬我訖即宜上路長真如言入朝帝大恱曰何¶
稠著信蠻夷乃至於此¶
<pb:KR3k0013_WYG_391-22b>¶
唐蘇定方為左驍衛大將軍顯慶五年討思結闕俟斤¶
都曼俘還東都法司請斬之定方請曰都曼之叛罪合¶
誅夷臣欲生致闕廷與之有約述陛下好生之徳必當¶
待以不死今既面縳待罪臣望丐其餘命髙宗曰朕屈¶
法伸恩全卿信誓乃命宥之¶
馬燧為河東節度使討田恱恱兵大敗先戰燧誓於軍¶
戰勝請以家財行賞既戰盡其私積以頒將士徳宗聞¶
而嘉之乃詔度支出錢五萬貫行賞還其家財¶
<pb:KR3k0013_WYG_391-23a>¶
　　　示閒暇¶
傳稱好暇適臨事之宜志謂以舒得交兵之道夫制勝¶
則尚速示宼則宜逸故有攝飲於行陣數闔於城壘解¶
鞍而縱馬啟關而延敵故䇿畫可以先勝行伍可以立¶
成故能雍容而觀變警急而無撓其或卧息旗鼓輕緩¶
裘帶登樓而清嘯隱几而髙談不匆遽以失律務優㳺¶
而集事者斯又得為將之大體也¶
欒鍼晉大夫也魯成十六年晉楚戰於鄢陵欒鍼見子¶
<pb:KR3k0013_WYG_391-23b>¶
重之旌請曰楚人謂夫旌子重之麾也彼其子重也日¶
臣之使於楚也子重問晉國之勇臣對曰好以衆整曰¶
又何如(又問/其餘)臣對曰好以暇(暇閒/暇也)今两國治戎行人不¶
使不可謂整臨事而食言不可謂暇(食好整/之言)請攝飲焉¶
(攝持也持飲/以飲子重)公許之使行人執榼承飲造於子重(承奉/也)¶
曰寡君乏使使鍼御持矛(御侍/也)是以不得犒從者使某¶
攝飲子重曰夫子嘗與吾言於楚必是故也不亦識乎¶
(知其以往言/好暇故致飲)受而飲之免使者而復鼓(免脫/也)¶
<pb:KR3k0013_WYG_391-24a>¶
范鞅晉大夫也魯襄公十八年晉伐齊十二月戊戌及¶
秦周伐雍門之荻(秦周魯大夫趙武及之/共伐荻也雍門齊城門)范鞅門于雍¶
門其御追喜以戈殺犬於門中(殺犬示/閒暇)孟莊子斬其橁¶
以為公琴(莊子孺子速/也橁木名)己亥焚雍門及西郭南郭劉難¶
士弱率諸侯之師焚申池之竹木(二子晉/大夫)壬寅焚東郭¶
北郭范鞅門於楊門(齊西/門)州綽門於東閭(齊東/門)左驂廹¶
還于東門中以枚數闔(枚馬檛也闔門扇/也數其板示不恐)¶
漢李廣為上郡太守時匃奴侵上郡廣上山匃奴數千¶
<pb:KR3k0013_WYG_391-24b>¶
騎見廣以為誘騎驚上山陳廣之百騎皆大恐欲馳還¶
走廣曰我去大軍數十里今如此走匃奴追射我立盡¶
今我留匃奴必以我為大軍之誘不我擊廣令曰前未¶
到匃奴陳二里所止令曰皆下馬解鞍騎曰虜多如是¶
解鞍即急奈何廣曰彼虜以我為走今解鞍以示不去¶
用堅其意有白馬將出䕶兵廣上馬與十餘騎奔射殺¶
白馬將而復還至其百騎中縱馬卧時㑹暮胡兵終怪¶
之弗敢擊¶
<pb:KR3k0013_WYG_391-25a>¶
後漢孔融領青州刺史為袁譚所攻自春至夏戰士所¶
餘裁數百人流矢雨集戈矛内接融隱几讀書談笑自¶
若¶
蜀諸葛亮為丞相益州牧率衆南征屯於陽平遣魏延¶
諸軍并兵東下亮惟留萬人守城晉宣帝率二十萬衆¶
拒亮而與延軍錯道徑至前當亮六十里所偵候白宣¶
帝說亮在城中兵少力弱亮亦知宣帝垂至巳與相偪¶
欲前赴延軍相去又逺回迹反追勢不相及將士失色¶
<pb:KR3k0013_WYG_391-25b>¶
莫知其計亮意氣自若勑軍中皆卧旗息鼓不得妄出¶
菴幔又令大開四城門掃地郤灑晉宣帝常謂亮持重¶
而猥見勢弱疑其有伏兵於是引軍北趣山¶
晉羊祜為征南大將軍在軍常輕裘緩帶身不披甲鈴¶
閣之下侍衛者不過十數¶
劉琨為大將軍都督并州諸軍事在晉陽嘗為胡騎所¶
圍數重城守窘廹無計琨乃乗月登樓清嘯賊聞之皆¶
悽然長歎中夜奏胡笳賊又流涕歔欷有懐土之切向¶
<pb:KR3k0013_WYG_391-26a>¶
曉復吹之賊並棄圍而走¶
南齊沈文季為右僕射加散騎常侍建武二年虜宼夀¶
春豫州刺史豐城公遥昌嬰城固守數遣輕兵相抄擊¶
眀帝以為憂詔文季領兵鎮夀春文季入城止㳺兵不¶
聴出洞開城門嚴加備守虜軍尋退百姓無所傷損¶
梁馮道根為南梁太守領阜陵城戍魏將党法宗傅竪¶
眼率衆二萬奄至城下道根塹壘未固城中衆少莫不¶
失色道根命廣開門緩服登城選精銳二萬人出擊魏¶
<pb:KR3k0013_WYG_391-26b>¶
軍敗之¶
陳侯安都為仁威將軍都督南徐州諸軍事髙祖東討¶
杜龕安都留臺居守徐嗣徽任約等引齊宼入據石頭¶
㳺騎至於闕下安都閉門偃旗示之以弱令城中曰登¶
陴看賊者斬及夕賊收軍還¶
唐郝處俊為淇江道副總管髙宗乾封中髙麗反叛處¶
俊嘗次賊城未遑置陣賊衆奄至軍中大駭處俊獨據¶
胡床方餐乾糧乃潜簡精銳擊敗之將士多服其膽略¶
<pb:KR3k0013_WYG_391-27a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_391-27b>¶
　¶
　¶
　¶
　¶
　¶
　¶
　¶
　冊府元龜卷三百九十一¶
