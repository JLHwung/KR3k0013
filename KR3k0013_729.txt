# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:29.421955
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百二十九
<pb:KR3k0013_WYG_729-1a>¶
欽定四庫全書¶
　册府元龜卷七百二十九　宋　王欽若等　撰¶
　　幕府部¶
　　　辟署第四¶
唐于頎字休甫河南人少以吏事聞累授京兆府士曹¶
為尹史翽所知翽出鎭襄陽奏為御史充判官大歴中¶
第五琦署為河東租庸糧料鹽鐵等使務元載為諸道¶
營田使又署為郎官令於東都汝州開置屯田¶
<pb:KR3k0013_WYG_729-1b>¶
于頔字允元河南人始以千牛備身調華隂尉黜陟使¶
劉灣辟為判官¶
李元諒勇敢多計少從軍備禁衛積功勞至試太子詹¶
事鎭國軍節度使李懐讓署奏鎮國軍副使使領州¶
盧綸建中初為昭應令朱泚之亂咸寜王渾瑊充京城¶
西面副元帥板綸為元帥判官檢校金部郎中¶
呂元膺鄆州東平人質度瓌偉有公侯之器建中初䇿¶
賢良對問髙第授陕州安邑尉同州刺史侯鐈聞其名¶
<pb:KR3k0013_WYG_729-2a>¶
辟為長春宮判官屬蒲賊侵軼鐈失所守元膺遂潜跡¶
不務進取貞元初論惟明節制渭北延在賓席自是名¶
逹於朝廷¶
鄭雲逵滎陽人大歴初舉進士性果誕敢言客遊兩河¶
以畫干朱泚泚恱表為判官授大理評事累諌議大夫¶
奉天之難奔赴行在居數月李晟表為行軍司馬戎略¶
多咨之賊平拜給事中¶
趙植奉天人朱泚之亂徳宗幸奉天以家人奴客奮力¶
<pb:KR3k0013_WYG_729-2b>¶
拒守仍獻家財以助軍資賊平咸寕王渾瑊辟為推官¶
貞元初遷鄭州刺史鄭滑節度使李融奏兼副使¶
郗士美字和夫未冠為陽翟丞李抱真鎮潞州辟為從¶
事雅有叅賛之績¶
李鄘字建侯為李懐光所辟懐光叛鄘宻奏賊軍虚實¶
及攻取之勢事泄懐光囚之獄中懐光死馬燧就獄致¶
禮表為河東從事尋以言不行歸養雒中襄州節度嗣¶
曹王臯致禮延辟署為從事¶
<pb:KR3k0013_WYG_729-3a>¶
崔從貞元初進士登第釋褐山南西道推官以父憂免¶
䘮不應辟命乆之西川節度韋臯奏掌西山運務知卭¶
州事劉闢阻命從拒守不從之闢平從事坐累多伏法¶
唯從以拒闢免盧坦在宣州辟為團練副使¶
胡証字啓中河東人舉進士貞元中登科渾瑊為河中節¶
度使辟為從事自殿中侍御史拜韶州刺史以母年髙不¶
可適逺改授太子舍人襄陽節度使于頔請為掌書記¶
程异為華州鄭縣尉精於吏職剖析無滯杜雍之刺同¶
<pb:KR3k0013_WYG_729-3b>¶
州帥河中辟為賔佐¶
韋綬字子章初為長安尉朱泚之亂變服乘驢赴奉天¶
于頔鎮襄陽辟為賔佐¶
叚平仲舉進士杜佑李復相繼鎭淮南皆表為掌書記¶
復移鎭華州仍為從事¶
劉伯芻登進士第志行脩謹淮南杜佑辟為從事¶
穆員工文詞尚節義杜亞為東都留守辟為從事檢校¶
員外郎¶
<pb:KR3k0013_WYG_729-4a>¶
路隨泌子也為潤州叅軍為李錡所困使知市事隨翛¶
然坐市中不介意韋夏卿為東都留守聞而辟之由是¶
聲名自振¶
孟郊少隱於嵩山稱處士李翺分司雒中與之遊薦於¶
留守鄭餘慶辟為賔佐餘慶鎭興元又奏為從事辟書¶
下而卒¶
竇羣為侍御史順宗時附王叔文為叔文之黨出為唐¶
州刺史羣至唐州節度使于頔以故人待之署羣為副¶
<pb:KR3k0013_WYG_729-4b>¶
使表兼御史中丞賜金紫¶
竇嘗字中行大歴十四年登進士第寓居廣陵之柳楊¶
結廬種樹不求茍進以講學著書為事凡二十年不出¶
貞元十四年杜佑鎮淮南奏授校書郎為節度叅謀¶
馬總字㑹元為刑部侍郎元和十二年宰相裴度為淮¶
西宣慰處置使奏總為宣慰副使司勲員外郎李正封¶
都官員外郎馮宿禮部員外郎李宗閔等為兩使判官¶
書記皆從之¶
<pb:KR3k0013_WYG_729-5a>¶
韓愈字退之元和中為右庶子時方討淮蔡兵乆無功¶
丞相裴度兼淮西節度督軍於郾城奏愈守本官兼御¶
史中丞為行軍司馬仍賜金紫旋以蔡州平隨度歸闕¶
拜刑部侍郎¶
崔戎字可大為藍田主簿為藩鎭名公交辟裴度領太¶
原署為叅謀¶
竇鞏字友封元和二年登進士第袁滋鎭滑州辟為從¶
事滋改荆襄二鎭皆從之掌書記之任平盧薛平又辟¶
<pb:KR3k0013_WYG_729-5b>¶
為副使入朝為刑部郎中元稹觀察浙東奏為副使兼¶
中丞賜金紫移鎭武昌鞏又從之終於鄂渚¶
孔敏行字至之元和五年進士擢第呂元膺亷問岳鄂¶
辟為賔佐丁毋憂而罷後元膺為東都留守移鎭河中¶
敏行皆從之¶
梁覲梁州城固人夫妻隱於城固南山山南西道節度¶
使鄭餘慶髙其行辟為節度叅謀¶
賈直言初從事於李師道師道不恭朝命直言冐刃說¶
<pb:KR3k0013_WYG_729-6a>¶
者二輿襯說者一師道訖不從及劉悟斬師道節制鄭¶
滑得直言於禁錮之間又嘉其所為因奏置幕中悟遷¶
於潞亦與之俱後穆宗以諌議大夫徴之悟拜章乞留¶
復授檢校右庻子兼御史大夫依前充昭義軍行軍司¶
馬¶
張又新為左補闕與拾遺李續之尤蒙宰相李逄吉睠¶
待指為鷹犬逢吉出為山南東道節度使請又新為行¶
軍司馬續之為副使¶
<pb:KR3k0013_WYG_729-6b>¶
薛戎字元夫河中寳鼎人少有學術不求聞逹居於毗¶
陵之陽羡山年踰四十不易其操江西觀察使李衡辟¶
為從事使者三返方應召故相齊映代衡又留署職府¶
罷歸之¶
髙瑀少好論兵釋褐右金吾曾曹累辟諸府從事¶
王質字華卿釋褐嶺南管記歴佐淮蔡許昌梓潼興見¶
四府累奏兼監察御史入朝累官戸部員外郎舊府延¶
薦檢校司封郎中賜紫金魚袋充興元節度副使¶
<pb:KR3k0013_WYG_729-7a>¶
崔咸少有林壑之志往往潜逰南山經時不返既冠連¶
中文科尤長於篇詠好飲酒每風月孤靜吟嘯移時多¶
悽愴流涕至酷醉則已鄭餘慶李夷簡皆辟於幕中如¶
奉師反¶
崔珦博陸人王質為宣州觀察使辟珦及劉蕡裴夷直¶
趙哲為從事皆一代名流¶
羅讓丁父憂䘮服既除尚麻衣茹荼不從四方之辟者¶
十年李鄘為淮南節度就其家拜請從事除監察御史¶
<pb:KR3k0013_WYG_729-7b>¶
李徳裕字文饒元和初以父再秉國均避嫌不仕臺省¶
累辟諸府從事張引靖罷相鎭太原辟為掌書記繇大¶
理評事遷殿中侍御史¶
李石元和十三年進士擢第從凉國公李聽歴四鎭從¶
事後為兵部郎中令狐楚奏為太原節度副使¶
韋澳字子斐太和六年擢進士第性貞退登第後十年¶
不仕周墀鎭鄭滑辟為從事¶
劉蕡寳歴二年擢進士第太和二年䇿試賢良不第令¶
<pb:KR3k0013_WYG_729-8a>¶
狐楚在興元牛僧儒在襄陽辟為從事待如師友¶
鄭亞字子佐李徳裕在翰林亞以文干謁深知之出鎭¶
浙西辟為從事¶
鄭畋字台文亞之子也釋褐汴州節度推官大中朝白¶
敏中令狐綯相繼秉政素與李徳裕相惡凡徳裕親舊¶
多廢斥之畋不得偕於士伍咸通末令狐綯出鎭淮海¶
劉瞻鎭北門辟為從事¶
盧簡求字子藏釋褐江西王仲舒從事又從元&KR0876;為浙¶
<pb:KR3k0013_WYG_729-8b>¶
東江夏二府掌書記裴度鎮襄陽保釐東雒皆辟為賔¶
佐入朝為監察御史裴度鎮太原復奏為記室¶
令狐楚弱冠擢進士第桂州觀察使王拱愛其才辟為¶
幕府懼不從請飛章而後致意父承簡時為太原功曹¶
楚有庭闈之戀至桂林謝知不預晏逰乞解職奉養李¶
説嚴綬鄭儋繼鎭太原髙其節行累辟為掌記¶
鄭朗字有融長慶元年登進士甲科覆落柳公綽鎭襄¶
陽首辟之朗後為名相公綽又辟盧簡辭崔璵夏侯孜¶
<pb:KR3k0013_WYG_729-9a>¶
韋長李拭皆至公卿¶
柳璧進士第文格髙雅馬植鎭陳許辟為掌書記又從¶
植汴州李瓉鎭桂州奏為觀察判官¶
柳玭初辟髙湜度支推官踰年拜左補闕湜出鎭澤潞¶
奏為節度副使入為殿中侍御史李尉鎮襄陽辟為掌¶
書記湜再鎭澤潞復為副使¶
李商隱少負竒才令狐楚罷相歴汴州興元節度辟為¶
從事逰處之間未嘗相捨楚卒王茂元鎭涇原聞其才¶
<pb:KR3k0013_WYG_729-9b>¶
命為管記茂元移任俱之河陽茂元卒桂州鄭亞復奏¶
為判官官至侍御史在嶺表累年大中十三年入朝京¶
兆尹盧𢎞正奏署掾曹令典牋奏明年令狐綯作相商¶
隱屢啓陳情綯不之省𢎞正鎭徐州又從為掌書記府¶
罷復以文章干綯乃補太學博士㑹河南尹柳仲郢鎭¶
東蜀辟為節度判官¶
劉三復潤州人李徳裕為浙西觀察使三復以所業詣¶
郡干謁徳裕閱其文倒屣迎之辟為從事徳裕三為浙¶
<pb:KR3k0013_WYG_729-10a>¶
西三復皆從太和中徳裕輔政用為員外郎居無何罷¶
相復鎭浙西三復從之汝州刺史劉禹錫以宗人遇之¶
深重其才嘗為詩贈三復序曰從弟三復三為浙右從¶
事凡十餘年往年主公入相薦用登朝中復從公之京¶
口未幾而罷昨以尚書員外郎奉使至潞旋承新命改¶
轅而東三從公皆在舊地徵諸故事夐無其比因賦詩¶
餞别以志之又從徳裕歴滑臺西蜀揚州累遷御史中¶
丞¶
<pb:KR3k0013_WYG_729-10b>¶
楊收字藏之兄發為潤州從事因家金陵收得第東歸¶
路繇淮右故相司徒杜悰鎭揚州延收署節度推官奏¶
授校書郎自悰罷相鎭西川復管記室宰相馬植奏為¶
渭南尉充集賢校理改監察御史收辭以兄尚從事侯¶
府植嘉之收即宻逹意於西蜀願復為叅佐悰即表為¶
節度判官植乃以收弟嚴代為校理周墀罷相鎭西蜀¶
表嚴為掌書記墀至鎭而卒悰乃辟嚴為觀察判官兄¶
弟同幕為兩使判官時人榮之¶
<pb:KR3k0013_WYG_729-11a>¶
劉鄴三復子也三復嘗為李徳裕浙西從事大中初徳¶
裕貶逐鄴無所依以文章客逰江浙髙元裕亷察陜虢¶
署為團練推官¶
王蕘龜子也苦學善屬文以季父作相避嫌不就科試¶
乾符初崔瑾亷察湖南崔涓鎭江陵皆辟為從事¶
温庭筠太原人本名岐字飛卿大中初應進士累年不第徐¶
商鎭襄陽往依之署為廵官¶
李磎字景望大中十三年登進士第歸仁晦鎭大梁穆¶
<pb:KR3k0013_WYG_729-11b>¶
仁裕鎭河陽自監察殿中相次奏為從事¶
王調為長安令鄭從讜罷相為太原尹北都留守河東¶
節度兼行營招討制下許自擇叅佐乃奏調為副使兵¶
部員外郎史館修撰劉崇龜為節度判官前司勲員外¶
郎史館脩撰趙崇為觀察判官前進士劉崇魯充推官¶
前左拾遺李渥充掌書記前長安尉崔澤充支使開幕¶
之盛冠於一時中朝瞻望者目太原為小朝廷言名人¶
之多也¶
<pb:KR3k0013_WYG_729-12a>¶
劉崇望登進士科王凝亷問宣歙辟為廵官崔安潜鎭¶
許昌成都崇望昆仲四人皆在安潜幕下¶
趙光裔為膳部郎中知制誥劉季述廢立之後旅遊江¶
表以避患嶺南劉隱深重之奏為副使¶
司空圖咸通中登進士第三司王凝於進士中尤竒之¶
凝亷問宣歙為上客召拜殿中侍御史以赴闕遲留責¶
授光祿寺主簿分司東都宰相盧擕罷免以賔客分司¶
嘉其髙節擕入朝路繇分陜謂陜帥盧渥曰司空御史¶
<pb:KR3k0013_WYG_729-12b>¶
髙士也公其厚之渥即日奏為賔佐後為禮部郎中故¶
相王徽鎭澤潞乃表圖為副使徽不赴鎭而止¶
韋寂字處黙釋褐為萬年尉同州夏陽令崔裔知為循¶
吏辟鹽鐡廵官¶
梁張策為膳部員外郎華帥韓建辟為戎判及建領許¶
州又為掌書記天復中䇿奉其主書幣來聘太祖見而¶
喜曰張夫子且至矣即奏為掌記兼賜金紫¶
孫隲滑臺人知書亦㣲有詞筆唐光啓中魏博從事公¶
<pb:KR3k0013_WYG_729-13a>¶
乘億以女妻之因教以牋奏程式時中原多難縫掖之¶
士縮影竄跡不復自顯億既死魏帥以表章牋疏淹積¶
兼月不能發一字或以隲為言即署末職主奏記事累¶
遷職自支使掌記至節度判官¶
敬翔字子振同州馮翊人唐平陽王暉之後也翔好讀¶
書尤長刀筆應用敏㨗乾符中舉進士不第及黄巢䧟¶
長安乃東出闗時太祖初鎭大梁有觀察使支使王發¶
者翔里人也翔往依焉發以故人遇之然無繇薦逹翔¶
<pb:KR3k0013_WYG_729-13b>¶
乆之計窘乃與人為牋刺徃徃有警句傳於軍中太祖¶
比不知書章檄喜淺近語聞翔所作愛之謂發曰知公¶
鄉人有才可與俱來及見應對稱㫖即補右職每令從¶
軍翔不喜武職求補文吏即署館驛廵官俾専掌檄奏¶
龍紀元年六月以朝散大夫前太子中允為中大夫檢¶
校水部郎中守揚州大都督府左司馬賜紫金魚袋翔¶
始以書檄從軍每進規畫自經始蔡冦至于殄滅梁祖¶
嘉其侍從禆賛之績特表其事遂有此授¶
<pb:KR3k0013_WYG_729-14a>¶
李振仕唐為台州刺史㑹盗據浙東不克之任以䇿干¶
太祖太祖竒之辟為從事太祖兼領鄆州署天平軍節¶
度副使¶
韋震仕唐為右武衛將軍歸于太祖表為揚州左司馬¶
又表為蔡州四靣都統判官尋奏授檢校左僕射充宣¶
武節度副使¶
謝瞳字子明為亳州團練使太祖征淮南過郡因求侍¶
府幕表為宣義節度副使留後¶
<pb:KR3k0013_WYG_729-14b>¶
髙途字昭逺初為鄜州從事為鹽鐡使秦韜玉所知薦¶
於太祖乃署宣武軍掌記遷汴宋亳觀察判官改平宣¶
義兩府從事¶
盧曾頗好書有所執守始為齊州防禦使朱瓊從事瓊¶
降與之偕來太祖辟為宣義幕職¶
李珽字公度為監察御史丁内艱憂闋再徴為御史以¶
疾不起成汭鎭荆州辟為掌書記踰時乃就汭死襄帥¶
趙凝復奏為掌記入為左補闕太祖為元帥復署為天¶
<pb:KR3k0013_WYG_729-15a>¶
下掌記一日大㑹將佐指珽曰此真書記也¶
羅隱餘杭人也唐廣明中因亂歸鄉里節度使錢鏐辟¶
為從事¶
後唐任圜京兆人李嗣昭典兵於晉陽與圜逰處分義甚¶
洽及鎮澤潞請為觀察判官制授廷評解褐賜朱紱¶
王緘幽州劉仁恭故吏也少以刀筆直記室仁恭假以幕¶
職令使鳯翔還經太原屬仁恭阻命武皇留之緘堅辭復¶
命書詞稍抗武皇怒下獄詰之謝罪聽命乃署為推官歴¶
<pb:KR3k0013_WYG_729-15b>¶
掌書記從莊宗經略山東授檢校司空魏博節度副使¶
趙光逢㓜嗜墳典動守規檢議者目之為玉界尺昭¶
宗朝登進士第踰月辟度支廵官鳯翔支使¶
豆盧革少直亂離避地鄜廷轉入山中王處直禮之辟¶
於幕下有奏記之譽因牡丹㑹賦詩諷處直以葉枯為¶
意言甚古雅漸加器仰轉節度判官¶
趙鳯幽州人從劉守竒奔梁用守竒為博州刺史表¶
鳯為判官¶
<pb:KR3k0013_WYG_729-16a>¶
何瓉閩人也天祐三年登進士第謁莊宗於晉陽一見¶
受知辟河東推官漸轉留守判官張承業卒代知軍府¶
處事明敏胥吏畏其清而服其能好㑹賓友飲饌精簡¶
談笑婉洽外疎内宻事有所執性愎不回鄴中建號拜¶
諫議大夫慮帝業不成堅乞判留守於北京詔下許之¶
未行車駕已平梁苑瓉從至雒下郭崇韜欲留於兩掖¶
為人所忌竟赴北京¶
盧汝弼唐大順中登進士第宣歙觀察使裴樞辟為判¶
<pb:KR3k0013_WYG_729-16b>¶
官後為祠部員外郎知制誥從昭宗遷雒移疾退居客¶
逰上黨過潞府為太原所攻節度使丁㑹歸降汝弼從¶
㑹至太原武皇奏為節度副使累奏户部侍郎¶
盧程天復末登進士第為鹽鐡廵官昭宗遷雒陽程客¶
逰燕趙中山王處直禮遇未優故投于太原莊宗署為¶
推官尋改支使後歴觀察判官¶
李敬義衛公徳裕孫也嘗從事浙東退歸雒南平泉舊¶
業昭宗遷都雒陽敬義為司勲員外郎辭疾不授乃為¶
<pb:KR3k0013_WYG_729-17a>¶
衛尉寺主簿後挈族客居衛州者累年莊宗定河朔遣¶
使迎至魏州署北京留守判官¶
孔邈兖州曲阜人乾寜五年登進士第除校書郎崔逺¶
在中書奏萬年尉充集賢校理以親舅獨孤損方在廊¶
廟避嫌不赴職謁羅紹威於鄴下辟為判官¶
蕭希甫梁時登進士第之鎭州王鎔署叅軍後遁於易¶
州落髪為僧莊宗搜揚賢俊幽州馬紹宏以希甫聞召¶
至魏州辟為推官¶
<pb:KR3k0013_WYG_729-17b>¶
李襲吉乾符末為河東節度李都榷鹽判官時䘮亂之¶
後衣冠多逃難汾晉間襲吉訪舊至太原武皇署為府¶
掾出宰榆社光啓初武皇遇難上源記室歿焉既歸鎭¶
辟掌奏者多不如㫖或有薦襲吉能文召試稱㫖即奏¶
為掌書記三遷節度副使¶
陳人少好學善屬文嘗客於浮陽㑹浮陽軍亂徙居大¶
梁莊宗平梁郭崇韜遥領常山召居賔榻崇韜從魏王¶
繼岌伐蜀署為招討判官¶
<pb:KR3k0013_WYG_729-18a>¶
藥縱之太原人少為儒明宗刺代州署為軍事衙推從¶
明宗鎭邢州為掌書記歴天平宣武兩鎭節度副使¶
馬郁幽州人劉仁㳟入燕用為掌書記唐天祐元年汴¶
人冦滄景仁㳟求援於武皇武皇徴其兵同攻潞州仁¶
㳟遣郁與監軍張居翰率師數萬赴㑹澤潞既平仁㳟¶
為其子守光所囚兄守文又失滄景乃留郁不遣署為¶
副留守累官至檢校司空秘書監武皇與莊宗禮遇俱¶
厚嵗時給賜優異¶
<pb:KR3k0013_WYG_729-18b>¶
司空頲貝州清陽人景福中舉進士不第羅紹威為節¶
度副大使頲以所業干之幕客公乘億為延譽羅𢎞信¶
署為府叅軍辟館驛廵官改節度廵官歴掌書記¶
張憲字允中晉陽人精力逰學莊宗嗣世補太原府司¶
録叅軍天祐十三年授監察賜緋署魏博推官改掌書¶
記魏博觀察判官鎭州平授魏博鎭冀十郡觀察判官¶
胡装禮部尚書曾之孫莊宗署館驛廵官未幾遷節度¶
廵官賜緋尋歴推官¶
<pb:KR3k0013_WYG_729-19a>¶
王正言鄆州人早孤貧為沙門密州刺史賀徳倫令歸¶
俗署郡職徳倫鎭青州表為推官改鎭青州觀察判官¶
周𤣥豹本燕人有袁許之術莊宗署𤣥豹北京廵官¶
石知訥本梁時之走吏也漸厠簮組夏魯竒辟為河陽節¶
度判官移任許州亦佐之¶
晉趙瑩初依梁將康延孝延孝奔唐莊宗同光初用為¶
鄭州防禦使表瑩為判官三年延孝為陜帥又署賔職¶
髙祖為陜府兩使留後瑩時在郡以前官謁之一見如¶
<pb:KR3k0013_WYG_729-19b>¶
舊相識即奏署官髙祖歴諸鎭皆從之¶
劉昫涿州人文學優贍隱居上谷太寜山與呂夢竒張¶
麟結菴共處定州連帥王處直以其子都為易州刺史¶
署昫為軍事衙推及都去任假五廻令都招昫至中山¶
㑹其兄晅為節度衙推不踰嵗命為觀察推官¶
馮玉字璟臣少應進士不第唐長興中宣徽使馮贇出¶
鎭太原玉以宗盟之分徃依之贇乃奏玉為從事府罷¶
入朝拜監察御史¶
<pb:KR3k0013_WYG_729-20a>¶
崔税梁永明三年舉進士主文薛廷珪愛其才擢升甲¶
科開封尹王瓉表為從事専掌書奏瓉待之若親友¶
呂琦幽州人勵志勤學遊於汾晉唐天祐中莊宗方開¶
覇府翹佇賢士墨制授琦代州軍事判官秩滿歸太原¶
監軍使張承業重琦器業禮遇尤厚㑹其子瓘領麟州¶
刺史乃辟琦從事同光中趙徳均鎭滄州表琦為節度¶
推官徳均移鎭幽州亦從之¶
殷鵬字大舉大名人少而雋秀為鄉曲所稱弱冠擢進¶
<pb:KR3k0013_WYG_729-20b>¶
士第唐閔帝之鎭魏州聞其名辟為從事¶
曹國珍字彦輔少值燕薊亂離因落髪被緇客于河西¶
延州髙萬興兄弟皆好文辟為從事國珍嘗以文章自¶
許求貢禮闈萬興飛表薦之梁永明中特勅進士及第¶
還為萬興幕客且掌書奏朞年入為左拾遺¶
史圭常山人後唐同光中任圜為眞定尹擢本府司録不應¶
命郭崇韜領其地辟為從事及明宗代崇韜復以舊職縻之¶
尹玉羽京兆長安人杜門隱居無名宦之意梁永明中¶
<pb:KR3k0013_WYG_729-21a>¶
劉鄩開幕鄜坊辟為保大軍節度推官歴雍汴滑兖從¶
事¶
孔崇弼登進士第為𢎞文校理昭宗幸雒陽河南尹張¶
宗奭以崇弼名家子署為幕賔¶
陳保極閩中人也少好學善屬文後唐天成中擢進士¶
第泰王榮後聞其名辟為從事¶
漢李崧深州饒陽人仕後唐為太常寺恊律郎王師伐¶
蜀王繼岌為都統署都統掌書記¶
<pb:KR3k0013_WYG_729-21b>¶
蘇逢吉京兆人也父恱為髙祖從事因從容薦逢吉令¶
事左右髙祖召見以神情爽惠甚憐之有頃擢為賔佐¶
為節度判官¶
李鏻少舉進士累舉不第客逰河朔入常山趙王鎔辟¶
為從事常山平莊宗以鏻為覇府支使¶
龍敏幽州人少為儒丐逰都邑莊宗定魏博敏聞故人¶
馮道為覇府記室乃客于河中嵗内歸太原舘於馮道¶
之家監軍使張承業從容謂道曰吾子鄉友南來何不¶
<pb:KR3k0013_WYG_729-22a>¶
相見遂得通刺㑹莊宗在魏州召道從軍承業即署敏¶
為廵官典監軍奏記¶
張允鎭州人㓜學為儒仕本州為叅軍張文禮之據州¶
叛唐莊宗致討允隨文禮子處瑾請降於鄴不允與處¶
瑾竝繋于獄鎭冀平宥之留于鄴署府功曹趙在禮嬰¶
城叛署節度推官從事滄兖二鎭書記¶
周馮道瀛州人唐天祐中劉守光署為幽府掾守光敗¶
遁歸太原監軍使張承業辟為本院廵官尋為覇府從¶
<pb:KR3k0013_WYG_729-22b>¶
事莊宗歸寜太原置酒公宴舉酒謂張承業曰予今於¶
此㑹取一書記先以巵酒辟之即舉酒屬道道以所舉¶
非次抗酒辭莊宗曰勿謙抑無踰於卿也遂署太原掌¶
書記¶
馬𦙍孫同光末擢進士第唐末帝為潞王鎭河中𦙍孫¶
客逰依之署為支使俄改記室潞王守河中留京師嵗¶
餘𦙍孫不離于邸第長興中潞王自西京留守改節鳯¶
翔𦙍孫累轉觀察判官¶
<pb:KR3k0013_WYG_729-23a>¶
和凝字成績十九登進士第滑師賀環知其名辟寘幕¶
下¶
蘇禹珪字𤣥錫以五經中第為潞并管記漢髙祖作鎭¶
并門奏為亷判¶
楊凝式為禮部員外郎三川守張宗奭見而嘉之請以¶
本官充留守廵官¶
王仁裕天水人入蜀為翰林學士蜀亡入雒復為秦州¶
戎判秩滿歸田里時王思同鎭興元聞仁裕名奏辟為¶
<pb:KR3k0013_WYG_729-23b>¶
幕賔尋改西京留守判官¶
司徒詡清河人少好讀書弱冠應鄉舉不第唐明宗鎭¶
邢臺詡往謁之甚見禮遇命試吏歴須城令有能名長¶
興初唐末帝鎭河中奏辟為從事¶
賈緯眞定人舉進士不第歸河朔本府累署叅軍邑宰¶
范延光鎭眞定表授趙州軍事判官¶
劉皥後唐初投髙季興於荆南累為荆州攝官既而兄¶
昫明宗朝為學士遣人召歸梁漢顒鎭鄧州辟為從事¶
<pb:KR3k0013_WYG_729-24a>¶
入為監察御史歴水部員外郎史館脩撰長興末宰臣¶
趙鳯鎭邢臺表為節度判官¶
張沆徐州人登進士第唐明宗子秦王好文每賔寮大¶
集手自出題令面前賦詩少不如意則壊裂抵棄沆初¶
通刺屬合座客各為南湖廳記謂沆曰聞生名久矣請¶
為此文沆不獲已從之及羣士記成獨取沆所為勒之¶
於石繇是署為河南府廵官秦王敗勒歸鄉里晉初桑¶
維翰秉政沆以文干進用為著作佐郎集賢校理右拾¶
<pb:KR3k0013_WYG_729-24b>¶
遺維翰出鎭奏為記室¶
張昭趙郡寜晉人後唐同光中依興唐尹張憲憲奏為¶
從事及憲移河東留守與之俱行遇莊宗雒陽之變憲¶
為部將苻彦超所害昭僅以身免¶
　¶
　¶
　¶
　册府元龜卷七百二十九¶
