# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.446856
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十四
<pb:KR3k0013_WYG_244-1a>¶
欽定四庫全書¶
　册府元龜卷二百四十四　宋　王欽若等　撰¶
　　列國君部¶
　　　　休徴　　戒懼　　悔過¶
　　　休徴¶
東周之際列國之君其有服強敵而恢霸功紏諸侯而¶
奨王室者皆宗社之所佑神祗之所扶故休徴兆於前¶
功業著於後影響之報毫釐靡差至於天與己蘭文在¶
<pb:KR3k0013_WYG_244-1b>¶
其手紀諸油素焕若丹青所以先聖修春秋使亂臣賊¶
子懼者葢俾其知運歴之定分非僥倖之所及小既尚¶
爾况其大者乎¶
唐叔虞者周武王子而成王弟初武王與叔虞母會時¶
(左傳曰邑姜方娠大叔/邑姜武王后齊太公女)夢天謂武王曰余命汝生子名¶
虞余與之唐及生子文在其手曰虞故遂因而命之曰¶
虞成王立遂封叔虞於唐¶
齊桓公北征孤竹未至卑耳之谿十里闟然止瞠然視¶
<pb:KR3k0013_WYG_244-2a>¶
(闟住立貎/瞠驚視貎)援弓将射引而未敢發也謂左右曰見是前¶
人乎左右對曰不見也公曰事其不濟乎寡人大惑今¶
者寡人見人長尺而人物具焉冠右祛衣走馬前疾事¶
其不濟乎寡人大惑豈有人若此者乎管仲對曰臣聞¶
登山之神有俞兒者長尺而人物具焉霸王之君興而¶
登山之神見且走馬前道也祛衣示前有水也右祛衣¶
示從右方涉也至卑耳之谿有贊水者(謂贊引/渡水者)曰從左¶
方涉其深也及冠從右方涉其深也至膝已涉事大濟¶
<pb:KR3k0013_WYG_244-2b>¶
桓公坐拜管仲之馬前曰仲父之聖至若此寡人之抵¶
罪也乆矣(抵當也不知仲父之聖/是寡人當有罪乆矣)管仲對曰夷吾聞之¶
聖人先知無形今已有形而後知之臣非聖也善承教¶
也(善承古人/之教也)¶
秦文公出獵獲黑龍又夢黄蛇自天下屬地(屬著也音/之欲反)¶
其口止於鄜衍(三輔謂山陵間為衍/左馮翊鄜縣之衍也)文公問史敦(秦之/太史)¶
(也敦/名)敦曰此上帝之徴君其祠之後九年文公獲寶若¶
石云于陳倉北阪城祠之(質如石似/肝云語辭)其神或嵗數來也¶
<pb:KR3k0013_WYG_244-3a>¶
常以夜光輝若流星從東方來集于祠城若雄雉其聲¶
殷殷野雞夜鳴以一牢祠之名陳寶(陳倉縣有寳夫人/祠或一嵗二嵗與)¶
(葉君合葉君神來時天為/之殷殷雷聲雉為之雊也)¶
穆公病卧五日不寤(寤覺也覺/音公孝反)寤乃言夢見上帝(上帝/謂天)¶
(也/)上帝命穆公平晉亂史書而藏之府(府藏書/之處也)而後世¶
皆曰上天¶
獻公十八年櫟陽雨金自以為得金瑞¶
晉文公初為公子避驪姬之難在翟十二年而去過衛¶
<pb:KR3k0013_WYG_244-3b>¶
衛文公不禮公出於五鹿(五鹿衛地今衛縣西北有地/名五鹿陽平元城縣東亦有)¶
(五/鹿)乞食於野人野人與之塊公子怒欲鞭之子犯曰天¶
賜也(得土有國之祥/故以為天賜)民以土服又何求焉天事必象十¶
有二年必獲此土(復十二年/必得五鹿)二三子志之歲在夀星及¶
鶉尾其有此土乎天以命矣復於夀星必獲諸侯天之¶
道也繇是始之有此其以戊申乎所以申土也再拜稽¶
首受而載之(拜受天賜受/塊而載之也)及即位後與楚子戰于城濮¶
夢與楚子摶(搏手/摶也)楚子伏已而盬其腦(盬啑/也)子犯曰我¶
<pb:KR3k0013_WYG_244-4a>¶
得天楚伏其罪吾且柔之矣(晉侯上向故得天楚子下/向地故伏其罪腦所以柔)¶
(物/)楚師果敗¶
楚平王棄疾恭王子也恭王有寵子五人無適立乃望¶
祭羣神請神决之使主社稷而隂與巴姬(恭王/妾)埋璧於¶
室内召五子齊而入康王跨之(兩足各跨壁/一邉過其上)靈王肘加¶
之子比子晢皆逺之平王幼抱其上而拜壓組故康王¶
以長立其子失之靈王及身而弑子比為王十餘日子¶
晢不得立又俱誅四子皆絶無後唯獨棄疾後立為平¶
<pb:KR3k0013_WYG_244-4b>¶
王竟續楚祀如其神符¶
鄭穆公母曰燕姞文公之賤妾也夢天使與己蘭曰余¶
為伯鯈余而祖也以是為而子以蘭有國香人服媚之¶
如是既而文公見之與之蘭而御之生穆公名之曰蘭¶
宋昭公得公孫周之子也景公無子取得與啓(啓得/弟也)畜¶
諸公宫未有立焉公卒得夢啓北首而寝於盧門之外¶
(盧門宋東門也北首/死象在門外失國也)已為烏而集於其上咮加於南門¶
尾加於桐門(桐門/北門)曰余夢羙必立乃立得大尹奉啓以¶
<pb:KR3k0013_WYG_244-5a>¶
奔¶
趙簡子疾五日不知人大夫皆懼醫扁鵲視之出董安¶
于問(安于簡/子家臣)扁鵲曰血脉治也而何怪在昔秦繆公嘗¶
如此七日而寤寤之日告公孫支與子輿曰我之帝所¶
甚樂吾所以乆者適有學也帝告我晉國将大亂五世¶
不安其後将霸未老而死霸者之子且令而國男女無¶
别公孫支書而藏之秦䜟於是出矣獻公之亂文公之¶
霸而襄公敗秦師於殽而歸縱滛此子之所聞今主君¶
<pb:KR3k0013_WYG_244-5b>¶
之疾與之同不出三日疾必間間必有言也居二日半¶
簡子寤語大夫曰我之帝所甚樂與百神遊于鈞天廣¶
樂九奏萬舞不類三代之樂其聲動人心有一熊欲來¶
援我帝命我射之中熊熊死又有一羆來我又射之中¶
羆羆死帝甚喜賜我二笥皆有副吾見兒在帝側帝屬¶
我一翟犬曰及而子之壮也以賜之帝告我晉國且世¶
衰七世而亡嬴姓将大敗周人於范魁之西而亦不能¶
有也今余思虞舜之勲適余将以其胄女孟姚配而七¶
<pb:KR3k0013_WYG_244-6a>¶
世之孫董安于受言而書藏之以扁鵲言告簡子簡子¶
賜扁鵲田四萬畆他日簡子出有人當道辟之不去從¶
者怒将刃之當道者曰吾欲有謁于主君從者以聞簡¶
子召之曰譆吾有所見子晣也當道者曰屏左右願有¶
謁簡子屏人當道者曰主君之疾臣在帝側簡子曰然¶
有之子之見我我何為當道者曰帝令主君射熊與羆¶
皆死簡子曰是且何也當道者曰晉國且有大難主君¶
首之帝令主君滅二卿夫熊與羆皆其祖也簡子曰帝¶
<pb:KR3k0013_WYG_244-6b>¶
賜我二笥皆有副何也當道者曰主君之子将克二國¶
於翟皆子姓也簡子曰吾見兒在帝側帝屬我一翟犬¶
曰及而子之長以賜之夫兒何謂以賜翟犬當道者曰¶
兒主君之子也翟犬者代之先也主君之子且必有代¶
及主君之後嗣且有革政而胡服并二國於翟簡子問¶
其姓而延之以官當道者曰臣野人致帝命耳遂不見¶
簡子書藏之府¶
襄子為智伯所攻奔保晉陽原過從後(原過/趙臣)至于王澤¶
<pb:KR3k0013_WYG_244-7a>¶
見三人自帶以上可見自帶以下不可見與原過竹二¶
節莫通曰為我以是遺趙毋䘏(襄子/名)原過既至以告襄¶
子襄子齋三日親自剖竹有朱書曰趙毋䘏余霍泰山¶
(在河東/永安縣)山陽侯天使也三月丙戌余将使汝反滅智氏¶
汝亦立我百邑余将賜汝林胡之地至于後世且有伉¶
王亦黑龍面而烏噣鬢麋髭&KR0971;大膺大胷修下而馮左¶
袵界乘(修或作随/界一作介)奄有河宗至于林溷諸貉南伐晉别¶
北滅黑姑襄子再拜受三神之令智伯率韓魏攻晉陽¶
<pb:KR3k0013_WYG_244-7b>¶
歲餘襄子懼乃夜使相張孟同私于韓魏韓魏與合謀¶
以三月丙戌三國反滅智氏共分其地¶
　　　戒懼¶
夫安不忘危治不忘亂葢先聖之格言有國之攸先也¶
無灾而懼所以為賢有凶稱孤於焉中禮至於彗星既¶
出則薄賦歛而緩刑罰時雨屢愆則絀女謁而放讒佞¶
因戰勝而増惕頋高臺而慮危則知懼天灾重民命而¶
召亂者未之有也¶
<pb:KR3k0013_WYG_244-8a>¶
宋湣公九年大水魯荘公使臧文仲弔焉曰天作滛雨¶
害於粢盛若之何不弔(不為天/所愍弔)對曰孤實不敬天降之¶
災又以為君憂拜命之辱(謝辱/厚命)臧文仲曰宋其興乎(臧/文)¶
(仲魯/大夫)禹湯罪己其興也浡然(浡盛/貎)桀紂罪人其亡也忽¶
然(忽速/貎)且列國有凶稱孤禮也(列國諸侯無凶/則常稱寡人)言懼而¶
名禮其庶乎(言懼罪己名禮稱/孤其庶㡬於興)既而聞之曰公子御説之辭¶
也(宋荘/公子)臧孫逹曰是宜為君有恤民之心¶
齊桓公夜半不嗛易牙乃煎熬燔炙和調五味而進之¶
<pb:KR3k0013_WYG_244-8b>¶
桓公食飽至旦不覺曰後世必有以味亡其國者¶
景公時彗星出公謂晏子曰寡人聞之彗星出其所向¶
之國君當之今彗星出而向吾國我是以悲晏子曰君¶
之行義固邪無徳於國穿閣池則欲其深以廣也為臺¶
榭則欲其高且大也賦斂撝奪糾繆仇讐自是觀之弗¶
乆将出天之變彗星之出庸何傷乎於是公懼乃歸填¶
閣池减臺榭薄賦斂緩刑罰三十七日而彗星亡也¶
魯僖公時雨澤不澍至于九月人大驚懼率羣臣禱山¶
<pb:KR3k0013_WYG_244-9a>¶
川以有事謝過自讓絀女謁放讒佞郭都之等十三人¶
誅領人之吏受貨賂趙祝等九人曰辜在寡人方天旱¶
野無生稼寡人當死百姓何謗請以身塞無状也¶
秦穆公時楚人滅江公為之降服出次不舉過數(降服/素服)¶
(也出次辟正寝不舉去盛饌/鄰國之禮有數今秦伯過之)大夫諫公曰同盟滅雖不¶
能救敢不矜乎吾自懼也¶
晉文公得南之威三日不聼朝遂推南之威而逺之曰¶
後世必有以色亡其國者又嘗與楚得臣戰于城濮焚¶
<pb:KR3k0013_WYG_244-9b>¶
楚軍火數日不息文公歎左右曰勝楚而君猶憂何文¶
公曰吾聞能戰勝安者唯聖人是以懼且子玉猶在庸¶
可喜乎子玉之敗而歸楚成王怒其不用己言貪與晉¶
戰讓責子玉子玉自殺文公曰我撃其外楚誅其内於¶
是乃喜¶
楚王(史失/其謚)登強臺而望山川左江右湖以臨彷徨其樂¶
忘死遂盟強臺而弗登曰後世必有以高臺陂池亡其¶
國者¶
<pb:KR3k0013_WYG_244-10a>¶
荘王見天不見妖地不出孽則禱于山川曰天其忘余¶
歟¶
越王勾踐與吳戰大敗之兼有南夷當是之時也南面¶
而立近臣三逺臣五令諸侯大夫曰聞過而不以告我¶
者為上戮此處尊位而恐不聞其過也¶
　　　悔過¶
過而能改春秋之所韙不逺而復大易之所載葢君子¶
省躬責己彰往察來唯道是從聞義則服斯可尚也已¶
<pb:KR3k0013_WYG_244-10b>¶
昔者宗周監二代之制列五等之爵叶利建之象崇夾¶
輔之義東遷之後庶邦力政刑威慶賞繇已而出乃有¶
席千乗之勢居三揖之上咈讜正之議失防閑之道或¶
知其謀而不用或察其賢而見戮或肆一時之忿或舉¶
無名之役而能知非引咎負愧懐恥飜然内省務修厥¶
徳大則成定霸之業小則得為君之體遷善之益斯可¶
見焉¶
魯隱公五年春公将如棠觀魚者臧僖伯諫公曰吾将¶
<pb:KR3k0013_WYG_244-11a>¶
畧地焉(孫辭以/畧地)遂往陳魚而觀之(大設捕魚之/備而觀之)僖伯稱¶
疾不從冬僖伯卒公曰叔父有憾於寡人(諸侯稱同姓/大夫長曰伯)¶
(父次曰叔父有/憾諫觀魚不聼)寡人弗敢忘塟之加一等(加命服/之等)¶
鄭荘公母曰武姜生荘公及共叔段荘公寤生驚姜氏¶
遂惡之愛共叔段及荘公即位為之請京使居之大叔¶
命西鄙北鄙貳於己(鄙鄭邊邑/貳兩属)大叔完聚繕甲兵具卒¶
乘将襲鄭夫人将啓之(啓開/也)公聞其期命子封帥車二¶
百乘以伐京京叛大叔段段入于鄢公伐諸鄢大叔出¶
<pb:KR3k0013_WYG_244-11b>¶
奔共(共國今汲/郡共縣)遂寘姜氏於城潁(城潁/鄭邑)而誓之曰不及¶
黄泉無相見也(地中之泉/故曰黄泉)既而悔之潁考叔為潁谷封¶
人(封人典/封疆者)聞之有獻於公公賜之食食舍肉公問之對¶
曰小人有母皆嘗小人之食矣未嘗君之羮請以遺之¶
(食而不啜羮欲以發問也宋華元/殺羊為羮享士葢古賜賤官之常)公曰爾有母遺繄我獨¶
無(繄語/助)潁考叔曰敢問何謂也(據武姜在/設疑也)公語之故且¶
告之悔對曰君何患焉若闕地及泉隧而相見其誰曰¶
不然(隧今/延道)公從之公入而賦大隧之中其樂也融融(賦/賦)¶
<pb:KR3k0013_WYG_244-12a>¶
(詩也融融/和樂也)姜出而賦大隧之外其樂也洩洩(洩洩舒/散也)遂¶
為母子如初君子曰潁考叔純孝也(純猶/篤也)愛其母施及¶
荘公詩曰孝子不匱永錫爾類其是之謂乎(不匱純孝/也荘公雖)¶
(失之於初孝心不忘考叔感而通之所謂永錫爾類詩/人之作各以情言君子論之不以文害意故春秋傳引)¶
(詩不皆與今説詩/者同餘皆倣此)¶
文公十二年晉文公秦穆公圍鄭佚之狐言於鄭伯曰國¶
危矣若使燭之武見秦君師必退(佚之狐燭之/武皆鄭大夫)公從之¶
辭曰臣之壮也猶不如人今老矣無能為也已公曰吾¶
<pb:KR3k0013_WYG_244-12b>¶
不能早用子今急而求子是寡人之過也然鄭亡子亦¶
有不利焉許之夜縋而出見秦伯秦伯乃還¶
晉惠公既殺里克而悔之曰芮也使寡人過殺我社稷¶
之鎮(芮冀芮/鎮重也)¶
文公之豎頭須守藏者也(頭須一曰里鳬/須豎左右小吏)其出也竊藏¶
以逃(文公/出時)盡用以求納之(求納/文公)及入求見公辭焉以沐¶
謂僕人曰沐則心覆心覆則圖反宜吾不得見也居者¶
為社稷之守行者為覊絏之僕其亦可也何必罪居者¶
<pb:KR3k0013_WYG_244-13a>¶
國君而讐匹夫懼者甚衆矣僕人以告公遽見之(言棄/小怨)¶
(所以能/安衆)¶
文公反國賞從亡者介之推不言禄禄亦弗及與母偕¶
隱而死晉侯求之弗獲以綿上為之田曰以志吾過且¶
旌善人¶
悼公二年會單頃公及諸侯同盟于鷄澤(單頃公/王卿士)公之¶
弟揚干亂行于曲梁(行陳/次)魏綘戮其僕(僕御/也)公怒謂羊¶
舌赤曰合諸侯以為榮也揚干為戮何辱如之必殺魏¶
<pb:KR3k0013_WYG_244-13b>¶
綘無失也對曰綘無二志事君不辟難有罪不逃刑其¶
将來辭何辱命焉言終魏綘至授僕人書(僕人晉/侯御僕)将伏¶
劒士魴張老止之公讀其書曰日君乏使使臣斯司馬¶
(斯此/也)臣聞師衆以順為武(順莫/敢違)軍事有死無犯為敬(守/官)¶
(行法雖死/不敢有違)君命合諸侯臣敢不敬君師不武執事不敬¶
罪莫大焉臣懼其死以及掦干無所逃罪(懼自犯不武/不敬之罪)¶
不能致訓至於用鉞(用鉞斬揚/干之僕)臣之罪重敢有不從以¶
怒君心(言不敢/不從戮)請歸死於司冦(致命於司/冦使戮之)公跣而出曰¶
<pb:KR3k0013_WYG_244-14a>¶
寡人之言親愛也吾子之討軍禮也寡人有弟弗能教¶
誨使干大命寡人之過也子無重寡人之過(聼綘死/為重過)敢¶
以為請(請使/無死)晉侯以魏綘為能以刑佐民矣反役與之¶
禮食使佐新軍(羣臣旅㑹今欲顯/綘故特為設禮食)張老為中軍司馬(代/魏)¶
(綘/)士富為候奄(代張老士富/士㑹别族)¶
衛成公三年晉文公将伐曹假道於衛衛人弗許晉侯¶
齊侯盟于斂㿻(衛/地)衛侯請盟晉人弗許衛侯欲與楚國¶
人不欲故出其君以説於晉衛侯出居襄牛聞楚師敗¶
<pb:KR3k0013_WYG_244-14b>¶
懼出奔楚遂適陳使元咺奉叔武以受盟(奉使攝/君事也)或訴¶
元咺於衛侯曰立叔武矣其子角從公公使殺之咺不¶
廢命奉夷叔以入守(夷/諡)晉侯復衛侯衛侯先期入(不信/叔武)¶
寗子先長牂守門以為使也與之乘而入(長牂衛大夫/寗子患公之)¶
(欲速故先入/欲安喻國人)公子歂犬華仲前驅(衛使遂驅奄寗子/未備二子衛大夫)叔¶
武将沐聞君至喜捉髪走出前驅射而殺之公知其無¶
罪也枕其股而哭之(公以叔武/尸枕其服)歂犬走出(手射叔/武故)公使¶
殺之¶
<pb:KR3k0013_WYG_244-15a>¶
秦穆公三十二年将襲鄭訪諸蹇叔蹇叔曰勞師以襲¶
逺非所聞也公辭焉(辭不受/其言)召孟明西乞白乙使出師¶
蹇叔哭之曰孟子吾見師之出而不見其入也公使謂¶
之曰爾何知中壽爾墓之木拱矣秦師遂東晉襄公敗¶
秦師于殽獲百里孟明視西乞術白乙丙以歸文嬴請¶
三帥(文嬴晉文公始適秦秦穆/公所妻夫人襄公嫡母)公許之秦伯素服郊次¶
(待之/於郊)鄉師而哭曰孤違蹇叔以辱二三子孤之罪也不¶
替孟明孤之過也大夫何罪且吾不以一眚掩大徳秦¶
<pb:KR3k0013_WYG_244-15b>¶
大夫及左右皆言於秦伯曰是敗也孟明之罪也必殺之¶
秦伯曰是孤之罪也周芮良夫之詩曰大風有隧貪人¶
敗類(詩大雅隧蹊徑也周大夫芮伯刺厲王言貪人/之敗善類如大風之行毁壞衆物所在成蹊徑)聼¶
言則對誦言如醉(言昏亂之君不好典誦之言聞之若/醉得道聼塗説之言則喜而對答)¶
匪用其良覆俾我悖(覆反也俾使也不用良/臣之言反使為悖亂)是貪故也¶
孤之謂矣孤實貪以禍夫子夫子何罪復使為政乃作¶
秦誓(晉舍三帥還歸/穆公悔過作誓)公曰嗟我士聼無譁(誓其羣臣/通稱士也)予¶
誓告汝群言之首(衆言之/本要)古人有言曰民訖自若是多¶
<pb:KR3k0013_WYG_244-16a>¶
盤(言民之行已盡用順道是多/樂稱古人言悔前不順忠臣)責人斯無難惟受責俾¶
如流是惟艱哉(人之有罪以義責之此無難也若己有/非惟受人責即改之如水流下是惟艱)¶
(哉/)我心之憂日月逾邁若弗云來(言我心之憂欲改過/自新如日月竝行過)¶
(如不復云來雖欲改/悔恐死及之無所益)惟古之謀人則曰未就予忌(惟為/我執)¶
(古義之謀人謂忠賢蹇叔等也/則曰未成我所欲反忌之耳)惟今之謀人姑将以為¶
親(惟指今事為我所謀之人我且将以為/親而用之悔前違古從今以取破敗也)雖則云然尚¶
猷詢兹黄髪則罔所愆(言前雖則有云然之過今我庶/幾以道謀此黄髪賢老則行事)¶
(無所/過矣)畨畨良士旅力既愆我尚有之(勇武畨畨之良士/雖衆力已過者我)¶
<pb:KR3k0013_WYG_244-16b>¶
(今庶幾欲有/此人而用之)仡仡勇夫射御不違我尚不欲(仡仡壮勇/之夫雖射)¶
(御不違我庶幾不/欲用自悔之至)惟截截善諞言俾君子易辭我皇多¶
有之昧昧我思之(惟察察便巧善為辯佞之言使君子/囘心易辭我前多有之以我昧昧思)¶
(之不明/故也)如有一个臣斷斷猗無他技其心休休焉其如¶
有容焉(如有一个斷斷猗然專一之臣雖無他技藝其/心休休焉樂善其如是則能有所容言将任之)¶
人之有技若己有之人之彦聖其心好之不啻若自其¶
口出寔能容之(人之有技若己有之樂善之至也人之/彦聖其心好之不啻若自其口出心好)¶
(之至也是人/必能容之)以保我子孫黎民尚亦有利哉(用此好技/聖之人安)¶
<pb:KR3k0013_WYG_244-17a>¶
(我子孫衆人亦主/有利哉言能興國)人之有技&KR0945;疾以惡之人之彦聖而¶
違之俾不通(見人之有技藝蔽&KR0945;疾害以惡之人/之彦聖而違背壅塞之使不得上通)寔不¶
能容以不能保我子孫黎民亦曰殆哉(&KR0945;疾之人寔不/能容人豈能安)¶
(我子孫衆人/亦曰危殆哉)邦之杌隉曰由一人(杌隉不安言危也一/人所任用國之傾危)¶
(曰由所任/不容賢)邦之榮懷亦尚一人之慶(國之光榮為民所/歸亦庶幾其所任)¶
(用賢之善也穆公陳戒背賢則/危用賢則榮自誓改前過之意)一説穆公復使孟明視¶
等将兵伐晉戰于彭衙(馮翊鄧陽縣/西北有衙城)秦不利引兵歸三¶
十六年穆公復益厚孟明等使将兵伐晉渡河焚舟大¶
<pb:KR3k0013_WYG_244-17b>¶
敗晉人取王官及鄗以報殽之役晉人皆城守不敢出¶
於是繆公乃自茅津(在大/陽)渡河封殽中尸(封識/之)為發䘮¶
哭之三日乃誓於軍曰嗟士卒聼無譁余誓告汝古之¶
謀人黄髪畨畨則無所過以申思不用蹇叔百里奚之¶
謀故作此誓令後世以記吾過君子聞之皆為垂涕曰¶
嗟乎秦穆公之與人周也(周備/也)卒得孟明之慶¶
齊頃公魯成公八年晉侯使韓穿來言汶陽之田歸之¶
於齊來言者何内辭也脅我使我歸之也曷為使我歸¶
<pb:KR3k0013_WYG_244-18a>¶
之(據本/魯邑)鞌之戰齊師大敗齊侯歸弔死視疾七年不飲¶
酒不食肉晉侯聞之曰嘻奈何使人之君七年不飲酒¶
不食肉請皆反其所侵地(晉侯聞齊侯悔過自責高其/義畏其徳使諸侯還鞌之所)¶
(䘮邑魯見使卑有恥故諱不言使者因兩為其義諸侯不/得相奪土地晉適可來議語之魯宜聞義自歸之爾不)¶
(得使也主書者/善晉之義齊)¶
楚武王使莫敖伐羅大敗縊於荒谷群帥囚于冶父(縊/自)¶
(經也荒谷冶/父皆楚地)以聼刑楚子曰孤之罪也皆免之¶
荘王即位三年不出號令日夜為樂令國中曰有敢諫¶
<pb:KR3k0013_WYG_244-18b>¶
者死無赦伍舉入諫荘王左抱鄭姬右抱越女坐鍾皷¶
之間伍舉曰願有進隱(隱謂隱/藏其言)曰有鳥在於阜三年不¶
蜚不鳴是何鳥也荘王曰三年不蜚蜚将冲天三年不¶
鳴鳴将驚人舉退吾知之矣居数月滛益甚大夫蘇從¶
乃入諫王曰若不聞令乎對曰殺身以明君臣之願也¶
於是乃罷滛樂聼政所誅者數百人所進者數百人任¶
伍舉蘇從以政國人大説¶
恭王有疾召令尹曰常侍&KR0034;蘇與我處常忠我以道正¶
<pb:KR3k0013_WYG_244-19a>¶
我以義吾與處不安也不見不思也雖然吾有得也其¶
功不細必厚爵之申侯伯與我處常縱恣吾所樂者勸¶
吾為之吾所好者先吾服之吾與處歡樂之不得則慼¶
雖然吾終無得也其過不細必亟遣之令尹曰諾明日¶
王薨令尹即拜&KR0034;蘇為上卿而逐申侯伯出之境曾子¶
曰鳥之将死其鳴也哀人之将死其言也善言反其本¶
性恭王之謂也故孔子曰朝聞道夕死可矣於以開後¶
嗣覺來世猶愈沒身不寤者也¶
<pb:KR3k0013_WYG_244-19b>¶
昭王十年吳蔡伐楚昭王亡十一年復入于郢初王之¶
奔隨也将渉于成臼(江夏竟陵縣西有臼水/出聊屈山西南入漢)藍尹亹涉¶
其帑(亹楚/大夫)不與王舟及寧王欲殺之(寧安/定也)子西曰子常¶
唯思舊怨以敗君何效焉王曰善使復其所吾以志前¶
惡(惡過/也)¶
宋昭公出亡至於鄙喟然歎曰吾知所以亡矣吾朝臣¶
千人發政舉事無不曰吾君聖者侍御者數百人被服¶
以立無不曰吾君麗者内外不聞吾過是以至此¶
<pb:KR3k0013_WYG_244-20a>¶
齊景公與魯定公為夾谷之會知義不若歸而大恐告¶
其群臣曰魯以君子之道輔其君而子獨以夷狄之道¶
教寡人使得罪於魯君為之奈何有司進對曰君子有¶
過則謝以質小人有過則謝以文君若悼之則謝以實¶
于是齊侯乃歸所侵魯之鄆汶陽龜隂之田以謝過¶
晏子化東阿三年景公召而數之晏子請改道易行明¶
年上計景公迎而賀之晏子對曰臣前之化東阿也屬¶
託不行貨賂不至君反以罪臣今則反是而更蒙賀景¶
<pb:KR3k0013_WYG_244-20b>¶
公下席而謝¶
魏惠王時魏相公叔痤薦公孫鞅於王不能用遂西入¶
秦事秦孝公孝公使将兵擊魏軍盡破之以歸秦魏繇¶
是徙都大梁惠王曰寡人恨不用公叔痤之言也¶
燕惠王昭王子也初樂毅為昭王謀必待諸侯兵齊乃¶
可伐也於是乃使樂毅使諸侯遂合連四國之兵以伐¶
齊大破之閔王亡逃僅以身脱匿莒樂毅追之遂屠七¶
十餘城臨淄盡降唯莒即墨未下盡復收燕寶器而歸¶
<pb:KR3k0013_WYG_244-21a>¶
復易王之辱樂毅請罷諸侯之兵獨圍莒即墨時田單¶
為即墨令患樂毅善為兵田單不能詐也欲去之昭王¶
又賢不肯聼讒會昭王死惠王立田單使人讒之惠王¶
惠王聼讒使騎刼代樂毅将而召毅毅畏誅西降趙田¶
單與騎刼戰遂破刼逐燕北至河上盡復得齊城惠王¶
後悔使騎刼代樂毅以故破軍亡将失齊又恐樂毅之¶
降趙恐趙用樂毅而乘燕之弊以伐燕惠王乃使讓樂¶
毅且謝之曰先王舉國而委将軍為燕破齊報先王之¶
<pb:KR3k0013_WYG_244-21b>¶
讐天下莫不震動寡人豈敢一日而忘将軍之功哉會¶
先王棄羣臣寡人新即位左右誤寡人寡人之使騎刼¶
代将軍為将軍乆暴露於外故召将軍且休計事将軍¶
過聼以與寡人有隙遂捐燕歸趙将軍自為計則可矣¶
而亦何以報先王所以遇将軍之意乎樂毅報遺惠王¶
書曰臣不佞不能奉承王命以順左右之心恐傷先王¶
之明有害足下之義故遁逃走趙今足下使人數之以¶
罪臣恐侍御者不察先王之所以畜幸臣之理又不白¶
<pb:KR3k0013_WYG_244-22a>¶
臣之所以事先王之心故敢以書對臣聞聖賢之君不¶
以禄私親其功多者賞之其能當者處之故察能而授¶
官者成功之君也論行而結交者立名之士也臣竊觀¶
先王之舉也見有高世主之心故假節於魏而以身得¶
察於燕先王過舉厠之賓客之中立之群臣之上不謀¶
父兄以為亞卿臣竊不自知自以為奉令承教可幸無¶
罪故受令而不辭先王命之曰我有積怨深怒於齊不¶
量輕弱而欲以齊為事臣曰夫齊霸國之餘業而最勝¶
<pb:KR3k0013_WYG_244-22b>¶
之遺事也練於兵甲習於戰攻王若欲伐之必與天下¶
圖之與天下圖之莫若於結趙且又淮北宋地楚魏之¶
所欲也趙若許而約四國攻之齊可大破也先王以為¶
然具符節南使臣于趙頋反命起兵擊齊以天之道先¶
王之靈河北之地隨先王而舉之濟上濟上之軍受命¶
擊齊大敗齊人輕卒鋭兵長驅至國齊王遁而走莒僅¶
以身免珠玉財寶車甲珍器盡收入于燕齊器設于靈¶
臺大呂陳于元英故鼎反乎磨室(磨歴/也)薊丘之植植於¶
<pb:KR3k0013_WYG_244-23a>¶
汶篁(竹田曰篁謂燕人疆/界移于齊之汶水)自五伯已來功未有及先王¶
者也先王以為慊於志故裂地而封之使得比小國諸¶
侯臣竊不自知自以為奉命承教可幸無罪是以受命¶
不辭臣聞聖賢之君功立而不廢故著於春秋蚤知之¶
士名成而不毁故稱於後世若先王之報怨雪恥夷萬¶
乘之彊國收八百嵗之畜積及至棄群臣之日餘教未¶
衰執政任事之臣修法令慎庶孽施及乎萌𨽻皆可以¶
教後世臣聞之善作者不必善成善始者不必善終昔¶
<pb:KR3k0013_WYG_244-23b>¶
伍子胥説聼於闔閭而吳王逺迹至郢夫差弗是也賜¶
之鴟夷而浮之江湖吳王不悟先論之可以立功故沈¶
子胥而不悔子胥不蚤見主之不同量是以至於入江¶
而不化夫勉身立功以明先王之迹者臣之上計也離¶
毁辱之誹謗墮先王之名臣之所大恐也臨不測之罪¶
以幸為利義之所不敢出也臣聞古之君子交絶不出¶
惡聲忠臣去國不潔其名臣雖不佞數奉教於君子矣¶
恐侍御者之親左右之説不察疏逺之行故敢獻書以¶
<pb:KR3k0013_WYG_244-24a>¶
聞唯君王之留意焉於是燕王復以樂毅子樂間為昌¶
國君而樂毅往來復通燕趙以為客卿樂毅卒於趙¶
燕王喜用其相栗腹之計欲攻趙而問昌國君樂間樂¶
間曰趙四戰之國也其民習兵伐之不可燕王不聼遂¶
伐趙趙使廉頗大破栗腹之軍於鄗禽栗腹樂乘者樂¶
間之宗也于是樂間奔趙趙遂圍燕燕重割地以與和¶
趙乃解而去燕王恨不用樂間樂間既在趙乃遺樂間¶
書曰紂之時箕子不用犯諫不怠以兾其聼商容不逹¶
<pb:KR3k0013_WYG_244-24b>¶
身祗辱焉以兾其變及民志不入獄囚自出然後二子¶
退隱故紂負桀暴之累二子不失忠聖之名何者其憂¶
患之盡矣今寡人雖愚不若紂之暴也燕民之亂不若¶
殷民之甚也室有語不相盡以告鄰里二者寡人不為¶
君取也樂間樂乘怨燕不聼其計二人卒留趙¶
　¶
　¶
　册府元龜卷二百四十四¶
