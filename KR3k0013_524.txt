# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:20.376398
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百二十四
<pb:KR3k0013_WYG_524-1a>¶
欽定四庫全書¶
　册府元龜卷五百二十四　宋　王欽若等　撰¶
　　諌諍部¶
　　　規諌¶
古者史為書瞽為詩工誦箴諌大夫規誨士傳信庻人¶
謗商旅于市以至在御有旅賁之規位宁有官師之典¶
居寝有贄御之箴皆所以救過而懲慾弼違而縫闕周¶
旋顧省夙夜祗慄然後安處民上而臻乎叡聖者也然¶
<pb:KR3k0013_WYG_524-1b>¶
臣之事君守死無貳進有盡忠之訓退有後言之戒至¶
於獻可替否有犯無隠批逆鱗而靡憚納苦言而罔懈¶
勤勤懇懇以規其失者蓋其分焉三代而下方牘所記¶
忠賢餘烈可得而徵也乃有揚㩁治道敷引徃昔形於¶
論述言之有味以至切問近對援理以悟上心因類取¶
譬指事以箴時病内發於悃幅外著於話言純誠篤至¶
嘉猷灼叙其或有所感動申其規益濟世成務納君於¶
善傳曰仁人之言其利&KR0270;哉斯之謂矣¶
<pb:KR3k0013_WYG_524-2a>¶
殷祖已髙宗祭成湯有飛雉升鼎耳而雊(耳不聰之/謂雊鳴)¶
祖已訓諸王(賢臣也以/訓道諌王)作髙宗肜日(祭之明日又祭/殷曰肜周曰繹)曰¶
髙宗肜日越有雊雉(於肜日/有異雉)祖已曰惟先格王正厥事¶
(言至道之王遭變異/正其事而異自消)乃訓於王曰惟天監下民典厥義¶
(祖已既言遂以道訓諌王/言天視下民以義為常)降年有永有不永非天夭民¶
民中絶命(言天之下年與民有義者長無義者不/長非天欲夭民民自不修義以致絶命)民有不¶
若徳不聽罪天既孚命正厥德(不順德言無義不服罪/言不改脩天已信命正)¶
(其徳謂有/永有不永)乃曰其如台(祖已恐王未受其言故乃/復曰天道其如我所言)嗚呼¶
<pb:KR3k0013_WYG_524-2b>¶
王司敬民罔非天𦙍典祀無豊于昵¶
周家父為大夫誦節南山之詩以諌幽王¶
富辰為大夫襄王使伯服㳺孫伯如鄭請滑鄭伯不聽¶
王命而執二子王怒将以狄伐鄭富辰諌曰不可臣聞¶
之大上以德撫民(無親/疎也)其次親親以相及也(先親以及/疎推㤙以)¶
(行/義)昔周公弔二叔之不咸故封建親戚以蕃屏周(弔傷/也咸)¶
(同也周公傷夏殷之叔世疏其親/戚以至㓕亡故廣封其兄弟也)管蔡郕霍魯衞毛&KR0360;¶
郜雍曹滕畢原鄷郇文之昭也(十六國皆文王子也管/國在榮陽京縣東北雍)¶
<pb:KR3k0013_WYG_524-3a>¶
(國在河内山陽縣西畢國在長/安縣西北鄷國在始平鄠縣東)邘晉應韓武之穆也(四/國)¶
(皆武王子應國在襄陽城父縣西韓國/在河東郡界河内野王縣西北有邘城)凡蔣邢茅胙祭¶
周公之𦙍也(𦙍嗣也蔣在弋陽縣期思縣西南平昌/縣西有茅鄉東郡燕縣西南有胙亭)召¶
穆公思德之不類故糾合宗族于成周而作詩(類善也/糾收也)¶
(召穆公周卿士名虎召采地扶風雍縣東南有召亭周/厲王之時周徳衰㣲兄弟道缺召穆公于東都收㑹宗)¶
(族特作此周公之樂/歌常棣詩屬小雅)曰常棣之華鄂不韡韡(常棣棣也/鄂鄂然華)¶
(外發貌韡韡光明貌以喻兄弟/和睦則強盛而有光輝韡韡然)凡今之人莫如兄弟(言/致)¶
(韡韡之盛莫/如親兄弟)其四章曰兄弟䦧于墻外禦其侮(閲訟爭/貌言内)¶
<pb:KR3k0013_WYG_524-3b>¶
(雖不和猶宜外/捍異族之侵侮)如是則兄弟雖有小忿不廢懿親(懿美/也)¶
今天子不忍小忿以棄鄭親其如之何庸勲親親暱近¶
尊賢徳之大者也(庸用也/暱親也)即聾從昧與頑用嚚姦之大¶
者也棄德崇姦禍之大者也(崇聚/也)鄭有平惠之勲(平王/東遷)¶
(晋鄭是依惠王出奔/虢鄭納之是其勲也)又有厲宣之親(鄭始封之祖桓公/友周厲王子宣王)¶
(之母/弟)棄嬖寵而用三良(七年殺嬖臣申侯十六年殺師/寵子子華也三良叔詹堵叔)¶
(叔所謂/尊賢)於諸姬為近(道近當/暱之)四德具矣耳不聼五聲¶
之和為聾目不别五色之章為昧心不則德義之經¶
<pb:KR3k0013_WYG_524-4a>¶
為頑口不道忠信之言為嚚狄皆則之四姦具矣周之¶
有懿德也猶曰莫如兄弟故封建之(當周公時故言/周之有懿德)其¶
懷柔天下也猶懼有外侮捍禦侮者莫如親親故以親¶
屏周召穆公亦云(周公作詩召公/歌之故言亦云)今周德既衰於是乎¶
又渝周召以從諸姦無乃不可乎(變周召親/兄弟之道)民未忘禍¶
王又興之(前有子頽之亂中有叔/帶召狄故曰民未忘禍)其若文武何(言将廢/文武之)¶
(功/業)王弗聽又王子帶奔齊富辰言於王曰請召大叔(富/辰)¶
(周大夫叔/王子帶)詩曰協比其鄰昏姻孔云(王者為政先和協/近親則昏姻甚相)¶
<pb:KR3k0013_WYG_524-4b>¶
(歸附也鄰猶近也/孔甚也云旋也)吾兄弟之不協焉能怨諸侯之不睦¶
王悦王子帶自齊復歸於京師王召之也¶
漢張釋之為謁者僕射從登虎圏文帝問上林尉禽獸¶
簿十餘問尉左右視盡不能對虎圏嗇夫從旁代尉對¶
帝所問禽獸簿甚悉欲以觀其能口對嚮應無窮者帝¶
曰吏不當如此耶尉亡頼詔釋之拜嗇夫為上林令釋¶
之前曰陛下以綘侯周勃何如人也帝曰長者又復問¶
東陽侯張相如何如人也帝曰長者釋之曰夫綘侯東¶
<pb:KR3k0013_WYG_524-5a>¶
陽侯稱為長者此兩人言事嘗不出口豈效此嗇夫喋¶
喋利口捷給哉且秦以任刀筆之吏爭以亟疾苛察相¶
髙其敝徒文具亡惻隐之實以故不聞其過陵夷至於¶
二世天下土崩今陛下以嗇夫口辯而超遷之臣恐天¶
下隨風靡爭口辯亡其實且下之化上疾於影響舉錯¶
不可不察也帝曰善乃止不拜嗇夫又為中郎将從行¶
至霸陵上居外臨厠(厠岸之/邊側也)時愼夫人從帝指愼夫人¶
新豐道曰此北走邯鄲道也使愼夫人鼓瑟帝自倚瑟¶
<pb:KR3k0013_WYG_524-5b>¶
而歌(倚瑟即今之/以歌曲合也)意悽愴悲懷謂羣臣曰嗟乎以北山¶
石為椁用紵絮斮陳漆其間豈可動哉左右皆曰善釋¶
之前曰使其中有可欲雖錮南山猶有隙使其中無可¶
欲雖亡石椁又何戚焉文帝稱善¶
賈誼文帝時為梁王太傅數年梁王勝死亡子誼上疏¶
曰陛下即不定制如今之勢不過一傳再傳(二傳/世也)諸侯¶
猶且人恣而不制豪植(立/也)而大強漢法不得行矣陛下¶
所以為蕃扞及皇太子之所恃者唯淮陽代二國耳(蕃/翰)¶
<pb:KR3k0013_WYG_524-6a>¶
(得宜則嗣王安固故/云皇太子之所恃也)代北邊匈奴與強敵為鄰能自完¶
則足矣而淮陽之北大諸侯僅如黑子之著靣適足以¶
餌大國耳(餌謂為其/所吞食)不足以有所禁禦方今制在陛下¶
制國而令子適足以為餌豈可謂工哉人主之行異布¶
衣布衣者飾小行競小亷以自託於鄉黨人主唯天下安社¶
稷固不耳高皇帝𤓰分天下以王功臣反者如蝟毛而¶
起(蝟蟲名也/其毛為刺)以為不可故蔪去不義諸侯而虛其國(不/義)¶
(諸侯彭越黥布/等蔪謂芟刈也)擇良日立諸子雒陽上東門之外(諸侯/國皆)¶
<pb:KR3k0013_WYG_524-6b>¶
(在闗東故於東門外立之也/東靣最北出門日上東門)畢以為王(畢猶/盡也)而天下安¶
故大人者不牽小行以成大功今淮南地逺者或數千¶
里越兩諸侯(越過也兩諸/侯梁及淮陽)而縣属於漢(為縣而/属於漢)其吏民¶
繇役徃來長安者自悉而補中道衣敝(自悉其家資財/補縫作衣悉盡)¶
(也/)錢用諸費稱此其苦屬漢而欲得王至甚逋逃而歸¶
諸侯者已不少矣其勢不可乆臣之愚計願舉淮南地¶
以益淮陽而為梁王立後割淮陽北邊二三列城(列城/縣)¶
與東郡以益梁不可者可徙代王而都睢陽梁起於新¶
<pb:KR3k0013_WYG_524-7a>¶
郪以北著之河(新郪潁/川縣也)淮陽包陳以南揵之江(包取也揵/謂立封界)¶
(也或曰/捷接也)則大諸侯之有異心者破膽而不敢謀梁足以¶
扞齊趙淮陽足以禁吳楚陛下髙枕終亡山東之憂矣¶
此二世之利也(從誼言可二世安耳言帝/身及太子嗣位之時也)當今恬然適¶
遇諸侯之皆少(恬安也少/謂少年)數嵗之後陛下且見之矣夫¶
秦日夜苦心勞力以除六國之禍今陛下力制天下頥¶
指如意(但動頥指麾則/所欲皆如意)高拱以成六國之禍難以言智¶
茍身亡事畜亂宿禍孰視而不定萬年之後傳之老母¶
<pb:KR3k0013_WYG_524-7b>¶
弱子將使不寜不可謂仁臣聞聖主言問其臣而不自¶
造事(欲發言則/問其臣)故使人臣得畢其愚忠唯陛下財幸(財/與)¶
(裁同裁擇而/幸從其言)文帝於是從誼計乃徙淮陽王武為梁王¶
北界泰山西至高陽得大縣四十餘城徙城陽王喜為¶
淮南王撫其民時又封淮南厲王四子皆為列侯誼知¶
帝必将復王之也上疏諌曰竊恐陛下接王淮南諸子¶
(謂接今時當即王之言不乆也/接猶續也猶今人言續後爾)曽不與如臣者熟計之¶
也淮南王之悖逆亡道天下孰不知其辠(悖惑/也)陛下幸¶
<pb:KR3k0013_WYG_524-8a>¶
而赦遷之自疾而死天下孰以王死之不當今奉尊罪¶
人之子適足以負謗於天下耳(言若尊王其子則是/厲王無罪漢枉殺之)此¶
人少壯豈能忘其父哉(少壮猶言/稍長大)白公勝所為父報仇¶
者大父與伯父叔父也(白公楚平王之孫太子建之子/也大父即祖謂平王也伯父叔)¶
(父平王諸子也/事見春秋傳)白公為亂非欲取國代主發忿快志剡¶
(利/也)手以衝仇人之匈固為俱靡而已(言與仇人俱㓕/斃也靡碎也)淮¶
南雖小黥布嘗用之矣漢存特幸耳(言漢之勝黥布得/存此直天幸耳)¶
夫擅仇人足以危漢之資於䇿不便(言假四子以資/權則當危漢)雖¶
<pb:KR3k0013_WYG_524-8b>¶
割而為四四子一心也予之衆積之財此非有子胥白¶
公報於廣都之中即疑有剸諸荆軻起於兩柱之間(剸/諸)¶
(刺吳王荆軻刺秦皇事/見春秋傳燕丹子也)所謂假賊兵為虎翼者也(周書/云無)¶
(為虎傅翼将飛/入邑擇人而食)願陛下少留計¶
賈山為潁陰侯騎(謂騎馬/而從也)孝文時言治亂之道借秦為¶
諭名曰至言曰臣聞為人臣者盡忠竭愚以直諌主不¶
避死亡之誅者臣山是也臣不敢以乆逺諭願借秦以¶
為諭唯陛下少加意焉夫布衣韋帶之士修身於内成¶
<pb:KR3k0013_WYG_524-9a>¶
名於外而使後世不絶息至秦則不然貴為天子富有¶
天下賦斂重數百姓任罷赭衣半道羣盗滿山使天下¶
之人戴目而視傾耳而聽(戴目者言常逺視有異志/也傾耳而聽言樂禍亂也)一¶
夫大謼天下嚮應者陳勝是也秦非徒如此也起咸陽¶
而西至雍離宮三百(離宮非常/所居也)鐘鼓帷帳不移而具又¶
為阿房之殿高數十仞(阿房者言殿之/四阿皆為房也)東西五里南北¶
千歩從車羅騎四馬騖馳旌旗不橈為宮室之麗至於¶
此使其後世曽不得聚廬而託處焉為馳道於天下東¶
<pb:KR3k0013_WYG_524-9b>¶
窮燕齊南極吳楚江湖之上瀕海之觀畢至道廣五十¶
歩三丈而樹厚築其外隠以金椎樹以青松為馳道之¶
麗至於此使其後世曽不得邪徑而託足焉死葬乎驪¶
山吏徒數十萬人曠日十年下徹三泉合采金石冶銅¶
錮其内漆塗其外被以珠玉飾以翡翠中成觀㳺上成¶
山林為塟薶之侈至於此使其後世曽不得蓬顆蔽冢¶
而託塟焉(顆謂土塊蓬顆言/塊上生蓬者耳)秦以熊羆之力虎狼之心¶
蠶食諸侯并吞海内而不篤禮義故天殃已加矣臣昧¶
<pb:KR3k0013_WYG_524-10a>¶
死以聞願陛下少畱意而詳擇其中臣聞忠臣之事君¶
也言切直則不用而身危不切直則不可以明道故切¶
直之言明主所欲急聞忠臣之所以蒙死以竭知也地¶
之磽者雖有善種不能生焉江臯河瀕雖有惡種無不¶
猥大昔者夏商之季世雖闗龍逢箕子比干之賢身死¶
亡而道不用文王之時豪俊之士皆得竭其知芻蕘採¶
薪之人皆得盡其力此周之所以興也故地之美者善¶
養禾君之仁者善養士雷霆之所擊無不摧折者萬鈞¶
<pb:KR3k0013_WYG_524-10b>¶
之所壓無不糜㓕者今人主之威非特雷霆也勢重非¶
特萬鈞也開道而求諌和顏色而受之用其言而顯其¶
身士猶恐懼而不敢自盡又迺况於縱欲恣行暴虐惡¶
聞其過乎震之以威壓之以重則雖有堯舜之智孟賁之¶
勇豈有不摧折者哉如此則人主不能聞其過失矣弗聞¶
則社稷危矣古者聖王之制史在前書過失工誦箴諌瞽¶
誦詩諌公卿比諌(比方事類/以諌也)士傳言諌過庻人謗於道商¶
旅議於市然後君得聞其過失也聞其過失而改之見¶
<pb:KR3k0013_WYG_524-11a>¶
義而從之所以永有天下也天子之尊四海之内其義¶
莫不為臣然而養三老於大學親執醤而餽執爵而酳¶
(進食曰餽酳者少少飲/酒謂食已而蕩口也)祝䭇在前祝鯁在後(䭇謂食不/下也以老)¶
(人好饐鯁故為/備祝以視之)公卿奉杖大夫進履舉賢以自輔弼求¶
修正之士使直諌故以天子之尊尊養三老視孝也立¶
輔弼之臣者恐驕也置直諌之士者恐不得聞其過也¶
學問至於芻蕘者求善無饜也商人庻人誹謗已而改¶
之從善無不聽也昔者秦政力并萬國富有天下破六¶
<pb:KR3k0013_WYG_524-11b>¶
國以為郡縣築長城以為關塞秦地之固大小之勢輕¶
重之權其與一家之富一夫之彊胡可勝計也然而兵¶
破於陳渉地奪於劉氏者何也秦王貪狠暴虐殘賊天¶
下窮困萬民以適其欲也昔者周蓋千八百國以九州¶
之民養千八百國之君用民之力不過嵗三日什一而¶
籍(什一謂十分之中公取一也籍借/也謂借人力一日為簿籍而税之)君有餘財民有餘¶
力而頌聲作秦皇帝以千八百國之民自養力罷不能¶
勝其役財盡不能勝其求一君之身耳所以自養者馳¶
<pb:KR3k0013_WYG_524-12a>¶
騁弋獵之娛天下無能供也勞罷者不得休息饑寒者¶
不得衣食亡罪而死刑者無所告訴人與之為怨家與¶
之為讐故天下壊也秦皇帝身在之時天下已壊矣而¶
弗自知也秦皇帝東廵狩至㑹稽琅琊刻石著其功自¶
以為過堯舜統縣石鑄鍾虡篩土築阿房之宫自以為¶
萬世有天下也古者聖王作謚三四十世耳雖堯舜禹¶
湯文武累世廣德以為子孫基業無過三二十世者也¶
秦皇帝曰死而以謚法是父子名號有時相襲也以一¶
<pb:KR3k0013_WYG_524-12b>¶
至萬則世世不相復也故死而號曰始皇帝其次曰二¶
世皇帝者欲以一至萬也秦皇帝計其功德度其後嗣¶
世世無窮然身死纔數月天下四面而攻之宗廟㓕絶¶
矣秦皇帝居㓕絶之中而不自知者何也天下莫敢告¶
也其所以莫敢告者何也亡養老之義亡輔弼之臣亡¶
進諌之士縱恣行誅退誹謗之人殺直諌之士是以道¶
諛媮合苟容比其德則賢於堯舜課其功則賢於湯武¶
天下已潰而莫之告也詩曰匪言不能胡斯畏忌聽言¶
<pb:KR3k0013_WYG_524-13a>¶
則對誦言如醉此之謂也又曰濟濟多士文王以寜天¶
下未嘗亡士也然而文王獨言以寜者何也文王好仁¶
則仁興得士而敬之則士用用之有禮義故不致其愛¶
敬則不能盡其心不能盡其心則不能盡其力不能盡¶
其力則不能成其功故古之賢君於其臣也尊其爵禄¶
而親之疾則臨視之亡數死則徃弔哭之臨其小斂大¶
斂已棺塗而後為之服錫衰麻絰而三臨其喪未斂不¶
飲酒食肉未塟不舉樂當宗廟之祭而死為之廢樂故¶
<pb:KR3k0013_WYG_524-13b>¶
古之君人者於其臣也可謂盡禮矣服法服端容貌正顔¶
色然後見之故臣下莫敢不竭力盡死以報其上功德¶
立於後世而令聞不亡也今陛下念思祖考術追厥功¶
圖所以昭光洪業休德使天下舉賢良方正之士天下¶
皆訢訢焉曰將興堯舜之道三王之功矣天下之士莫¶
不精白以承休德今方正之士皆在朝廷矣又選其賢¶
者使為常侍諸吏與之馳敺射獵一日再三出臣恐朝¶
廷之解弛百官之墮於事也諸侯聞之又必怠於政矣¶
<pb:KR3k0013_WYG_524-14a>¶
陛下即位親自勉以厚天下損食膳不聽樂减外徭衛¶
卒止嵗貢省廏馬以賦縣傳去諸苑以賦農夫出帛十¶
萬餘疋以賑貧民禮髙年九十者一子不事八十者二¶
算不事(一子不事蠲其賦役二算/不事免二口之算賦也)賜天下男子爵大臣¶
皆至公卿發御府金賜大臣宗族亡不被澤者赦罪人¶
憐其亡髪賜之巾憐其衣赭書其背父子兄弟相見而¶
賜之衣平獄緩刑天下莫不悦喜是以元年膏雨降五¶
糓登此天下之所以相陛下也刑輕於它時而犯法者¶
<pb:KR3k0013_WYG_524-14b>¶
寡衣食多於前年而盜賊少此天下之所以順陛下也臣¶
聞山東吏布詔令民雖老羸癃疾扶杖而徃聽之願少¶
須臾母死思見德化之成也今功業方就名聞方昭四¶
方鄉風今從豪俊之臣方正之士直與之日日獵射擊¶
兔伐狐以傷大業絶天下之望臣竊悼之詩曰靡不有¶
初鮮克有終臣不勝大願願少衰射獵以夏嵗二月(時/以)¶
(十月為嵗首則為夏正之二日為五日今欲/定制度循其古法特云用夏歲二月也)定明堂造大¶
學修先王之道風行俗成萬世之基定然後唯陛下所¶
<pb:KR3k0013_WYG_524-15a>¶
幸耳古者大臣不媟故君子不常見有齊嚴之色肅敬¶
之容大臣不得與宴㳺方正修㓗之士不得從射獵使¶
皆務其方以髙其節則羣臣莫敢不正身修行盡心以¶
稱大禮如此則陛下之道尊敬功業施於四海垂於萬¶
世子孫矣誠不如此則行日壞而榮日㓕矣夫士修之¶
於家而壞之於天子之廷臣竊愍之陛下與衆臣宴㳺¶
與大臣方正朝廷論議夫㳺不失樂朝不失禮議不失¶
計軌事之大者也¶
<pb:KR3k0013_WYG_524-15b>¶
主父偃齊人上書闕下諌伐匈奴曰臣聞明主不惡切¶
諌以博觀忠臣不避重誅以直諌是故事無遺䇿而功流¶
萬世今臣不敢隠忠避死以效愚計願陛下幸赦而少¶
察之司馬法曰國雖大好戰必亡天下雖平忘戰必危¶
(司馬穰苴善用兵著書言兵法謂之司馬法/一説司馬古主兵之官有軍陳用兵之法)天下既平¶
天子大愷(大愷周禮還師/振旅之樂也)春蒐秋獮諸侯春振旅秋治¶
兵所以不忘戰也(春為陽中其行木也秋為陰中其行/金也金木兵噐所資故於此時蒐獮)¶
(治兵也蒐蒐索也取不孕者/獮應殺氣也振整旅衆也)且怒者逆德也兵者凶噐¶
<pb:KR3k0013_WYG_524-16a>¶
也爭者末節也古之人君一怒必伏尸流血故聖王重¶
(貴/也)行之夫務戰勝窮武事未有不悔者也昔秦皇帝任¶
戰勝之威蠶食天下并吞戰國海内為一功齊三代務¶
勝不休欲攻匈奴李斯諌曰不可夫匈奴無城郭之居¶
委積之守遷徙鳥舉難得而制輕兵深入糧食必絶運¶
糧以行重不及事得其地不足以為利得其民不可調¶
而守之(不可和/調也)勝必棄之非民父母靡敝中國甘心匈¶
奴非完計也秦皇帝不聽遂使蒙恬将兵而攻胡郤地¶
<pb:KR3k0013_WYG_524-16b>¶
千里以河為境地固澤鹵不生五糓(地多沮澤/而鹹鹵)然後發¶
天下丁男以守北河暴兵露師十有餘年死者不可勝¶
數終不能踰河而北是豈人衆之不足兵革之不備哉¶
其勢不可也又使天下飛芻輓粟(運載芻藁令其疾至/故曰飛芻也輓謂引)¶
(車船/也)起於黄腄琅邪負海之郡轉輸河北(黄腄二縣名/也竝在東萊)¶
(言自東萊及琅邪緣海諸/郡皆令轉輸至河北也)率三十鍾而致一石(六斛四/斗為鍾)¶
(計其道路所費凡用百/九十二斛乃得一石至)男子疾耕不足於糧餉女子紡¶
績不足於帷幕百姓靡敝孤寡老弱不能相養道死者¶
<pb:KR3k0013_WYG_524-17a>¶
相望(道死謂死/於路也)蓋天下始叛也及至髙皇帝定天下畧¶
地於邊聞匈奴聚代谷之外而欲擊之御史成諌曰不¶
可夫匈奴獸聚而鳥散從之如搏景(搏擊也摶人之隂/景言不可得也)¶
今以陛下盛徳攻匈奴臣竊危之髙帝不聽遂至代谷¶
果有平城之圍髙帝悔之廼使劉敬往結和親然後天¶
下亡干戈之事故兵法曰興師十萬日費千金秦帝積¶
衆數十萬人雖有覆軍殺將係虜單于適足以繼怨深¶
讐不足以償天下之費夫匈奴行盜侵敺所以為業天¶
<pb:KR3k0013_WYG_524-17b>¶
性固然(來侵邊境而/毆掠人畜也)上自虞夏殷周固不程督(程課也/督視責)¶
(也/)覊縻待之不比為人夫不上觀虞夏殷周之統而下¶
循近世之失此臣之所以大恐百姓所以疾苦也且夫¶
兵乆則變生事苦則慮易(言思慮變易/失其常也)使邊境之民靡¶
敝愁苦將吏相疑而外市(與外國交市己利/若章邯之比也)故尉佗章¶
邯得成其私而秦政不行權分二子此得失之效也故¶
周書曰安危在出令存亡在所用(此周書者本/尚書之餘)願陛下¶
熟計之而加察焉¶
<pb:KR3k0013_WYG_524-18a>¶
徐樂燕郡無終人也上書曰臣聞天下之患在於土分不在¶
瓦解古今一也何謂土分秦之末世然也陳渉無千乘之¶
尊疆土之地身非王公大人名族之後鄉曲之譽非有孔¶
曽墨子之賢陶朱猗頓之富也然起窮巷奮棘矜(矜者㦸/之把也)¶
(時秦銷兵器故/但有㦸之把也)偏袒大呼天下從風此其故何也繇民困¶
而主不恤下怨而上不知俗已亂而政不修此三者陳渉¶
之所以為資也此之謂土分故曰天下之患在乎土分何¶
謂瓦解吳楚齊趙之兵是也七國謀為大逆號皆稱萬乘¶
<pb:KR3k0013_WYG_524-18b>¶
之君帶甲數十萬威足以嚴其境内財足以勸其士民然¶
不能西攘尺寸之地(攘謂侵/取漢地)而身為禽於中原者此其故¶
何也非權輕於匹夫而兵弱於陳渉也當是之時先帝之¶
徳未衰而安土樂俗之民衆故諸侯無境外之助此之謂¶
瓦解故曰天下之患不在瓦解繇此觀之天下誠有土分¶
之勢雖布衣窮處之士或首難而危海内(首難謂首唱/而作難也)陳¶
渉是也况三晉之君或存乎(韓魏趙三國本共/分晉故稱三晉)天下雖¶
未治也誠能無土分之勢雖有彊國勁兵不得還踵而¶
<pb:KR3k0013_WYG_524-19a>¶
身為禽吳楚是也况羣臣百姓能為亂乎此二體者安¶
危之明要賢主之所留意而深察也間者關東五糓數¶
不登年嵗未復民多窮困重之以邊境之事推數循理¶
而觀之民宜有不安其處者矣不安故易動易動者土¶
分之勢也故賢主獨觀萬化之原明於安危之機修之¶
廟堂之上而銷未形之患也其要期使天下無土分之¶
勢而已矣故雖有彊國勁兵陛下逐走獸射飛鳥引逰¶
燕之囿淫縱恣之觀極馳騁之樂自若(自若者言如其/常無所廢損也)¶
<pb:KR3k0013_WYG_524-19b>¶
金石絲竹之聲不絶於耳帷幄之私俳優朱儒之笑不¶
乏於前而天下無宿(乆/也)憂名何必夏子俗何必成康(夏/禹)¶
(也子湯也/湯子姓)雖然臣竊以陛下天然之質寛仁之資而誠¶
以天下為務則湯文不難侔而成康之俗未必不復興¶
也(侔等/也)此二體者立然後處尊安之實揚廣譽於當世¶
親天下而服四夷餘恩遺德為數世隆南靣背依攝袂¶
而揖王公此陛下之所服(事/也)也臣聞圖王不成其敝足¶
以安(言其敝未之法/猶足自安也)安則陛下何求而不得何威而不¶
<pb:KR3k0013_WYG_524-20a>¶
成奚(何/也)征而不服哉¶
嚴安者臨淄人也以故丞相史上書曰臣聞鄒子曰(鄒衍/之書)¶
(也/)政教文質者所以云救也(以救/敝)當時則用過則舍之(非/其)¶
(時則廢/置也)可易則易之(可變易者/則易也)故守一而不變者未睹治¶
之至也今天下人民用財侈靡車馬衣裘宮室皆競修¶
飾調五聲使有節奏(節飾也/奏進也)雜五色使有文章重五味¶
方丈於前以觀欲天下(觀猶顯也顯示/之使其慕欲也)彼民之情見美則¶
願之是教民以侈也侈而無節則不可贍(贍足/也)民離本而¶
<pb:KR3k0013_WYG_524-20b>¶
徼末矣(徼要/求也)末不可徒得(徒空/也)故搢紳者不憚為詐帶劍¶
者夸殺人以矯奪(夸大也競/也矯偽也)而世不知媿故姦軌浸長(浸/漸)¶
(也/)夫佳麗珍怪固順於耳目故養失而泰樂失而淫禮失¶
而采(采者文過/其實也)教失而偽偽采淫泰非所以範民之道也¶
(範謂為之/立法也)是以天下人民逐利無已犯法者衆臣願為民¶
制度以防其淫使貧富不相懼以和其心心既和平其性¶
恬安恬安不營則盜賊銷盜賊銷則刑罰少刑罰少則陰¶
陽和四時正風雨順草木暢茂五穀蕃熟六畜遂字(蕃多/也遂)¶
<pb:KR3k0013_WYG_524-21a>¶
(成也字/生也)民不夭厲和之至也(厲病/也)臣聞周有天下其治¶
三百餘嵗成康其隆也刑錯四十餘年而不用及其衰¶
亦三百餘年故五伯更起伯者常佐天子興利除害誅¶
暴禁邪輔正海内以尊天子五伯既沒賢聖莫續天子¶
孤弱號令不行諸侯恣行強陵弱衆暴寡田常簒齊六¶
卿分晉竝為戰國此民之始苦也於是強國務政弱國¶
修守合從連衡馳車轂擊(車轂相擊言/其衆多也)介胄生蟣虱民¶
無所告愬及至秦王蠶食天下并吞戰國稱號皇帝一¶
<pb:KR3k0013_WYG_524-21b>¶
海内之政壊諸侯之城銷其兵鑄以為鐘虡(虡懸鐘/者也)示¶
不復用元元黎民得免於戰國逢明天子人人自以為¶
更生(言天下以戰國之苦逢聖明之主則可/以更生而秦皇反為虐政以殘害也)鄉使秦緩¶
刑罰薄賦斂省徭役貴仁義賤權利上篤厚下佞巧變¶
風易俗化於海内則世世必安矣秦不行是風循其故¶
俗為知巧權利者進篤厚忠正者退法嚴令苛讇諛者¶
衆日聞其美意廣心逸欲威海外使蒙恬將兵以北攻¶
強胡辟地進境戍於河北飛芻輓粟以隨其後又使尉¶
<pb:KR3k0013_WYG_524-22a>¶
屠雎將樓船之士攻越使監禄鑿渠運糧深入越地越¶
人遁逃曠日持乆糧食乏絶越人擊之秦兵大敗秦乃¶
使尉佗將卒以戍越當是時秦禍北搆於胡南挂於越¶
(挂縣/也)宿(留/也)兵於無用之地進而不能退行十餘年丁男¶
被甲丁女轉輸苦不聊生自經於道路死者相望及秦¶
皇帝沒天下大畔陳勝吳廣蜂舉(舉謂起/兵也)武臣張耳舉¶
趙項梁舉吳田儋舉齊景駒舉郢周市舉魏韓廣舉燕¶
窮山通谷豪士竝起不可勝載也然本皆非公侯之後¶
<pb:KR3k0013_WYG_524-22b>¶
非長官之吏(長官謂官/之長也)無尺寸之勢起閭巷杖棘矜應¶
時而動不謀而俱起不約而同㑹壌長地進至乎伯王¶
(長進益也言其稍稍攻伐/進益土境以至彊大也)時教使然也秦貴為天子富¶
有天下㓕世絶祀窮兵之禍也故周失之弱秦失之強¶
不變之患也今徇南夷朝夜郎降羌僰畧薉州建城邑¶
深入匈奴燔其龍城(燔燒也龍城/匈奴祭天處)議者美之此人臣之¶
利非天下之長䇿也今中國無狗吠之警而外累於逺方¶
之備靡敝國家非所以子民也(子謂養/之如子)行無窮之欲甘¶
<pb:KR3k0013_WYG_524-23a>¶
心快意結怨於匈奴非所以安邊境也禍拏而不解兵¶
休而復起(拏相連/引也)近者愁苦逺者驚駭非所以持乆也¶
今天下鍜甲摩劔矯箭控弦(矯正曲使直/也控引也)轉輸軍糧未¶
見休時此天下所共憂也夫兵乆而變起事煩而慮生¶
今外郡之地或幾千里列城數十形束壤制(言其土地/形勢足以)¶
(束制/其民)帶脇諸侯(帶者言諸侯之郡守譬若佩帶謂輕小/也脇者謂其力足以脇人也一曰帶在)¶
(脇房附/著之義)非宗室之利也上觀齊晉所以亡公室卑削六¶
卿太盛也下覽秦之所以㓕刑嚴文刻欲大無窮也今¶
<pb:KR3k0013_WYG_524-23b>¶
郡守之權非特六卿之重也地畿千里非特閭巷之資¶
也甲兵噐械非特棘矜之用也以逢萬世之變則不可¶
勝諱也(言不可盡諱者/言必㓕亡也)後以安為騎馬令(主天子之/騎馬也)¶
賈捐之字君房賈誼之曽孫也元帝初即位上疏言得¶
失召待詔金馬門初武帝征南越元封元年立儋耳珠¶
厓郡皆在南方海中洲居(居海中之洲也水/中可居者曰洲)廣袤可千¶
里(袤長/也)合十六縣户二萬三千餘其民暴惡自以阻絶¶
數犯吏禁吏亦酷之率數年一反殺吏漢輙發兵擊定¶
<pb:KR3k0013_WYG_524-24a>¶
之自初為郡至昭帝始元元年二十餘年間凡六叛至其五¶
年罷儋耳郡并屬珠厓至宣帝神爵二年珠厓三縣復反後¶
七年甘露九年九縣反輙發兵擊定之元帝初元元年珠崖¶
又反發兵擊之諸縣更叛連年不定帝與有司議大發軍捐¶
之建議以為不當擊上使王商詰之曰珠厓内屬為郡久矣¶
今皆叛而云不當擊長蠻夷之亂虧先帝功徳經義何¶
以處之(於六經之内當/何者之科條也)捐之對曰臣得遭明盛之朝蒙¶
危言之䇿無忌諱之患(危言直言也言出而身危故云/危言論語稱孔子曰邦有道危)¶
<pb:KR3k0013_WYG_524-24b>¶
(言危/行)敢昧死竭卷卷臣聞堯舜聖之盛也禹入聖域而¶
不優(禹之功德裁入聖人/區域但不能優㤗耳)故孔子稱堯曰大哉韶曰盡¶
善禹曰無間以三聖之德地方不過數千里西被流沙¶
東漸于海朔南暨聲教迄于四海欲與聲教則治之不¶
欲與者不強治也故君臣歌德(言皆有德/可歌頌)含氣之物各¶
得其宜武丁成王殷周之大仁也(武丁殷/之高宗)然地東不過¶
江黄西不過氐羌南不過蠻荆北不過朔方是以頌聲¶
竝作視聽之類咸樂其生越裳氏重九譯而獻(逺國使/來因九)¶
<pb:KR3k0013_WYG_524-25a>¶
(譯言乃通也越裳國/名王充論衡作越甞)此非兵革之所能致及其衰也南¶
征不還(謂昭王也為/楚所溺也)齊桓捄其難(謂襄王也初為太子/而惠王欲立王子帶)¶
(齊桓公為首止之盟以定太/子之位事在左傳僖公五年)孔子定其文(孔子作春秋/夷狄之國雖)¶
(大自稱王者/皆貶為子)以至乎秦興兵逺攻貪外虛内務欲廣地¶
不慮其害然地南不過閩越北不過太原而天下潰畔¶
禍卒在於二世之末也(卒終/也)長城之歌至今未絶頼聖¶
漢初興為百姓請命平定天下至孝文皇帝閔中國未¶
安偃武行文則㫁獄數百民賦四十丁男三年而一事¶
<pb:KR3k0013_WYG_524-25b>¶
(常賦嵗百二十嵗一事時天下/民多故出賦四十三嵗而一事)時有獻千里馬者詔曰¶
鸞旗在前屬車在後(鸞旗編以羽毛列繫橦旁載於車/上大駕出則陳於道而先行屬車)¶
(相連屬而/陳於後也)吉行日五十里師行日三十里朕乗千里之馬獨先¶
安之(安之言何/所徃適)於是還馬與道里費而下詔曰朕不受獻也¶
其令四方母求來獻當此之時逸㳺之樂絶竒麗之賂塞¶
鄭衛之倡微矣夫後宮盛色則賢者隠處佞人用事則¶
諍臣杜口而文帝不行故謚為孝文廟稱太宗至孝武¶
皇帝元狩六年太倉之粟紅腐而不可食(粟乆腐壞則/色紅赤也)¶
<pb:KR3k0013_WYG_524-26a>¶
都内之錢貫朽而不可校(校謂數/計也)迺探平城之事(追計/其事)¶
(故言/探)録冐頓以來數為邊害厲兵馬因富民以攘服之¶
(攘却/也)西連諸國至于安息東過碣石以𤣥莬樂浪為郡¶
詔曰辱哉今關東大困倉庫空虚無以相贍又以動兵非特¶
勞民凶年隨之其罷珠厓郡民有慕義欲内屬便處之¶
(欲有來入内郡者所/至之處即安置也)不欲勿強珠厓繇是罷¶
東方朔為郎中武帝時天下侈靡趨末(末謂工/商之業)百姓多¶
離農畝帝從容問朔吾欲化民豈有道乎朔對曰堯舜¶
<pb:KR3k0013_WYG_524-26b>¶
禹湯文武成康上古之事經歴數千載尚難言也臣不¶
敢陳願近述孝文皇帝之時當世耆老皆聞見之貴為¶
天子富有四海之内身衣弋綈(弋黒色也/綈厚繒)足履革舄(革/生)¶
(皮也不用柔/韋言儉率也)以韋帶劔(但空用韋/不加飾)莞蒲為席(莞夫離也/今謂之蔥)¶
(蒲以莞及蒲為/席亦尚質也)兵木無刃(兵器如木而無刃/言不大治兵噐也)衣緼無文¶
(緼亂絮也言内有/亂絮上無文綵也)集上書囊以為殿帷(集謂合/聚也)以道德¶
為麗以仁義為凖(麗美也凖/平法也)於是天下望風成俗昭然¶
化之今陛下以城中為小圖起建章左鳳闕右神明(鳳/闕)¶
<pb:KR3k0013_WYG_524-27a>¶
(闕名神明/臺名也)號稱千門萬户木土衣綺繡狗馬被繢&KR0290;(繢/五)¶
(綵也&KR0290;織也/即繢之屬)宮人簪瑇瑁垂珠璣設戲車教馳逐飾文¶
采叢珍怪撞萬石之鐘擊雷霆之皷作俳優舞鄭女上¶
為淫侈如此而欲使民獨不奢侈失農事之難者也陛¶
下誠能用臣朔之計推甲乙之帳燔之於四通之衢却¶
走馬示不復用則堯舜之隆宜可與比治矣易曰正其¶
本萬事理失之毫釐差以千里願陛下留意察之¶
路温舒守廷尉史宣帝即位上書言宜尚德緩刑其辭¶
<pb:KR3k0013_WYG_524-27b>¶
曰臣聞齊有無知之禍而桓公以興晉有驪姬之難而¶
文公用伯近世趙王不終諸呂作亂而孝文為太宗繇¶
是觀之禍亂之作将以開聖人也故桓文扶微興壞尊¶
文武之業澤加百姓功潤諸侯雖不及三王天下歸仁¶
焉文帝永思至德以承天心崇仁義省刑罰通闗梁一¶
逺近敬賢如大賓愛民如赤子内恕情之所安而施之¶
於海内是以囹圄空虛天下太平夫繼變化之後必有¶
異舊之恩此聖賢所以昭天命也徃者昭帝即世而無¶
<pb:KR3k0013_WYG_524-28a>¶
嗣大臣憂戚焦心合謀皆以昌邑尊親援而立之(援引/也)¶
然天不授命淫亂其心遂以自亡深察禍變之故乃皇¶
天之所以開至聖也故大將軍受命武帝肱股漢國(謂/霍)¶
(光/)披肝膽决大計黜亡義立有德輔天而行然後宗廟¶
以安天下咸寧臣聞春秋正即位大一統而愼始也陛¶
下初登至尊與天合符宜改前世之失正始受命之統¶
滌煩文除民疾存亡繼絶以應天意臣聞秦有十失其¶
一尚存治獄之吏是也秦之時羞文學好武勇賤仁義¶
<pb:KR3k0013_WYG_524-28b>¶
之士貴治獄之吏正言者謂之誹謗遏過者謂之妖言¶
(遏止/也)故盛服先生不用於世忠良切言皆欝於胸(欝積/也)¶
譽諛之聲日滿於耳虛美熏心實禍蔽塞(熏氣/烝也)此乃秦¶
之所以亡天下也方今天下頼陛下恩厚亡金革之危¶
饑寒之患父子夫妻戮力安家然太平未洽者獄亂之也夫¶
獄者天下之大命也死者不可復生斷者不可復屬書曰與¶
其殺不辜寕失不經(虞書大禹謨載咎繇之言辜罪也/經常也言人命至重治獄宜愼寕)¶
(失不常之過不濫無罪/之人所以崇寛恕也)今治獄吏則不然上下相敺以¶
<pb:KR3k0013_WYG_524-29a>¶
刻為明深者獲公名平者多後患故治獄之吏皆欲人¶
死非憎人也自安之道在人之死是以死人之血流離¶
於市被刑之徒比肩而立大辟之計嵗以萬數此聖人¶
之所以傷也太平之未洽凡以此也夫人情安則樂生¶
痛則思死捶楚之下何求而不得故囚人不勝痛則飾¶
辭以視之吏治者利其然則指導以明之上奏畏郤則¶
鍛練而周内之(精熟周悉致之法中也/郤退也畏為上所郤退)盖奏當之成(當/謂)¶
(處其/罪也)雖咎繇聼之猶以為死有餘辜(咎繇作士善聽獄/訟故以為喻也)¶
<pb:KR3k0013_WYG_524-29b>¶
何則成練者衆文致之罪明也是以獄吏專為深刻殘¶
賊而亡極媮為一切(媮茍且一/切權時也)不顧國患此世之大賊¶
也故俗語曰畫地為獄議不入刻木為吏期不對(畫獄/木吏)¶
(尚不入對况眞實乎期/猶必也議必不入對)此皆疾吏之風悲痛之辭也故¶
天下之患莫深於獄敗法亂正離親塞道莫甚乎治獄¶
之吏此所謂一尚存者也臣聞烏鳶之卵不毁而後鳳¶
凰集(烏鴟/也)誹謗之罪不誅而後良言進故古人有言山¶
藪藏疾川澤納汙瑾瑜匿惡國君含詬(詬耻也言山藪/之有草木則毒)¶
<pb:KR3k0013_WYG_524-30a>¶
(害者居之川澤之形廣大則能受於/汙濁人君之善御下亦當忍耻病也)唯陛下除誹謗以¶
招切言開天下之口廣箴諌之路掃亡秦之失尊文武¶
之德省法制寛刑罰以廢治獄則太平之風可興於世¶
永履和樂與天亡極天下幸甚(與天長乆/無窮極也)帝善其言遷¶
廣陽私府長¶
　¶
　¶
　¶
<pb:KR3k0013_WYG_524-30b>¶
　¶
　¶
　¶
　¶
　¶
　¶
　¶
　册府元龜卷五百二十四¶
