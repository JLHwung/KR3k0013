# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.478804
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十五
<pb:KR3k0013_WYG_245-1a>¶
欽定四庫全書¶
　册府元龜卷二百四十五　宋　王欽若等　撰¶
　　列國君部¶
　　　　朝聘　　姻好¶
　　　朝聘¶
傳曰諸侯三嵗而聘五嵗而朝又曰嵗聘以志業間朝¶
以講禮繇是評貢賦之職講班爵之義宴享以示惠采¶
章而慎儀葢小所以事大大所以字小乃周室之舊制¶
<pb:KR3k0013_WYG_245-1b>¶
列國之遺範也原夫竝建之始胙土相繼著之典法納¶
於軌物其後力政專命強弱異勢以至獻物薦賄旅百¶
而有加共職歸事駿奔而不暇當夫鄰國之繼好霸令¶
之不煩固宜講信修睦謀事補闕其流風話言可觀也¶
已¶
魯隱公元年十二月祭伯來(祭伯諸侯為王卿士者祭/國伯爵傳曰非王命也)¶
七年夏齊侯使夷仲年來聘¶
十一年春滕侯薛侯來朝爭長(薛魯國/薛縣)薛侯曰我先封¶
<pb:KR3k0013_WYG_245-2a>¶
(薛祖奚仲夏所/封在周之前)滕侯曰我周之卜正也(卜正卜/官之長)薛庶姓¶
也我不可以後之(庶姓非周/之同姓)公使羽父請於薛侯曰君¶
與滕君辱在寡人周諺有之曰山有木工則度之賓有¶
禮主則擇之(擇所冝/而行之)周之宗盟異姓為後(盟載書皆先/同姓例在定)¶
(四/年)寡君若朝于薛不敢與諸任齒(薛任姓/齒列也)君若辱貺寡¶
人則願以滕君為請薛侯許之乃長滕侯¶
桓公二年春正月滕子來朝(隱十一年稱侯今稱/子者葢時王所黜)¶
七月杞侯來朝(公即位/而來朝)¶
<pb:KR3k0013_WYG_245-2b>¶
三年冬齊侯使其弟年來聘¶
五年夏齊侯鄭伯如紀(外相朝/皆言如)¶
六年冬紀侯來朝請王命以求成於齊公告不能(紀微/弱不)¶
(能通於天子欲因公以請王/命公無寵於王故告不能)¶
九年秋七月曹伯使其子射姑來朝(曹伯有疾故/使其子來朝)賓之¶
以上卿禮也¶
十有五年夏邾人牟人葛人來朝(三人皆附庸之世子/也其君應稱名故其)¶
(子降/稱人)¶
<pb:KR3k0013_WYG_245-3a>¶
荘公五年秋郳犂來來朝(附庸國也東海昌慮縣/東北有郳城犁來名)¶
二十三年夏荆人來聘(不書荆子使某來聘君臣同/辭者葢楚之始通未成其禮)¶
二十五年春陳侯使女叔來聘(女叔陳卿/女氏叔字)始結陳好也¶
二十七年冬杞伯來朝(杞稱伯者/時王所黜)¶
閔公元年冬齊仲孫湫來省難¶
僖公七年夏小邾子來朝(郳犂來始得王命而來朝/也邾之别封故曰小邾)¶
秋七月公子友如齊(公會齊侯盟于寗母/罷盟而聘謝不敏也)¶
十年春正月公如齊¶
<pb:KR3k0013_WYG_245-3b>¶
十有三年冬公子友如齊¶
十有四年六月季姬及鄫子遇于防使鄫子來朝(季姬/魯女)¶
(鄫夫人也鄫子本無朝志為季姬所召而/來故言使鄫子來朝鄫國今琅邪鄫縣)¶
十有五年正月公如齊(諸侯五年再/相朝禮也)¶
二十年夏郜子來朝¶
二十二年三月鄭伯如楚¶
二十四年宋及楚平宋成公如楚¶
二十七年春杞子來朝杞桓公也用夷禮故曰子(杞先/代之)¶
<pb:KR3k0013_WYG_245-4a>¶
(後而迫於東夷風俗雜壞言語衣服有時而/夷今稱朝者始用周禮終而不全故貶其爵)公卑杞杞¶
不共也¶
二十八年秋公子遂如齊(聘/也)¶
二十九年春介葛盧來朝舍于昌衍之上(魯縣東南/有昌平城)公¶
在會饋之芻米禮也(嫌公行不當致/饋故曰禮也)冬介葛盧來以未¶
見公故復來朝禮之加燕好¶
三十年冬東門襄仲(公子/遂也)将聘于周遂初聘于晉(公既/命襄)¶
(仲聘周未行故曰将又命自周/聘晉故曰遂魯始聘晉故曰初)¶
<pb:KR3k0013_WYG_245-4b>¶
三十一年春取濟西田分曹地也(晉文討曹分其/地以賜諸侯)公子¶
遂如晉拜曹田也¶
三十二年春楚鬭章請平于晉晉陽處父報之晉楚始¶
通(陽處父晉大夫晉楚自春/秋以來始交使命為和同)¶
三十三年齊國荘子來聘自郊勞至于贈賄禮成而加¶
之以敏(迎來曰郊勞送去曰/贈賄敏審當于事)臧文仲言於公曰國子為政¶
齊猶有禮君其朝焉臣聞之服於有禮社稷之衛也冬¶
公如齊朝且弔有狄師也(狄侵/齊也)¶
<pb:KR3k0013_WYG_245-5a>¶
文公元年冬十月穆伯如齊始聘焉禮也(穆伯公/孫敖)凡君¶
即位卿出竝聘踐修舊好要結外援(踐猶履/行也)好事鄰國¶
以衛社稷忠信卑讓之道也忠徳之正也信徳之固也¶
卑徳之基也¶
三年春衛侯如陳拜晉成也(二年陳侯如/衛請成于晉)¶
冬公如晉¶
四年春晉人歸孔逹于衛以為衛之良故免之(三年衛/執孔逹)¶
(以說/晉)夏衛侯如晉(拜謝歸/孔逹)¶
<pb:KR3k0013_WYG_245-5b>¶
曹伯如晉會正(㑹授貢賦之政也傳言襄公/能繼文之業而諸侯服從)¶
秋衛侯使寗俞來聘¶
五年夏公孫敖如晉¶
冬晉陽處父聘于衛¶
六年春臧文仲以陳衛之睦也欲求好于陳¶
夏季文子聘于陳¶
秋季文子如晉¶
九年冬楚子使椒來聘(椒子越椒也椒/不書姓史畧文)¶
<pb:KR3k0013_WYG_245-6a>¶
十一年秋曹文公來朝即位而來見也襄仲聘于宋且¶
言司城蕩意諸而復之(八年意/諸來奔)因賀楚師之不害(往年/楚次)¶
(厥貉将/以伐宋)¶
十二年春杞桓公來朝始朝公也秋滕昭公來朝亦始¶
朝公也¶
秋秦伯使西乞術來聘且言将伐晉¶
十四年冬公如晉朝禮也諸侯五年再相朝以修王命¶
古之制也¶
<pb:KR3k0013_WYG_245-6b>¶
十七年冬襄仲如齊拜榖之盟(六月公及齊/侯盟于穀)¶
十八年秋襄仲荘叔如齊惠公立故且拜𦵏也(襄仲賀/惠公立)¶
(荘叔謝齊/來會𦵏)¶
宣公元年夏東門襄仲如齊拜成(齊侯與公會于平州/以定公位故襄仲如)¶
(齊謝得/會也)¶
四年秋公如齊¶
五年春公如齊¶
九年春公如齊¶
<pb:KR3k0013_WYG_245-7a>¶
十年春公如齊齊侯以我服故歸我濟西之田(公比年/朝齊故)¶
夏齊惠公卒公如齊奔䘮(公親奔䘮非禮也公出朝會/奔䘮會𦵏皆書如不言其事)¶
(史之/常也)¶
秋季文子初聘齊(齊侯初/即位)¶
冬子家如齊伐邾故也(魯侵小恐為齊/所討故往謝)國武子來報聘¶
十四年秋楚子圍宋孟獻子言於公曰臣聞小國之免¶
於大國也聘而獻物(物玉帛/皮幣也)於是有庭實旅百(主人亦/設籩豆)¶
(百品實于/庭以答賓)朝而獻功(獻其治國若征/伐之功於牧伯)於是有容貎采章¶
<pb:KR3k0013_WYG_245-7b>¶
嘉淑而有加貨(容貎威儀容顔也采章車服文章也嘉淑/令辭稱賛也加貨命宥幣帛也言往共則)¶
(來報/亦備)謀其不免也誅而薦賄則無及也(薦進也見責而/往則不足解罪)¶
今楚在宋君其圖之公説明年春公孫歸父㑹楚子于宋¶
成公三年夏公如晉拜汶陽之田(前年晉使齊歸/魯汶陽田故)¶
冬十一月晉侯使荀庚來聘衛侯使孫良夫來聘¶
十二月齊侯朝於晉将授玉(行朝/禮)郤克趨進曰此行也¶
君為婦人之笑辱也寡君未之敢任(言齊侯之來以謝/婦人之笑非為修)¶
(好故云晉公/不任當此惠)一云齊頃公朝晉欲尊上晉景公晉景公¶
<pb:KR3k0013_WYG_245-8a>¶
不敢受乃歸¶
四年春宋公使華元來聘通嗣君也(宋共公/即位)¶
三月杞伯來朝¶
夏公如晉晉侯見公不敬秋公至自晉欲求成於楚而¶
叛晉季文子曰不可乃止¶
五年春孟獻子(仲孫/蔑也)如宋報華元也¶
六年春鄭伯如晉拜成(謝前年/再盟)¶
夏邾子來朝¶
<pb:KR3k0013_WYG_245-8b>¶
魯公孫嬰齊如晉¶
冬季文子如晉賀遷也(四月晉去故/綘遷于新田)¶
七年夏曹宣公來朝¶
冬衛侯如晉晉反戚焉(戚衛孫林父邑林父/去奔晉戚隨屬晉)¶
八年春公孫嬰齊如莒¶
宋公使華元來聘¶
九年冬楚子使公子辰如晉請修好結成¶
十年春晉使糴茷如楚報太宰子商之使也(子商楚/公子辰)¶
<pb:KR3k0013_WYG_245-9a>¶
秋公如晉¶
十一年春晉侯使郤犨來聘夏季文子如晉報聘¶
秋叔孫僑如(宣伯/也)聘于齊以修前好(鞍以前/之好)¶
十二年秋晉郤至如楚聘¶
冬楚公子罷如晉聘(報郤/至)¶
十八年春晉悼公即位公如晉朝嗣君也¶
夏公至自晉晉范宣子來聘且拜朝也(拜謝/公朝)君子謂晉¶
於是乎有禮(有卑讓/之禮)¶
<pb:KR3k0013_WYG_245-9b>¶
秋杞桓公來朝勞公且問晉故公以晉君語之(語其/徳政)杞¶
伯於是驟朝于晉而請為婚¶
八月邾宣公來朝即位而來見也¶
襄公元年九月邾子來朝禮也(邾宣/公)¶
冬衛子叔晉知武子來聘禮也凡諸侯即位小國朝之¶
大國聘焉以繼好結信謀事補闕禮之大者也¶
二年七月穆叔聘於宋通嗣君也¶
三年春公如晉始朝也(公即位/而朝)孟獻子相公稽首(相儀/也稽)¶
<pb:KR3k0013_WYG_245-10a>¶
(首首至/地也)知武子曰天子在而君辱稽首寡君懼矣(稽首/事天)¶
(子之/禮)孟獻子曰以敝邑介在東表密邇仇讐(仇讐謂齊/楚與晉爭)¶
寡君将君是望敢不稽首(傳言獻子能/固事盟主)¶
四年三月穆叔如晉報知武子之聘也(武子聘/在元年)¶
冬公如晉聼政(受貢賦多/少之政)晉侯享公公請屬鄫(鄫小國/也欲得)¶
(使屬魯如須句顓臾之比使助魯出貢賦公/時年七嵗葢相者為之言鄫今琅邪鄫縣)晉侯不許¶
孟獻子曰以寡君之密邇於仇讐而願固事君無失官¶
命(晉侯徴/發之命)鄫無賦於司馬(晉司馬又掌/諸侯之賦)為執事朝夕之¶
<pb:KR3k0013_WYG_245-10b>¶
命敝邑敝邑&KR0310;小闕而為罪(闕不/共也)寡君是以願借助焉¶
(借鄫以/自助)晉侯許之五年夏穆叔覿鄫太子于晉以成属¶
鄫(覿見也前年請屬鄫故/鄫太子巫如晉以成之)書曰叔孫豹鄫太子巫如晉¶
言比諸魯大夫也(豹與巫俱受命於魯經/不書及比之魯大夫)¶
五年夏鄭子國來聘通嗣君也(鄭僖公/初即位)¶
六年秋滕成公來朝始朝公也¶
冬穆叔如邾聘且修平(平四年/狐駘戰)¶
七年春郯子來朝始朝公也¶
<pb:KR3k0013_WYG_245-11a>¶
夏小邾穆公來朝亦始朝公也(亦郯/子也)¶
秋季武子如衛報子叔之聘且辭緩報非貳也(子叔聘/在元年)¶
(言國家多難/故不時報)¶
冬衛孫文子來聘且拜武子之言(緩報非/貳之言)¶
八年春公如晉朝且聼朝聘之數(晉悼復修伯業故/朝而禀其多少)¶
冬晉范宣子來聘且拜公之辱(謝公/春朝)告将用師于鄭¶
九年夏季武子如晉報宣子之聘也(宣子聘/在八年)¶
十二年夏晉士魴來聘且拜師(謝前年/伐鄭師)¶
<pb:KR3k0013_WYG_245-11b>¶
冬公如晉朝且拜士魴之辱禮也(士魴聘在此年夏嫌/君臣不敵故禮之)¶
十三年春公至自晉孟獻子書勞于廟禮也¶
十五年春宋公使向戌來聘¶
十六年冬穆叔如晉聘且言齊故(言齊/伐魯)¶
十八年春白狄始來(白狄狄之别名未/嘗與魯接故曰始)¶
十九年二月季武子如晉拜師(謝討/齊)¶
二十年秋齊子(叔老/也)初聘于齊禮也(齊魯有怨朝聘禮/絶今始復通故曰)¶
(初繼好息/民故曰禮)¶
<pb:KR3k0013_WYG_245-12a>¶
冬季武子如宋報向戌之聘也(聘在十/五年)¶
二十一年春公如晉拜師及取邾田也(謝十八年伐齊/之師漷水之田)¶
冬曹伯來朝始見也(即位三年/始來見公)¶
二十有四年春叔孫豹如晉(賀克/欒氏)¶
二月鄭伯朝晉且請伐陳也鄭伯稽首宣子辭子西相¶
曰陳國之介恃大國而陵虐於敝邑(介因也大/國楚也)寡君是¶
以請罪焉(謂得罪/于陳也)敢不稽首(為明年鄭/入陳傳)¶
夏齊侯既伐晉而懼欲見楚子楚子使薳啓疆如齊聘¶
<pb:KR3k0013_WYG_245-12b>¶
且請期(請㑹/期)¶
冬鄭行人公孫揮如晉聘¶
二十五年十月鄭子展相鄭伯如晉拜陳之功(謝晉受/其功六)¶
(月公孫舍之帥師入陳子/産獻陳捷于晉晉受之)¶
二十有六年夏晉侯使荀吳來聘(荀吳/偃子)召公也(召公㑹/澶淵也)¶
六月衛侯如晉晉人執之鄭伯為衛侯故如晉晉侯許¶
歸衛侯秋七月鄭伯歸自晉(請衛/侯歸)使子西如晉聘辭曰¶
寡君來煩執事懼不免於戾(言自懼失敬於/大國而得罪)使夏謝不¶
<pb:KR3k0013_WYG_245-13a>¶
敏(夏子/西名)君子曰善事大國(将求於人必先下之/言鄭所以能自安)¶
二十七年春齊侯使慶封來聘(景公即位/通嗣君也)¶
二十八年夏齊侯陳侯蔡侯北燕伯杞伯胡子沈子白¶
狄朝于晉宋之盟故也(二十七年晉楚同盟于宋曰晉/楚之從交相見也故楚屬陳蔡)¶
(胡沈/朝晉)齊侯将行慶封曰我不與盟何為如晉陳文子曰¶
先事後賄禮也(事大國當先從其政事/而後薦賄以副己心)小事大未獲事¶
焉從之如志禮也(言當從大國請/事以順其志)雖不與盟敢叛晉乎¶
重丘之盟未可忘也子其勸行¶
<pb:KR3k0013_WYG_245-13b>¶
邾悼公來朝時事也(來朝非宋盟宋盟/唯施於朝晉楚)¶
秋孟孝伯(仲孫/羯也)如晉告将為宋之盟故如楚也¶
九月鄭游吉如晉告朝于楚以從宋之盟子産相鄭伯¶
如楚舍不為壇(至敵國郊除地封/土為壇以受郊勞)外僕言曰昔先大夫¶
相先君適四國未嘗不為壇(外僕掌/次舍者)自是至今亦皆循¶
之今子草舍無乃不可乎子産曰大適小則為壇小適¶
大茍舍而已焉用壇僑聞之大適小有五羙宥其罪戾¶
赦其過失救其菑患賞其徳刑(刑法/也)教其不及小國不¶
<pb:KR3k0013_WYG_245-14a>¶
困懷服如歸是故作壇以昭其功宣告後人無怠於徳¶
(怠懈/也)小適大有五惡説其罪戾(自觧/説也)請其不足行其政¶
事(奉行大/國之政)供其職貢從其時命(從朝會/之命)不然則重其幣¶
帛以賀其福而弔其㐫皆小國之祸也焉用作壇以昭¶
其禍所以告子孫無昭禍焉可也(無昭禍以/告子孫)¶
十二月魯襄公為宋之盟故公及宋公陳侯鄭伯許男¶
如楚及漢楚康王卒公欲反叔仲昭伯曰我楚國之為¶
豈為一人行也(昭伯叔/仲帶)子服惠伯曰君子有逺慮小人¶
<pb:KR3k0013_WYG_245-14b>¶
從邇(邇近/也)饑寒之不恤誰遑其後(遑暇/也)不如姑歸也叔¶
孫穆子曰叔仲子專之矣(言足/專任)子服子始學者也(言未/識逺)¶
榮成伯曰逺圖者忠也(成伯榮/駕鵝)公遂行(從昭/伯謀)宋向戌曰¶
我一人之為非為楚也饑寒之不恤誰能恤楚姑歸而¶
息民待其立君而為之備宋公遂反¶
二十九年五月晉范獻子來聘(士鞅/也)拜城杞也(謝魯為/城杞)¶
吳子使公子季札來聘通嗣君也(吳子餘/祭嗣立)故遂聘齊鄭¶
適衛自衛適晉¶
<pb:KR3k0013_WYG_245-15a>¶
冬孟孝伯如晉報范叔也(范叔士鞅也/此年夏來聘)¶
三十年春王正月楚子使薳罷來聘通嗣君也(郟敖/即位)¶
三十一年十月鄭子産相鄭伯以如晉子皮使印叚如¶
楚以適晉告禮也(得事大/國之禮)¶
十一月吳子使屈狐庸聘于晉通路也(通吳晉/之路)¶
十二月衛北宮文子相衛襄公以如楚(文子北宮佗/襄公獻公子)宋¶
之盟故也(晉楚之從/交相見也)過鄭印段迋勞于棐林如聘禮而¶
以勞辭文子入聘(報印/段)子羽為行人馮簡子與子太叔¶
<pb:KR3k0013_WYG_245-15b>¶
逆客事畢而出言于衛侯曰鄭有禮其數世之福也其¶
無大國之討乎¶
昭公元年春楚公子圍聘于鄭伍舉為介¶
冬楚公子圍将聘于鄭伍舉為介未出境聞王有疾而¶
還伍舉遂聘¶
十一月鄭游吉如楚𦵏郟敖且聘立君(郟敖楚/子麇)¶
二年春晉侯使韓起來聘(公即/位故)且告為政而來見禮也¶
遂如齊自齊聘于衛¶
<pb:KR3k0013_WYG_245-16a>¶
四月叔弓聘于晉報韓宣子也(宣子韓/起也)¶
秋晉少姜卒公如晉及河晉侯使士文伯來辭曰非伉¶
儷也(晉侯溺於所幸為少姜行夫人之服/故諸侯弔不敢以私煩諸侯故止之)請君無辱公¶
還季孫宿遂致服焉(致少姜/之襚服)¶
十一月鄭印段如晉(弔少/姜)¶
三年正月鄭游吉如晉送少姜之𦵏梁丙與張趯見之¶
(二子皆/大夫)梁丙曰甚矣哉子之為此來也(卿共妾𦵏/過禮甚)子太¶
叔曰将得已乎(言不/得止)昔文襄之霸也(晉文公/襄公)其務不煩¶
<pb:KR3k0013_WYG_245-16b>¶
諸侯三嵗而聘五嵗而朝有事而會不恊而盟(明王之/制嵗聘)¶
(間朝在十三/年今簡之)君薨大夫弔卿共𦵏事夫人士弔大夫送¶
𦵏(先王之制諸侯之䘮士弔大夫送𦵏在三十/年葢時俗過制故文襄雖節之猶過於古)足以昭¶
禮命事謀闕而已(朝㑹以昭禮/盟會以謀闕)無加命矣(命有/常)今嬖寵¶
之䘮不敢擇位而數於守適(不敢以其位卑而令禮数/如守適夫人然則時適夫)¶
(人之䘮弔送之禮/已過文襄之制)唯懼獲戾豈敢憚煩少姜有寵而死¶
齊必繼室(繼室復/薦女)今兹吾又将來賀不唯此行也¶
夏四月鄭伯如晉公孫段相甚敬而卑禮無違者¶
<pb:KR3k0013_WYG_245-17a>¶
秋七月鄭罕虎如晉賀夫人且告曰楚人日徴敝邑以¶
不朝立王故(楚靈王/新立)敝邑之往則畏執事其謂寡君而¶
固有外心其不往則宋之盟云(云交/相見)進退罪也寡君使¶
虎布之(布陳/也)宣子使叔向對曰君若辱有寡君在楚何¶
害修宋盟也君茍思盟寡君乃知免於戾矣君若不有¶
寡君雖朝夕辱於敝邑寡君猜焉(猜疑/也)君實有心何辱¶
命焉(言若有事晉心/至楚可不須告)君其往也茍有寡君在楚猶在晉¶
也¶
<pb:KR3k0013_WYG_245-17b>¶
小邾穆公來朝季武子欲卑之(不欲以諸/侯待之)穆叔曰不可¶
曹滕二邾實不忘我好敬以逆之猶懼其二又卑一睦¶
焉(一睦謂/小邾)逆群好也其如舊而加敬焉志曰能敬無灾¶
又曰敬逆來者天所福也季孫從之¶
五年春公如晉(即位而/往見)自郊勞至于贈賄(往有郊勞/去有贈賄)無¶
失禮(揖讓/之禮)晉侯謂女叔齊曰魯侯不亦善於禮乎¶
六年夏季孫宿如晉拜莒田也¶
六月楚公子棄疾如晉報韓子也(報前年韓/起送女)¶
<pb:KR3k0013_WYG_245-18a>¶
九月徐儀楚(儀楚徐/大夫)聘于楚¶
冬叔弓如楚聘且弔敗也(弔為吴/所敗)¶
十一月齊侯如晉請伐北燕也(告盟/主)士匄相士鞅逆諸¶
河禮也(士匄晉大夫相為介/得敬逆來者之禮)¶
七年春三月公如楚楚子成章華之臺願與諸侯落之¶
(宮室始成祭之為落/臺今在華容城内)太宰薳啓疆曰臣能得魯侯薳啓¶
疆來召公辭曰昔先君成公命我先大夫嬰齊曰吾不¶
忘先君之好将使衡父炤臨楚國鎮撫其社稷以輯寧¶
<pb:KR3k0013_WYG_245-18b>¶
爾民嬰齊受命于蜀(蜀盟在成二/年衡父公衡)奉承以來弗敢失隕¶
而致諸宗祧(言奉成公此/語以告宗廟)曰我先君共王引領北望日¶
月以兾(兾魯/朝)傳序相授於今四王矣(四王共康/郟敖靈王)嘉惠未¶
至唯襄公之辱臨我䘮(襄公二十八年/如楚臨康王䘮)孤與其二三臣¶
悼心失圖(在哀/䘮故)社稷之不遑况能懐思君徳(遑暇也言/有大䘮多)¶
(不/暇)今君若步玉趾辱見寡君(趾足/也)寵靈楚國以信蜀之¶
役致君之嘉惠是寡君既受貺矣何蜀之敢望(言但欲/使君來)¶
(不敢望如蜀/復有質子)其先君鬼神實嘉頼之豈唯寡君君若不¶
<pb:KR3k0013_WYG_245-19a>¶
來使臣請問行期(問魯見/伐之期)寡君将奉質幣而見于蜀以¶
請先君之貺(請問/也)公将往夢襄公祖(祖祭/道神)梓慎曰君不¶
果行襄公之適楚也夢周公祖而行今襄公實祖君其¶
不行子服惠伯曰行先君未嘗適楚故周公祖以道之¶
襄公適楚矣而祖以道君不行何之三月公如楚四月¶
鄭子産聘于晉¶
八年夏叔弓如晉賀虒祁也(賀宮/成)¶
游吉相鄭伯如晉亦賀虒祁也史趙見子太叔曰甚哉¶
<pb:KR3k0013_WYG_245-19b>¶
其相蒙也(蒙欺/也)可弔也而又賀之子太叔曰若何弔之¶
其非唯我賀将天下實賀(言諸侯畏/晉非獨鄭)¶
九年八月孟僖子如齊殷聘禮也(自叔老聘齊至今二/十年禮意乆曠今修)¶
(盛聘以無忘/舊好故曰禮)¶
十年秋七月晉平公卒鄭伯如晉及河晉人辭之游吉¶
遂如晉(禮諸侯不/相弔故辭)九月叔孫婼齊國弱宋華定衛北宮¶
喜鄭罕虎許人曹人莒人邾人滕人薛人杞人小邾人¶
如晉𦵏平公也(經不書諸侯大/夫者非盟會)¶
<pb:KR3k0013_WYG_245-20a>¶
十一年春王正月叔弓如宋𦵏平公也¶
十二年夏宋公使華定来聘通嗣君也(宋元公/新即位)齊侯衛¶
侯鄭伯如晉朝嗣君也(晉昭公/新立)¶
十三年楚平王使枝如子躬聘于鄭且致犨櫟之田冬¶
公如晉荀吳謂韓宣子曰諸侯相朝講舊好也執其卿¶
(八月平丘之㑹公不與/盟晉人執季孫意如)而朝其君有不好焉不如辭之¶
乃使士景伯辭公于河¶
十五年冬公如晉平丘之會故也(平丘會公不與盟季/孫見執今既得免故)¶
<pb:KR3k0013_WYG_245-20b>¶
(往謝/之)¶
十六年三月晉韓起聘于鄭¶
冬季平子如晉𦵏昭公¶
十七年春小邾穆公來朝秋郯子來朝¶
十九年五月楚令尹子瑕聘于秦¶
二十年齊侯使公孫青聘于衛¶
二十有一年夏晉侯使士鞅來聘(晉頃公即/位通嗣君)¶
冬公如晉及河鼔叛晉(叛晉属/鮮虞)晉将伐鮮虞故辭公(将/有)¶
<pb:KR3k0013_WYG_245-21a>¶
(軍事無暇于待/賓且懼洩軍謀)¶
二十二年晉執叔孫婼公為叔孫故如晉及河有疾而¶
復(此年春晉為邾人執/叔孫故公如晉謝之)¶
二十四年六月鄭伯如晉子太叔相¶
二十五年春叔孫婼聘于宋¶
二十七年吳子使延州來季子聘于上國(季子本封延/陵後復封州)¶
(來故曰/延州來)遂聘于晉以觀諸侯(觀强/弱)¶
定公十年冬叔孫武叔(名州/仇)聘于齊¶
<pb:KR3k0013_WYG_245-21b>¶
十五年春正月邾子來朝(隱公/也)¶
哀公二年四月滕子來朝¶
二十一年五月越人始來(越既勝吳欲霸中/國始遣使適魯)¶
二十三年秋八月叔青如越始使越也越諸鞅來聘報¶
叔青也¶
二十四年閏月公如越¶
二十七年越子使后庸來聘¶
魏惠王十五年魯衛宋鄭來朝¶
<pb:KR3k0013_WYG_245-22a>¶
哀王十二年太子朝于秦¶
趙武靈王元年梁襄王與太子嗣韓宣王與太子倉來¶
朝信宮¶
韓襄王十年太子嬰朝秦而還(徐廣曰與秦會臨/晉因至咸陽而還)¶
十二年齊魏王來朝¶
秦成公元年梁伯芮伯來朝¶
惠文君元年楚韓趙蜀人來朝¶
後三年韓魏太子來朝¶
<pb:KR3k0013_WYG_245-22b>¶
昭襄王五年魏王來朝¶
楚考烈王十二年春昭王卒楚王使春申君弔祠于秦¶
　　　姻好¶
夫婚姻者合二姓之好上以為宗廟下以為繼後世者¶
也則有受分器之重居秉圭之位修先君之好結大國¶
之援因其嘉會申以同盟玉帛之用斯備榛栗之贄是¶
修以奉其粢盛以章乎物采成冕迎之重崇廟見之儀¶
所以篤其惠好為之與國至於不由禮以加伐止其君¶
<pb:KR3k0013_WYG_245-23a>¶
而強求貽後世之譏非好逑之義禮之失者其在兹乎¶
魯惠公元妃孟子(言元妃明始適/夫人也子宋姓)孟子卒繼室以聲子¶
(葢孟子之姪娣也諸侯始娶則同姓之國以姪娣媵/元妃死則次妃攝治内事不得稱夫人故謂之繼室)¶
宋武公生仲子仲子生而有文在其手曰為魯夫人故¶
仲子歸于我(婦人謂嫁曰歸以手理自然/成字有若天命故嫁之於魯)¶
十四年衛荘公娶于齊東宫得臣之妹曰荘姜(得臣齊/太子也)¶
(太子不敢居上/位故常處東宫)羙而無子衛人所為賦碩人也(碩人詩/義取荘)¶
(姜羙于色賢于徳而不見/答終以無子國人憂之)又娶于陳曰厲媯生孝伯早¶
<pb:KR3k0013_WYG_245-23b>¶
死(陳今陳/國陳縣)¶
隱公二年九月紀裂繻來逆女(裂繻紀大夫/卿為君逆也)冬十月伯¶
姬歸于紀(伯姬魯女裂/繻所逆者)¶
七年陳鄭平鄭公子忽在王所故陳侯請妻之(以怱有/王寵故)¶
(也/)鄭伯許之乃成婚八年四月甲辰鄭公子忽如陳逆¶
婦媯辛亥以媯氏歸甲寅入于鄭陳鍼子送女先配而¶
後祖鍼子曰是不為夫婦誣其祖矣非禮也何以能育¶
(鍼子陳大夫禮逆婦必先告祖廟而後行/鄭忽先逆婦而後告廟故曰先配而後祖)¶
<pb:KR3k0013_WYG_245-24a>¶
桓公三年春公㑹齊侯于嬴成婚於齊也(公不由媒介/自與齊侯㑹)¶
(而成婚/非禮也)秋公子翬如齊逆女修先君之好故曰公子(婚/禮)¶
(雖奉時君之命其言必稱先君以為禮辭故公子翬逆/女傳稱修先君之好公子遂逆女𫝊稱尊君命互舉其)¶
(義/)齊侯送姜氏非禮也凡公女嫁於敵國姊妹則上卿¶
送之以禮于先君公子則下卿送之於大國雖公子亦¶
上卿送之於天子則諸卿皆行公不自送於小國則上¶
大夫送之冬齊仲年來聘致夫人也(古者女出嫁又使/大夫隨加聘問存)¶
(謙敬序殷勤也在魯而出則曰致女在他/國而來則總曰聘故𫝊以致夫人釋之)¶
<pb:KR3k0013_WYG_245-24b>¶
十年冬十有二月丙午齊侯衛侯鄭伯來戰于郎公之¶
未昏於齊也齊侯欲以文姜妻鄭太子忽太子忽辭人¶
問其故太子曰人各有耦齊大非吾耦也詩云自求多¶
福(詩大雅文王言求/福繇已非繇人)在我而已大國何為君子曰善自¶
為謀(言獨潔其身/謀不及國)及其敗戎師也齊侯又請妻之(欲以/他女)¶
(妻/之)固辭人問其故太子曰無事於齊吾猶不敢今以君¶
命奔齊之急而受室以歸是以師昏也民其謂我何(言/民)¶
(見怪/於我)遂辭諸鄭伯(假父之命/以為辭)¶
<pb:KR3k0013_WYG_245-25a>¶
荘公十年夏六月蔡哀侯娶于陳息侯亦娶焉息媯将¶
歸過蔡蔡侯曰吾姨也(妻之姊/妹曰姨)止而見之弗賔(不禮/敬也)息¶
侯聞之怒使謂楚文王曰伐我吾求救於蔡而伐之楚¶
子從之¶
十一年冬王姬歸于齊(魯主婚也齊/侯逆不見公)¶
十二年三月紀叔姬歸于酅(紀侯去國而死叔姬歸魯/紀季自定于齊而後歸之)¶
二十四年夏公如齊逆女秋哀姜至公使宗婦覿用幣¶
非禮也御孫曰男贄大者玉帛(公侯伯子男執玉諸侯/世子附庸孤卿執帛)¶
<pb:KR3k0013_WYG_245-25b>¶
小者禽鳥(卿執羔大夫/執鴈士執雉)以章物也(章所執之/物别貴賤)女贄不過¶
榛栗棗修以告䖍也(榛小栗修脯䖍敬也/皆取其名以示敬)今男女同贄¶
是無别也男女之别國之大節也而繇夫人亂之無乃¶
不可乎¶
僖公二十四年三月晉侯迎夫人嬴氏以歸(秦穆公女/文嬴也)¶
初晉懐公自秦逃歸秦伯召晉公子重耳于楚楚子厚¶
幣以送公子于秦秦伯歸女五人懐嬴與焉公子使沃¶
&KR0981;既而揮之嬴怒曰秦晉匹也何以卑我公子懼降服¶
<pb:KR3k0013_WYG_245-26a>¶
囚命(囚命自囚/以聼命)秦伯見公子曰寡人之嫡此為才子圉¶
之辱備嬪嬙焉欲以成昏而懼離其惡名非此則無故不¶
敢以禮致之歡之故也公子有辱寡人之罪也唯命是¶
聼公子欲辭司空季子曰同姓為兄弟黄帝之子二十¶
五人其同姓者二人而已唯青陽與夷鼓皆為己姓昔¶
少典娶于有蟜氏生黄帝炎帝黄帝以姬水成炎帝以¶
姜水成成而異徳故黄帝為姬炎帝為姜二帝用師以¶
相濟也異徳之故也異姓則異徳異徳則異類異類雖¶
<pb:KR3k0013_WYG_245-26b>¶
近男女相及以生民也同姓則同徳同徳則同心同心¶
則同志同志雖逺男女不相及畏黷敬也黷則生怨怨¶
亂毓災災毓滅姓是故娶妻避其同姓畏亂災也故異¶
徳合姓同徳合義今子于子圉道路之人也(言徳姓/不同也)取¶
其所棄以濟大事不亦可乎公子謂子犯曰何如對曰¶
将奪其國何有於妻唯秦所命從也謂子餘曰何如對¶
曰禮志有之曰将有請於人必先有入焉欲人之愛己¶
也必先愛人欲人之從己也必先從人今将昏媾以從¶
<pb:KR3k0013_WYG_245-27a>¶
秦受好以愛之聼從以徳之懼其未可也又何疑焉乃¶
歸女而納幣且逆(歸女納幣更主/昏禮逆親迎也)至是重耳返國故逆¶
以歸焉¶
二十五年夏四月宋蕩伯姬來逆婦(伯姬魯女為宋大/夫蕩氏妻也自為)¶
(其子來逆稱婦姑存之/辭婦人越境逆女非禮)¶
三十有一年冬杞伯姬來求婦(自為其/子成昏)¶
文公二年冬襄仲如齊納幣禮也凡君即位好舅甥修¶
昏姻娶元妃以奉粢盛孝也(謂諒闇既終嘉好之事通/于外内外内之禮始備此)¶
<pb:KR3k0013_WYG_245-27b>¶
(除凶即位也於是遣卿申好舅甥之國修/禮以昏姻也元妃敵夫人奉粢盛共祭也)孝禮之始也¶
四年夏逆婦姜于齊(稱婦有/姑之辭)卿不行非禮也(禮諸侯有/故則使卿)¶
(逆/)¶
宣公元年春正月公子遂如齊逆女尊君命也(諸侯之/卿出入)¶
(稱名氏所以尊君命也𫝊於/此發者與還文不同故釋之)三月遂以夫人婦姜至自¶
齊尊夫人也(遂不言公子替其尊稱所以成小君之尊/也公子當時之寵號非族也故傳不言舍)¶
(族/)¶
五年春公如齊高固使齊侯止公請叔姬焉(留公彊/成昏)¶
<pb:KR3k0013_WYG_245-28a>¶
成公八年冬衛人來媵共姬禮也凡諸侯嫁女同姓媵¶
之異姓則否(必以同姓者參骨肉/至親所以息陰訟)¶
九年夏季文子如宋致女(女嫁三月又使大夫隨加聘/問謂之致女所以致成婦禮)¶
(篤昏姻/之好)¶
十一年春聲伯之母不聘(聲伯之母叔&KR0388;之/妻不聘無媒禮)穆姜曰吾¶
不以妾為姒(昆弟之妻相謂為姒穆姜宣/公夫人宣公叔肸同母昆弟)生聲伯聲伯¶
以其外弟為大夫(外弟管于奚之/子為魯大夫)而嫁其外妹於施孝¶
叔(孝叔魯惠/公五世孫)郤犨來聘求婦於聲伯聲伯奪施氏婦以¶
<pb:KR3k0013_WYG_245-28b>¶
與之婦人曰鳥獸猶不失儷(儷耦/也)子将若何曰吾不能¶
死亡(言不與郤犨婦/懼能忿致禍)婦人遂行生二子於郤氏¶
十四年秋宣伯如齊逆女稱族尊君命也九月僑如以¶
夫人婦姜氏至自齊舍族尊夫人也(舍族謂不/稱叔孫)¶
昭公二年春晉侯使韓宣子如齊納幣(為平公/納少姜)夏韓須¶
如齊逆女(逆少/姜)齊陳無宇送女致少姜少姜有寵於晉¶
侯晉侯謂之少齊秋少姜卒¶
三年正月齊侯使晏嬰請繼室於晉(復以女/繼少姜)曰寡人願¶
<pb:KR3k0013_WYG_245-29a>¶
事君朝夕不倦将奉質幣以無失時則國家多難是以¶
不獲(不得/自來)不腆先君之適(謂少/姜)以備内官焜燿寡人之¶
望則又無禄早世隕命寡人失望君若不忘先君之好¶
惠顧齊國辱收寡人徼福於太公丁公(徼要也二公齊/先君言收恤寡)¶
(人則先君/與之福也)照臨敝邑鎮撫其社稷則猶有先君之適(適/夫)¶
(人之/女)及遺姑姊妹(遺餘/也)若而人(言如常人/不敢譽)君若不棄敝¶
邑而辱使董振擇之以備嬪嬙寡人之望也(董正也振/整也嬪嬙)¶
(婦/宫)韓宣子使叔向對曰寡君之望也寡君不能獨任其¶
<pb:KR3k0013_WYG_245-29b>¶
社稷之事未有伉儷在縗絰之中是以未敢請(制夫人/服則𦵏)¶
(訖君臣/乃釋服)君有辱命惠莫大焉若惠顧敝邑撫有晉國賜¶
之内主豈唯寡君舉國群臣實受其貺其自唐叔以下¶
實寵嘉之(唐叔晉/之祖)既成昏(許昏/成)晏子受禮(受賓享/之禮)叔向¶
從之宴¶
五月晉韓起如齊逆女(為平/公)公孫蠆為少姜之有寵也¶
以其子更公女而嫁公子(更嫁/公女)人謂宣子子尾欺晉晉¶
胡受之宣子曰我欲得齊而逺其寵寵将來乎(寵謂/子尾)¶
<pb:KR3k0013_WYG_245-30a>¶
五年正月楚子以屈生為莫敖(生屈/建子)使與令尹子蕩如¶
晉逆女過鄭鄭伯勞子蕩于汜勞屈生于莵氏(汜莵氏/皆鄭地)¶
晉侯送女于邢丘子産相鄭伯會晉侯于邢丘(言楚強/諸侯畏)¶
(敬其/使)¶
秦厲共公二十八年越人來迎女¶
楚惠王七年迎婦於秦¶
頃襄王六年秦使白起伐韓於伊闕斬首二十四萬秦¶
乃遺楚王書曰楚倍秦秦且率諸侯伐楚楚王患之乃¶
<pb:KR3k0013_WYG_245-30b>¶
謀復與秦平七年楚迎婦於秦秦楚復平¶
十四年頃襄王與秦昭王好㑹于宛結和親¶
懐王二十四年秦來迎婦¶
齊湣王四年迎婦于秦¶
趙武靈王五年娶韓女為夫人¶
　¶
　¶
　册府元龜卷二百四十五¶
