# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:16.047895
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百十三
<pb:KR3k0013_WYG_413-1a>¶
欽定四庫全書¶
　冊府元龜卷四百十三　　宋　王欽若等　撰¶
　　將帥部¶
　　　　禮賢　　薦賢　　召募　　訓練¶
　　　禮賢¶
夫受閫寄身師律明七徳之要居萬夫之長而能忘公¶
侯之勢下蓬蓽之賤謙謙以自牧孳孳如不及斯乃見¶
義之勇道存其間耳矧夫倜儻竒士智慮輻凑徳服鄉¶
<pb:KR3k0013_WYG_413-1b>¶
人名動肉食固宜傾心折節改容倒屣或優以賔客之¶
禮或尊以師友之位欣慕景仰每先置幣勤接推奉乃¶
至解驂周爰諮詢以圖逺馭豈止下避席豐肴醴以邀¶
一時之譽者乎¶
皇瑗宋大夫也取師於雍丘使有能者無死(惜其/能也)以郟¶
張與鄭羅歸(鄭之有/能者)¶
漢韓信為左丞相漢王與兵萬人擊趙信知成安君不¶
用廣武君李左車䇿遂撃破趙擒趙王歇信乃令軍毋¶
<pb:KR3k0013_WYG_413-2a>¶
斬廣武君有生得之者購千金頃之有縛而至麾下者¶
信解其縛東鄉坐西鄉對而師事之¶
衞青為大將軍既益尊姊為皇后然汲黯與亢禮或説¶
黯曰自天子欲令羣臣下大將軍(下音胡/嫁反)大將軍尊貴¶
誠重君不可以不拜黯曰夫以大將軍有揖客反不重¶
邪(言能降貴以/禮最為重也)大將軍聞愈賢黯數請問以朝廷所疑遇¶
黯加於平日¶
霍光為大司馬大將軍時楊敞給事幕府為軍司馬光¶
<pb:KR3k0013_WYG_413-2b>¶
愛厚之¶
後漢竇融為河西大將軍班彪避地河西融以為從事¶
深敬待之接以師友之道彪乃為融畫䇿事漢總西河¶
以拒隗囂¶
袁紹總兵冀州遣使要鄭𤣥大㑹賔客𤣥最後至乃延¶
升上坐𤣥身長八尺飲酒一斛秀眉明目容儀温偉紹¶
客多豪俊並有才説見𤣥儒者未以通人許之兢設異¶
端百家互起𤣥依方辯對咸出問表皆得所未聞莫不¶
<pb:KR3k0013_WYG_413-3a>¶
嗟服時臧洪與張超起義尊王室及衆散超遣洪詣大¶
司馬劉虞謀值公孫瓉之難至河間遇幽冀二州交兵¶
使命不達而紹見洪又竒重之與結交友好㑹青州刺¶
史焦和卒紹使洪領青州以撫其衆¶
魏鍾㑹為大將軍伐蜀蜀蔣琬子斌為綏武將軍漢城¶
䕶軍㑹至漢城與斌書曰巴蜀賢智文武之士多矣至¶
於足下諸葛思逺譬諸草木吾氣類也桑梓之敬古今¶
所敦西到欲奉瞻尊大君公侯墓當灑掃墳塋奉祀致¶
<pb:KR3k0013_WYG_413-3b>¶
敬願告其所在斌答書曰知惟臭味意眷之隆雅托通¶
流未拒來謂也亡考昔遭疾疢亡於涪縣卜云其吉遂¶
安厝之知君西邁乃欲屈駕修敬墳墓視予猶父顔子¶
之仁也聞命感惨以増情思㑹得斌書報加歡意義及¶
至涪如其書云後主既降鄧艾斌詣㑹於涪待以交友¶
之禮¶
蜀董允為侍中領虎賁中郎將統宿衛允嘗與尚書令¶
費褘中典軍胡濟等共期游宴嚴駕已辦而郎中襄陽¶
<pb:KR3k0013_WYG_413-4a>¶
董恢詣允修敬恢年少官微見允停出逡廵求去允不¶
許曰本所以出者欲與同好游談也今君已自屈方展¶
濶積捨此之談就彼之宴非所謂也乃命解驂禕等罷¶
駕不行其守正下士凡此類也¶
晉周浚為折衝將軍揚州刺史随王渾伐吴吴平賔禮¶
故老捜求俊乂吴人悦服初吴之未平也浚在弋陽吴¶
將蔡敏守於沔中其兄珪為将在秣陵與敏書曰古者¶
兵交使在其間而聞疆場之上往往有襲奪互市甚不¶
<pb:KR3k0013_WYG_413-4b>¶
可行弟慎無為小利而忘大備也候者得珪書以呈浚¶
浚曰君子也及渡江求珪得之問其本鄉曰汝南人也浚¶
戲之曰吾固疑吴無君子而卿果吾鄉人¶
庾亮為平西將軍以范汪博學多通善談名理命為恭¶
軍汪復恭亮征西將軍轉州别駕為亮佐使十有餘年¶
甚相欽待¶
桓温為征西大將軍辟謝安為司馬安既到温甚喜言¶
生平歡笑竟日既出温問左右頗嘗見我有如此客不¶
<pb:KR3k0013_WYG_413-5a>¶
温後詣安值其理髪安性遲緩久而方罷使取幘温見¶
留之曰令司馬著幘進其見重如此又温為大司馬時¶
瞿硎先生者不得姓名亦不知何許人也太和末嘗居¶
宣城郡界文脊山中山有瞿硎因以為名焉温嘗往造¶
之既至見先生被鹿裘坐於石室神無忤色温及僚佐¶
數十人皆莫測之乃命伏滔為之銘贊竟卒於山中滔¶
為温叅軍温深加禮接每宴集之處必命滔同游¶
桓冲為車騎将軍聞南陽人劉驎之名請為長史驎之¶
<pb:KR3k0013_WYG_413-5b>¶
固辭不受冲嘗到其家驎之於樹條桑使者致命驎之¶
曰使君枉駕光臨宜先詣家君冲聞大媿於是乃造¶
其父父命驎之然後方還拂短褐與冲言話父使驎之¶
於内自持濁酒蔬菜共賔冲勑人代驎之酌酒父辭曰¶
若使從者非野人之意也冲慨然至昏乃退¶
王敦為大將軍荆州牧以郭舒為恭軍轉從事中郎敦¶
重舒公亮給賜轉豐數詣其家表為梁州刺史又謝鯤¶
為敦長史每與畢卓王尼阮放羊曼桓彝阮孚等縱酒¶
<pb:KR3k0013_WYG_413-6a>¶
敦以其名髙雅相賔禮¶
謝鯤為領軍將軍時羊欣為㑹稽王世子元顯後軍府¶
舍人此軄本用寒人欣意貌恬然不以髙卑見色論者¶
稱之欣嘗詣鯤鯤拂席改服然後見之時鯤族子霛運¶
在坐退告族兄瞻曰望蔡(臣欽若等曰鯤/襲封望蔡公)見羊欣遂易¶
衣改席欣由此益知名¶
梁沈約為鎮軍時有彭城人劉孺美風彩性通和雖家¶
人不見其喜愠本州召迎主簿起家為中軍法曹行恭¶
<pb:KR3k0013_WYG_413-6b>¶
軍約聞其名引為主簿嘗與逰宴賦詩大為約所嗟賞¶
曹景宗為領軍將軍為人自恃尚勝雖公卿無所推稱¶
唯韋叡年長且州里勝流特相敬重同讌御筵亦曲躬¶
謙遜¶
陳王僧辯為征東將軍時許亨為從事中郎時晉安王¶
承制授給事黄門侍郎亨奉諜辭府僧辯荅曰省告承¶
有朝授良為徳舉卿志操惇深文藝該洽學優而官自¶
致青紫况久羈駿足將成頓轡禆輔虚暗期寄實深既¶
<pb:KR3k0013_WYG_413-7a>¶
欣㳺處用忘勞屈而枳棘栖鵷嘗以増嘆夕郎之選雖¶
為清顯位以才升固無自媿且卿始云知命方騁康衢¶
未有執㦸之疲便深夜行之慨循復來翰殊用憮然古¶
人相思千里命駕素心不殊寧限城闉存顧之深荒慙¶
無已又沈禮明為吴興令侯景将宋子仙據吴興使召¶
禮明委以書記之任禮明固辭子仙怒命斬之或救獲¶
免子仙愛其才終逼之令掌書記及子仙為僧辯所敗¶
僧辯素聞其名於軍中購得之酬所獲者鐵錢十萬自¶
<pb:KR3k0013_WYG_413-7b>¶
是羽檄軍書皆出於禮明又張種有孝行侯景之亂奉¶
其母東奔久之得達鄉里俄而母卒種時年五十而毁¶
瘠過甚又迫以凶荒未獲時𦵏服制雖畢而居處飲食¶
常若在䘮及景平僧辯以狀奏聞起為貞威將軍治中¶
從事史并為具𦵏訖種方即吉僧辯又以種年老傍無¶
嗣息賜之以妾及居處之具又徐陵為通直散騎常侍¶
奉使於齊齊拘留不遣齊送貞陽侯蕭淵明乃遣陵隨¶
還僧辯初拒境不納淵眀復致書皆陵詞也又淵明之¶
<pb:KR3k0013_WYG_413-8a>¶
入僧辯得陵大喜接待饋遺其禮甚優¶
後魏爾朱榮為車騎將軍時尖山人侯淵機警有膽略¶
孝明末年六鎮饑亂淵随杜雒周南冦後與妻兄念賢¶
背雒周歸榮路中遇冦身被苫褐榮賜其衣帽厚待之¶
以淵為中軍副都督常從征伐屢有戰功又賀㧞允亦¶
尖山人也初為積射将軍歸榮允父子兄弟並以武藝¶
知名榮素聞之見允待之甚厚¶
後周李逺初仕魏為武騎常侍及爾朱天光西伐乃配¶
<pb:KR3k0013_WYG_413-8b>¶
逺精兵使為鄉導天光欽逺才望特相引接除伏波将¶
軍長城郡守原州大中正¶
宇文神舉為司武大夫時幽州人盧昌期等反神舉討¶
之齊黄門侍郎盧思道亦在反中賊平見獲解衣將伏¶
法神舉素欽其才名乃釋而禮之即令草露布其待士¶
禮賢如此¶
于謹為柱國時王褒仕梁元帝為左僕射文學優贍當¶
時已被推挹及王師圍江陵褒都督城西諸軍事及城¶
<pb:KR3k0013_WYG_413-9a>¶
陷褒從元帝入子城猶欲固守俄而元帝出降褒遂與¶
衆俱出見謹謹甚禮之¶
韋孝寛為總管絳州刺史裴文舉以㢘約自守孝寛特¶
相欽重每以談論不覺膝前於席¶
隋賀若弼平陳之役與蕭摩訶戰大破之麾下開府員¶
明擒摩訶至弼命左右牽斬之摩訶顔色自若弼釋而¶
禮之¶
唐李勣貞觀初為并州長史時張文瓘舉明經補并州¶
<pb:KR3k0013_WYG_413-9b>¶
恭軍勣深禮之又李義琰弱冠舉進士累補太原尉勣¶
深禮之¶
宇文士及為涼州都督折節禮士涼士服其威恵¶
郭子儀為闗中副元帥乾元中蔣沅為陸渾盭厔咸陽¶
髙陵四令當軍旅之後瘡痍未平沅竭心撫綏所至安¶
輯子儀每統兵由其縣必戒軍吏曰蔣令清嚴幹辦供¶
億固當有素士衆得蔬飯見饋則已無撓清政¶
呂崇賁為河西節度時楊炎釋褐掌書記先時神烏縣¶
<pb:KR3k0013_WYG_413-10a>¶
令李大簡因酒辱炎至是與大簡同在使府炎執縛大¶
簡以鐵鞭鞭之血流於地㡬死崇賁愛其才不之問¶
李勉歴嶺南滑亳汴宋節度使禮賢下士終始盡心以¶
名士李廵張恭為判官卒於幕三嵗之内每遇宴飲必¶
設虚位於筵次陳膳執酹辭色悽愴論者美之¶
李抱真為昭義軍節度使欲招致天下賢雋聞人之才¶
善必令持貨幣千里邀致之至與語無可采者漸退之¶
鄭餘慶為山南西道節度使辟崔咸於幕中奉如師友¶
<pb:KR3k0013_WYG_413-10b>¶
烏重𦙍官至横海軍節度使善待僚佐體分周密曲盡¶
禮敬故當時名士咸願依焉¶
令狐楚為河陽懐孟節度使李商隠以所業文干之年¶
纔及冠楚以其少俊深禮之令與諸子逰楚鎮天平汴¶
州從為廵官歳給資装令随計上都¶
牛僧孺為山南東道節度使以劉賁為從事待如師友¶
梁羅紹威為魏博節度使紹威本名將家貴居裂土雅¶
好儒術善為七言詩重宗人隠隠時為錢塘賔介遣使¶
<pb:KR3k0013_WYG_413-11a>¶
以叔事之有所編目曰偷江東集竟薦隠除給事中不¶
赴議者美之¶
後唐王思同明宗時為同州節度使未㡬移鎮隴右思¶
同好文士無賢不肖必館接贈遺嵗費數十萬在秦州¶
累年邊民懷恵華戎寧息¶
晉張廷藴後唐荘宗時為帳前歩軍都虞候諸軍濠寨¶
使而性重文士下汶陽日首獲鄆帥戴思逺判官趙鳳¶
許之曰爾状貎必儒人也勿隠其情鳳具言之尋引薦¶
<pb:KR3k0013_WYG_413-11b>¶
於明宗明宗令送付行臺除鳳翰林學士¶
趙在禮為晉昌節度使好延士大夫¶
周王饒為相州節度使每接賔佐必怡聲緩氣恂恂如¶
也故士君子亦以此多之¶
　　　薦賢¶
周書曰舉能其官惟爾之能蓋夫稱善以益國推賢以¶
成務者良臣之業也而况居將帥之任當倚注之重出¶
征入輔安危之所寄干城宿衞心膂之攸託而能博訪¶
<pb:KR3k0013_WYG_413-12a>¶
遺逸咨求髦彦薦之天子揚於王庭使其飛聲垂光經¶
物集事成賔門穆穆之美致思皇濟濟之盛此其左右¶
王室丹青神化不亦多乎哉漢氏而下比比而有皆足¶
以激昂風烈聳勸來者自非同聲之相應善人之舉類¶
亦安能及是哉¶
漢夏侯嬰封滕公髙祖十一年七月淮南王黥布反帝¶
問諸將滕公言故楚令尹薛公有籌䇿帝召見薛公言¶
布形勢帝善之封薛公千户¶
<pb:KR3k0013_WYG_413-12b>¶
衞青為大将軍咸宣以佐史給事河東守青使買馬河¶
東(宣充使而於/河東買馬也)見宣無害言於武帝徴為廏丞官事辦¶
張安世為衞将軍蘇武以故二千石與計謀立宣帝(與/音)¶
(豫/)賜爵闗内侯食邑三百户久之安世薦武明習故事¶
奉使不辱命先帝以為遺言宣帝即時召武待詔宦者¶
署(少府屬官有宦者令丞以其/署親近故令於此待詔也)數進見復為右曹典屬¶
國¶
蕭望之為前将軍周堪為諸吏光禄大夫領尚書事時¶
<pb:KR3k0013_WYG_413-13a>¶
劉更生年少於望之堪然二人重之薦更生宗室忠直¶
明經有行擢為散騎宗正給事中與侍中金敞拾遺於¶
左右四人同心輔政¶
王鳳為大将軍元帝時陳咸為石顯奏髠為城旦成帝¶
初即位鳳以咸前指言石顯短有忠直節奏請咸補長¶
史又薛宣為宛句令鳳聞其能薦宣為長安令治果有¶
名¶
後漢鄧禹為大將軍時吴漢歸光武於廣阿拜偏將軍¶
<pb:KR3k0013_WYG_413-13b>¶
漢為人質厚少文造次不能以辭自達禹及諸將多知¶
之數相薦舉及得召見遂相親信嘗居門下光武將發¶
幽州兵夜召禹問可使行者禹曰間數與吳漢言其人¶
勇鷙有智謀諸將鮮能及者即拜漢大将軍持節北發¶
十郡突騎光武行至信都以銚期為禆将與傅寛吕宴¶
俱屬禹狥傍縣禹以期為能獨拜偏將軍授兵二千人¶
寛宴各數百人還言其狀光武甚善之使期别狥真定¶
宋子攻㧞樂陽槀肥壘(樂陽縣名屬常山郡今恒州槀/城縣故城在縣西肥壘故肥子)¶
<pb:KR3k0013_WYG_413-14a>¶
(國也漢以為縣故縣在今/藁城縣西南並屬真定國)及禹西征闗中定河東張宗¶
詣禹自歸禹聞宗素多權謀乃表為偏將軍後光武南¶
定河内而更始大司馬朱鮪等盛兵據雒陽又并州未¶
安光武難其守問於鄧禹曰諸将誰可使守河内者鄧¶
禹曰昔髙祖任蕭何於闗中無復西顧之憂所以得專¶
精山東終成大業今河内帶河為固户口殷實北通上¶
黨南迫雒陽寇恂文武備足有牧人御衆之才非此人¶
莫可使也乃拜恂河内太守行大将軍事¶
<pb:KR3k0013_WYG_413-14b>¶
弓里戍光武時為騎都尉将兵平定北州到太原歴訪¶
英俊大人問以策謀時温序仕州從事戍見奇之上疏¶
薦焉徴為待御史¶
鄧隲為大将軍時詔公卿舉儒術篤學者隲舉前侍中¶
魯丕再遷復為侍中左中郎将再為三老¶
梁商為大将軍疾篤順帝親臨幸問以遺言對曰人之¶
將死其言也善臣從事中郎周舉清髙忠正可重任也¶
由是拜舉諌議大夫¶
<pb:KR3k0013_WYG_413-15a>¶
何進為大将軍廣漢董扶少游太學學圖䜟還家講授¶
進表薦扶曰資游夏之徳述孔氏之風内懐焦董消復¶
之術方今并涼騷擾西戎蠢叛宜勑公車特召待以異¶
禮諮謀竒䇿於是靈帝徴扶即拜侍中在朝稱為儒宗¶
甚見器重又公車徴荀爽為進從事中郎進恐其¶
不至迎薦為侍中及進敗而詔命中絶¶
段熲為破羌将軍表言樊志張既有梓慎焦董之識宜¶
翼聖朝咨詢竒異於是有詔特徴㑹病終¶
<pb:KR3k0013_WYG_413-15b>¶
皇甫規為度遼将軍至營數月上書薦中郎將張奐以¶
自代曰臣聞人無常俗而政有治亂兵無強弱而将有¶
能否伏見中郎将張奐才略兼優宜正元帥以從衆望¶
若猶謂愚臣宜充軍事者願乞冗官以為奐副朝廷從¶
之以奐代為度遼将軍規為使匃奴中郎将及奐遷大¶
司農規復代為度遼将軍¶
魏王朗為将軍時黄巾起鮑信招合徒衆干禁附從焉¶
及太祖領兖州禁與其黨俱詣為都伯屬朗朗異之薦¶
<pb:KR3k0013_WYG_413-16a>¶
禁才任大将軍太祖召見與語拜軍司馬¶
張郃河間鄭人也太祖時為征西車騎将軍雖武将而¶
愛樂儒士嘗薦同鄉卑湛明經行修詔曰昔祭遵為将¶
奏置五經大夫居軍中諸生雅歌投壺今将軍外勤戎¶
旅内存國朝朕嘉將軍之意令擢湛為博士¶
夏侯獻為中領軍時公孫淵斬孫權使復歸魏帝將遣¶
使獻表曰公孫淵昔年敢違王命廢絶計貢者實挾兩¶
端既恃險阻又怙孫權故敢䟦扈恣睢海外宿舒親見¶
<pb:KR3k0013_WYG_413-16b>¶
賊權軍衆府庫知其弱少不足憑恃是以决計斬賊之¶
使又髙句麗濊貊與淵為仇並為寇鈔今外失吴援内¶
有胡寇心知國家能從陸道勢不得不懐惶懼之心因¶
斯之時宜遣使示以禍福奉車都尉鬷𢎞武皇帝時始¶
奉使命開通道路文皇帝即位欲通使命遣𢎞将妻子¶
還歸鄉里賜其車牛絹五百疋𢎞以受恩歸死國朝無¶
有還意乞留妻子身奉使命公孫康遂稱臣妾以𢎞奉¶
使稱意賜爵闗内俟𢎞性果烈乃心於國夙夜拳拳念¶
<pb:KR3k0013_WYG_413-17a>¶
自竭効冠族子孫少好學問博通書記多所闗渉口論¶
速㨗辯而不俗附依典誥若出胸臆加仕本郡常在人¶
右彼方士人素所敬服若當遣使以為可使𢎞行𢎞乃¶
自舊土習其國俗為説利害辯足以動其意明足以見¶
其事才足以行之辭足以見信若其計從雖酈生之降¶
齊王陸賈之説尉佗亦無以逺過也若進逺路不宜釋¶
騏驥将已篤疾不宜廢扁鵲願察愚言¶
桓範為中領軍表薦尚書徐宣曰臣聞帝王用人度世¶
<pb:KR3k0013_WYG_413-17b>¶
授才爭奪之時以䇿略為先分定之後以忠義為首故¶
晉文行舅犯之計而賞雍季之言髙祖用陳平之智而¶
托後於周勃也竊見尚書徐宣體忠厚之行秉直亮之¶
性清雅特立不拘世俗確然難動有社稷之節歴位州¶
郡所在稱職今僕射缺宣行掌後事腹心任重莫宜宣¶
者帝遂以宣為左僕射¶
趙儼為驃騎将軍正始中胡昭養志不仕以經籍自娱¶
儼與尚書黄休郭彝散騎常侍荀覬鍾毓太僕庾嶷𢎞¶
<pb:KR3k0013_WYG_413-18a>¶
農太守何楨等遞薦昭曰天真高潔老而彌篤𤣥虚静¶
素有夷皓之節宜䝉徴命以勵風俗¶
蜀諸葛亮後主建興初封武鄉侯三年春率衆南征其¶
秋乃治戎講武以俟大舉五年率諸軍北駐漢中臨發¶
上疏曰先帝創業未半中道而殂今天下三分益州疲¶
弊此誠危急存亡之秋也然侍衞之臣不懈於内忠志¶
之士忘身於外者蓋追先帝之殊遇欲報之於陛下也¶
誠宜開張聖聽以光先帝遺徳恢𢎞志士之氣不宜妄¶
<pb:KR3k0013_WYG_413-18b>¶
自菲薄引喻失義以塞忠諫之路也宫中府中俱為一¶
體陟罰臧否不宜異同若有作姦犯科及為忠善者宜¶
付有司論其刑賞以昭陛下平明之治不宜偏私使内¶
外異法也侍中侍郎郭攸之費禕董允等此皆良實志¶
慮忠純是以先帝簡㧞以遺陛下愚以為宫中之事事¶
無大小悉以諮之然後施行必能禆補闕漏有所廣益¶
将軍向寵性行淑均曉暢軍事試用於昔日先帝稱之¶
曰能是以衆議舉寵為督愚以為營中之事悉以諮之¶
<pb:KR3k0013_WYG_413-19a>¶
必能使行陣和睦優劣得所親賢臣逺小人此先漢所¶
以興隆也親小人逺賢臣此後漢所以傾頺也先帝在¶
時每與臣論此事未嘗不歎息痛恨於桓靈也侍中尚書¶
長史叅軍此悉貞良死節之臣願陛下親之信之則漢¶
室之隆可計日而待也臣本布衣躬耕於南陽茍全性¶
命於亂世不求聞達於諸侯先帝不以臣卑鄙猥自枉¶
屈三顧臣於草廬之中諮臣以當世之事由是感激遂¶
許先帝以驅馳後值傾覆受任於敗軍之際奉命於危¶
<pb:KR3k0013_WYG_413-19b>¶
難之間爾來二十有一年矣先帝知臣謹慎故臨終寄¶
臣以大事也受命以來夙夜憂慮恐付托不效以傷先¶
帝之明故五月渡瀘深入不毛今南方已定兵甲已足¶
當奬率三軍北定中原庶竭駑鈍攘除奸凶興復漢室¶
還於舊都此臣所以報先帝而忠陛下職分也至於斟¶
酌損益進盡忠言則攸之禕允之任也願陛下託臣以¶
討賊興復之效不效則治臣之罪以告先帝之靈責攸¶
之禕允等之慢以彰其咎陛下亦宜自謀以諮諏善道¶
<pb:KR3k0013_WYG_413-20a>¶
察納雅言深追先帝遺詔臣不勝受恩感激今當逺離¶
臨表涕泣不知所言¶
吴周瑜為偏将軍還江陵病困上疏曰當今天下方有¶
事役是瑜乃心夙夜所憂願至尊先慮未然然後康樂¶
今既與曹操為敵蜀主近在公安邊境密邇百姓未附¶
宜得良将以鎮撫之魯肅智略足任乞以代瑜瑜隕踣¶
之日所懷盡矣(江表傳載初瑜病困與大帝牋曰瑜以/凡才昔受討逆殊特之遇委以腹心遂)¶
(荷榮任統御兵馬志執鞭䇿自効戎行規定巴蜀次取/襄陽思賴威靈謂若在握至以不謹道遇暴疾昨日醫)¶
<pb:KR3k0013_WYG_413-20b>¶
(療日加無損人生有死修短命矣誠不足惜但恨微志/未展不復奉教命矣方今曹公在北疆場未静𤣥徳寄)¶
(寓有似養虎天下之事而未知終始此朝士旰食之秋/至尊垂慮之日也魯肅忠烈臨事不茍可以代瑜人之)¶
(将死其言也善儻或可采瑜死不朽矣案/此牋與本傳所載音㫖雖同其辭微異耳)即拜肅奮武¶
校尉代瑜領兵瑜士衆四千餘人奉邑四縣皆屬焉¶
吕蒙為左䕶軍虎威將軍屯陸口将圖闗侯稱疾詣建¶
業陸遜屯蕪湖往見蒙曰雲長接境如何逺下後不當¶
可憂也蒙曰誠如來言然我病篤遜曰彼矜其驍氣陵¶
轢於人始有大功意驕志逸但務北進未嫌於我兼相¶
<pb:KR3k0013_WYG_413-21a>¶
聞病必益無備今出其不意自可擒制若見至尊宜好¶
為計蒙曰彼素勇猛既難為敵且已據荆州恩信大行¶
兼始有功膽勢益盛未易圖也蒙至都大帝問誰可代¶
卿者䝉對曰陸遜意思深長才堪負重觀其規慮終可¶
大任而未有逺名非彼所忌無復是過若用之當令外¶
自韜隠内察形便然後可克大帝乃召遜拜偏將軍右¶
都督代蒙¶
全琮為衞將軍陳熾少有志操能計筭琮表稱熾任大¶
<pb:KR3k0013_WYG_413-21b>¶
將軍赴召道卒¶
晉羅憲仕蜀為巴東太守劉禪降入朝進位冠軍将軍¶
假節從帝宴於華林園詔問蜀大臣子弟後問先軰宜¶
時叙用者憲薦蜀郡常忌杜軫夀良巴西陳夀南郡髙¶
軌南陽吕雅許國江夏費恭琅琊諸葛京汝南陳裕即¶
皆叙用咸顯於世¶
王胡之為北平将軍司州刺史初任吴興郡郡人沈¶
勁父充與王敦搆逆為部曲將吴儒所殺勁少有節操¶
<pb:KR3k0013_WYG_413-22a>¶
哀父死於非義志欲立勲以雪先恥年三十餘以刑家¶
不得仕進胡之深異之及遷將軍將鎮洛陽上疏曰臣¶
當藩衞山陵式遏戎狄雖義督羣心人思自百然方剪¶
荆棘奉宣國恩艱難多病非才不濟吴興男子沈勁清¶
操著於鄉邦貞固足以幹事且臣今西文武義故吴興¶
人最多若令勁恭臣府事者見人既悦義附亦衆勁父¶
充昔雖得罪先朝然其門户累䝉曠蕩不審可得特垂¶
沛然許臣所上否詔聽之¶
<pb:KR3k0013_WYG_413-22b>¶
庾亮為征西將軍秘書郎王羲之為恭軍累遷長史亮¶
臨薨上疏稱羲之清貴有鑒裁遷寜逺將軍江州刺史¶
宋檀道濟為征南大将軍白太祖稱沈慶之忠謹曉兵¶
帝使領隊防東掖門稍得引接出入禁省¶
吴喜為輔國将軍劉休為其府録事恭軍喜稱休才進¶
之明帝得在左右¶
後魏穆亮為仇池鎮将氐豪楊卜自延興以來從軍征¶
伐二十一戰前来鎮將抑而不聞亮表卜為廣業太守¶
<pb:KR3k0013_WYG_413-23a>¶
豪右咸悦境内大安徴為侍中尚書左僕射¶
慕容白曜為征南将軍恭軍韓麒麟美姿容善騎射白¶
曜進攻外城師人多傷及城潰白曜將坑之麒麟諌從¶
之皆令復業齊人大悦後白曜表麒麟為冠軍將軍與¶
房法夀為冀州刺史¶
元乂為領軍李志為輔國将軍志博學有才幹所在著¶
績桓叔興外叛南荆荒毁乂舉志才任撫綏擢為南荆¶
州刺史¶
<pb:KR3k0013_WYG_413-23b>¶
蕭寳夤為開府西道行臺權景宣天水顯親人也少聰¶
悟有氣侠宗黨皆歎異之年十七寳夤見而竒之表為¶
輕車将軍¶
北齊趙郡公琛為大将時崔季舒年十七為州主簿琛¶
所器重言之於神武親簡丞郎補季舒大行臺都官郎¶
吏¶
後周獨孤信為驃騎大将軍於洛陽被圍賀若敦彎弓¶
三石箭不虚發信大竒之乃言於太祖太祖異之引置¶
<pb:KR3k0013_WYG_413-24a>¶
麾下授都督¶
王思政為并州刺史鎮玉壁太祖命舉代己者思政乃¶
進所部都督韋孝寛其後東魏来冦孝寛卒能全城時¶
論稱其知人¶
唐李勣武徳初為武候大将軍後遷左監門大將軍時¶
張亮為檢挍定州别駕勣數薦亮於太宗房元齡亦言¶
之於是引為車騎将軍漸蒙顧遇委以心膂¶
劉仁願為熊津都督既破百濟餘衆仁願至京師髙宗¶
<pb:KR3k0013_WYG_413-24b>¶
謂曰卿在海東前後請奏皆合事宜而雅有文理卿本¶
武將何得然也對曰皆是劉仁軌之詞非臣所及也帝¶
深歎賞之因超加仁軌六階正授帶方州刺史并賜京¶
城宅一區厚賚其妻子遣使璽書勉之初仁軌坐事除¶
名配軍効力至是復用上官儀謂人曰劉仁軌雖遭削¶
黜而能盡其忠劉仁願秉節制而能推其賢可謂皆君¶
子也¶
令狐彰為義成軍節度使臨終舉能自代表曰伏見吏¶
<pb:KR3k0013_WYG_413-25a>¶
部尚書劉宴工部尚書李勉智識忠貞堪委大事伏願¶
陛下速令檢校上副聖心以勉代之¶
李晟為河中尹河中晉絳慈隰節度使京畿渭北鄜坊¶
商華兵馬副元帥既平朱泚表舉守節不為泚所廹脅¶
者程鎮之劉廼蔣沅趙驊薛岌等數十人¶
李峴為江陵節度使監察御史嚴郢坐按甲秦芝事貶¶
建州後徴復舊官道由江陵峴乃署奏行軍司馬兼領¶
留府¶
<pb:KR3k0013_WYG_413-25b>¶
劉總為幽州節度使頻獻表章請出家為僧分割當管¶
土地又以張𢎞靖嘗節制河東以和易為理河東與幽¶
州接壤素聞其風河朔之人久苦暴虐總思有以寛濟¶
之遂舉𢎞靖自代詔從之¶
梁張漢傑為控鶴指揮使薊門人陳乂少好學善屬文¶
因避亂客於浮陽轉移於大梁漢傑延於私邸表授太¶
子舍人¶
後唐郭崇韜為樞密使㑹魏王征蜀崇韜為副将發上¶
<pb:KR3k0013_WYG_413-26a>¶
疏曰陛下委臣以戎事仗将士之忠孝憑陛下之威靈¶
鼔行而西庶㡬集事如蜀川平定陛下擇帥撫臨以臣¶
料之信厚善謀事君有禮則北京副留守孟知祥有焉¶
願陛下使之為帥如臣出征之後宰輔闕人則鄴都副¶
留守張憲有披荆草昧之勞為人謹重而多識其次則¶
吏部尚書李琪御史中丞崔居敬皆中朝士族富有文¶
學陛下擇才相之臣亦無敢謬舉餘則臣所不知¶
　　　召募¶
<pb:KR3k0013_WYG_413-26b>¶
昔周作井田兵賦是出甲卒之數備存等威盖天子有¶
六軍諸侯大國三軍次國二軍小國一軍乃其制也其¶
後齊之技擊魏之武卒秦之鋭士亦皆出於簡練焉經¶
界既壞兵農異制尺籍伍符非用古道故漢氏而下或¶
召募壯勇以備戎行至乃乗四方之叛渙因羣冦之充¶
斥或整旅以拒敵或交兵而决勝繇是選求驍果申之¶
勸賞以至取夷落之義從收山澤之亡命備諸牙爪充¶
乎伍列推誠信以深結勵精悍而無前咸可以供時使¶
<pb:KR3k0013_WYG_413-27a>¶
而盡其死力者矣¶
漢陳立為䍧牁太守夜郎王興妻父翁指興子邪務反¶
立奏募諸夷與都尉長史分将攻之¶
後漢岑彭為征南大將軍公孫述遣其將任滿田戎程¶
汎將兵據荆門虎牙横江水起浮橋鬬樓立攅柱絶水¶
道結營山上以拒漢兵彭數攻不利彭乃令軍中募攻¶
浮橋先登者上賞於是偏将軍魯竒應募而前時大風¶
狂急彭竒船逆流而上直衝浮橋而攅柱鉤不得去竒¶
<pb:KR3k0013_WYG_413-27b>¶
等乗勢殊死戰因飛炬焚之風怒火盛橋樓摧燒彭復¶
悉軍順風並進所向無前蜀兵大亂溺死者數千人斬¶
任滿生獲程汎而田戎亡保江州¶
何進為大将軍遣張遼詣河北募兵得千餘人還又遣¶
上軍校尉蹇碩司馬張楊歸本州募兵得千餘人因留¶
上黨撃山賊¶
魏程昱漢末為振威将軍太祖討袁氏昱乃収山澤亡¶
命得精兵數千人乃引軍與太祖㑹黎陽討袁譚袁尚¶
<pb:KR3k0013_WYG_413-28a>¶
譚尚破走拜昱奮武将軍封安國亭侯¶
曹洪從太祖討董卓為卓将徐榮所敗還奔譙洪與揚¶
州刺史陳温善洪将家兵千餘人就温募兵得廬江上¶
甲二千人東到丹陽復與數千人與太祖㑹龍亢¶
蜀吕乂為巴西太守丞相諸葛亮連年出軍調發諸郡¶
多不相救乂募取兵五千人詣亮慰諭簡制無逃竄者¶
吴凌統為偏将軍統以山中人尚多壮悍可以威恩誘¶
也大帝令東占且討之命勑屬城凡統所求皆先給後¶
<pb:KR3k0013_WYG_413-28b>¶
聞統素愛士士亦慕焉得精兵萬餘人¶
全琮為奮威校尉授兵數千人使討山越因開募召得¶
精兵萬餘人出牛渚¶
晉馬隆泰始中為司馬督時梁州為虜所沒武帝曰誰¶
能為我討此虜乎隆曰臣能平之臣請募勇士三千人¶
鼓行而西虜何足滅哉帝許之隆募限腰引弩三十六¶
鈞立標簡試自旦至中得三千五百人隆曰足矣¶
祖逖元帝為晉王時自軍諮祭酒拜奮威将軍豫州刺¶
<pb:KR3k0013_WYG_413-29a>¶
史給千人廪布三千疋不給鎧仗使自招募仍將本流¶
徒部曲百餘家渡江屯於淮陰起冶鑄兵器得二千餘¶
人而後進¶
桓宣為都督沔北前鋒征討軍事平北将軍司州刺史¶
假節鎮襄陽石季龍使騎七千渡沔攻之庾亮鎮荆州¶
遣司馬王衍期輔國将軍毛寳救宣賊三面為地窟攻¶
城宣募精勇出其不意殺傷數百多獲鎧馬賊解圍退¶
走¶
<pb:KR3k0013_WYG_413-29b>¶
謝𤣥為前将軍鎮廣陵苻堅方盛𤣥多募勁勇劉牢之¶
與東海何謙琅琊諸葛偘樂安髙衡東平劉軌西河田¶
雒晉陵孫無終等以驍猛應選¶
南齊劉道隆為梁州刺史與義陽王征北恭軍垣崇祖¶
同行使還下邳召募¶
後魏王肅初自齊歸於道武為輔國将軍長史時詔討¶
齊於義陽聽招募壮勇以為爪牙其募士有功賞加常¶
募一等其從肅行者六品已下聽先擬用然後表聞若¶
<pb:KR3k0013_WYG_413-30a>¶
投化之人聽五品已下即優授於是假肅節行平南将¶
軍¶
蕭寳夤為鎮東将軍配兵一萬據東城又任其募天下¶
壯勇得數千人¶
唐景宣初為東郡太守建義元年為持節都督於東郡¶
召募僑奮之民三千人渡河随便為柵准望臺軍¶
李瑒為伏波將軍随蕭寳夤西征以瑒為統軍假寧逺¶
将軍瑒徳洽鄉閭招募雄勇其樂從者數百騎瑒傾家¶
<pb:KR3k0013_WYG_413-30b>¶
賑恤率之西討¶
楊椿為左衞将軍兼尚書右僕射馳驛詣并肆賫絹三¶
萬疋募召常朔流民揀充軍士後為雍州刺史於時蕭¶
寳夤等兵敗涇岐及豳悉已䧟賊扶風以西非復國有¶
椿乃鳩募内外得七十餘人遣兄子録事叅軍偘率以¶
防禦¶
爾朱榮為直寢逰擊将軍正光中四方兵起遂散畜牧¶
招合義勇給其衣馬¶
<pb:KR3k0013_WYG_413-31a>¶
薛循義初為北海王顥綂軍時有詔能募得二千人者¶
用為别將於是循義還河東仍歴平陽𢎞農諸郡合得¶
七千餘人即假安北將軍西道别将¶
北齊髙昂初仕魏為直閣将軍昂以冦難尚繁非一夫¶
所任義勇競来投赴尋值京師不守遂與父兄據信都¶
起義¶
隋崔𢎞度初仕周為上大将軍及尉遲迥作亂以𢎞度¶
為行軍總管從韋孝寛討之𢎞度募長安驍雄數百人¶
<pb:KR3k0013_WYG_413-31b>¶
為别隊所當無不披靡¶
李子雄為廣州刺史煬帝時漢王諒作亂帝疑幽州總¶
管竇抗有貳乃遣子雄馳至幽州止傳舍召募得千人¶
唐王長諧隋末從太宗舉義平西河郡遂為太守召募¶
得數千人與大軍西㑹以為右一綂軍從破宋老生進¶
授光禄大夫¶
封常清為伊西節度使天寳末入朝㑹安禄山反常清¶
奏曰禄山領兇徒十萬徑犯中原太平斯久民不知戰¶
<pb:KR3k0013_WYG_413-32a>¶
然事有逆順勢有竒變臣請走馬赴東京開府庫募驍¶
勇挑馬箠渡河計日取逆豎之首懸闕下𤣥宗方憂壯¶
其言翌日以常清為范陽節度使俾募兵東討其日常¶
清乗驛赴東京召募旬日得六萬傭保市井之流¶
李抱真大歴末為澤潞留後密揣山東當有變上黨且¶
當兵衝是時乗戰餘之地土瘠賦重人益困無以養軍¶
士乃集户丁男三選其一有才力者免其租徭給弓矢¶
令之曰農之隙則分曹角射歳終吾當㑹試及期按簿¶
<pb:KR3k0013_WYG_413-32b>¶
而徴之都試以示賞罰復命之如初比三年則皆善射¶
抱真曰軍可用矣於是舉部内之鄉兵得成卒二萬既¶
不廩費府庫益實乃繕兵甲為戰具遂雄視山東是時¶
稱昭義歩兵冠諸軍¶
白志貞建中末為神䇿軍使徳宗將討李希烈乃募兵¶
京師以志貞為之使於是郭子儀壻端王傅吴仲孺家¶
財累巨萬以召募有急懼不自安乃上表請遣其子率¶
奴馬以應募徳宗善從之超授其子五品官由是志貞¶
<pb:KR3k0013_WYG_413-33a>¶
請令故節度團練觀察等使并常為是官者家出男子¶
馬奴備戎装以討希烈各與其男官豪家不肖子幸之¶
貧而有知者苦之由是京師人心震揺不保家室¶
嚴礪元和初為山南西道節度使奏當軍将士請共置¶
一萬二千其數内二千三百八十六人新加從之¶
吕元膺元和中為東都防禦使請募置三河子弟以衞¶
宫城東畿西南瀕鄧虢山谷曠而多麋及猛獸人人習¶
射獵而不利耕蠶春夏以其族黨遷徙無常處俗呼為¶
<pb:KR3k0013_WYG_413-33b>¶
山棚前留守權徳輿知其可縻而用將請之㑹詔徴還¶
故元膺繼請焉¶
李聽長慶初為靈監節度使奏請於淮南忠武武寧軍¶
防秋兵中取三千人衣賜月糧等於當道自召一千五¶
百人馬軍驍勇者以備戎狄每五千人為一社每一馬¶
死共補之使其永無缺減從之¶
王承元太和中為鳳翔節度使奏當軍應管兵三萬人¶
内軍一千五百騎今更添置一千五百騎請度支給衣¶
<pb:KR3k0013_WYG_413-34a>¶
糧草料¶
王智興太和中為徐州節度使奏請新招子弟一千八¶
百人衣糧¶
崔𦙍天復中同平章事奏六軍十二衞名額空存實無¶
兵士京師侍衞亦籍親軍請每軍重召募一千五百人¶
共置六千六百人從之乃令六軍諸衞副使京兆尹鄭¶
元規立格招收於市¶
朱瑾為兖州節度使募驍勇數百人㸃雙鴈於其頰立¶
<pb:KR3k0013_WYG_413-34b>¶
為鴈子都¶
後唐安重榮為鄭州廵檢清泰元年上言召募騎軍五¶
千人自出鎧馬從之¶
漢孫方諫為定州節度使上言所部屯兵數少欲召募¶
牙兵千人乞度支給衣糧¶
　　　訓練¶
禮曰孟秋天子命将帥選士勵兵簡練俊傑以申嚴武¶
備之謂也必在蒐乗補卒鞠旅陳師既節制之有聞故¶
<pb:KR3k0013_WYG_413-35a>¶
號令而無失握兵之要勵衆之權何莫由斯道者也¶
子文楚大夫也魯僖二十七年楚子將圍宋使子文治¶
兵於暌(子文時不為令尹故云/使治兵習號令暌楚邑)終朝而畢不戮一人(終/朝)¶
(自旦及食時也子文欲/委重於子玉故略其事)子玉復治兵於蔿(子玉為令尹/蒍楚故邑)¶
終日而畢鞭七人貫三人耳¶
漢李陵為騎都尉將勇敢五千人教射酒泉張掖以備¶
胡¶
蜀諸葛亮為丞相後主建興十年亮教兵講武¶
<pb:KR3k0013_WYG_413-35b>¶
吴吕䝉為别部司馬大帝料諸少將兵少而用薄者欲¶
并合之蒙隂賒費為兵作絳衣行縢及簡日陳列赫然¶
兵人練習大帝見之大悦増其兵¶
晉周訪為安南将軍梁州刺史屯襄陽訪練兵簡卒欲¶
宣力中原與李矩郭黙相結慨然有平河雒之志¶
梁夏侯□為持節督南豫州諸軍事有部曲萬人馬二¶
千匹並服習精强為當時之盛¶
北齊唐邕為䕶軍邕以軍民教習田獵依令十一月月¶
<pb:KR3k0013_WYG_413-36a>¶
别三圍以為人馬疲弊奏請每月兩圍武成從之¶
唐馬燧代宗大歴末為河東節度使是時鮑訪自百井¶
敗軍之後兵馬寡弱騎士少燧乃悉召將吏牧馬厮役¶
得數千人悉補騎卒教之數月皆為精騎造甲者必令¶
長短三等稱其所衣以便進趨又造戰車以狻猊象刺¶
㦸於後行則載兵甲止則為軍陣或塞險阨以遏奔衝¶
器械無不犀利居一年陳兵三萬開廣場以習戰陳教¶
其進退¶
<pb:KR3k0013_WYG_413-36b>¶
李觀為四鎮北廷行營涇原節度使在鎮四年雖有拓¶
境之績訓卒儲糧亦稱寧輯¶
段佑為涇原節度使練兵保邊亦為西蕃畏憚¶
髙崇文為長武軍使積榖練兵軍聲大振順宗永貞元¶
年冬劍南劉闢阻兵詔崇文為左神䇿行營節度使綂¶
諸鎮兵以討之崇文在長武訓卒五千常若寇至及是¶
中使至長武寅時宣命卯時出師器用無闕¶
王鍔為太原節度使時方討鎮州輯綏訓練軍府稱治¶
<pb:KR3k0013_WYG_413-37a>¶
崔孔禮為河陽節度時整練戈矛頗修戎備¶
後唐康義誠為襄州節度使明宗長興二年五月上言¶
數閱棹船修戰備也¶
　¶
　¶
　¶
　¶
　¶
<pb:KR3k0013_WYG_413-37b>¶
　¶
　¶
　¶
　¶
　¶
　¶
　¶
　冊府元龜卷四百十三¶
