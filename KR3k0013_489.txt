# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:18.993103
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百八十九
<pb:KR3k0013_WYG_489-1a>¶
欽定四庫全書¶
　册府元龜卷四百八十九　宋　王欽若等　撰¶
　　邦計部¶
　　　蠲復¶
古者使民以時賦調有數葢以備國用均民力也其或¶
天災流行水旱作沴兵革之後必有凶年故哀其疾苦¶
而有復除之制周禮小司徒稽國中及四郊都鄙之夫¶
家九比之數以辨老㓜貴賤廢疾凡政之施舎者賢者¶
<pb:KR3k0013_WYG_489-1b>¶
能者豫之傳亦載楚左司馬沈尹戍師都君子與王馬¶
之屬以濟師此又在都邑之士有復除者也其後或王¶
者之里行幸所過給軍之勞苦疾疫之灾及吏民之産¶
子孝弟力田者有時蠲之晁錯所謂徳澤加于萬民民¶
愈勤農民不困乏天下安寧嵗熟且美則民大富樂矣¶
愛人之道斯為㝡焉¶
秦始皇三十五年徙三萬家驪邑五萬家雲陽皆復不¶
事十嵗¶
<pb:KR3k0013_WYG_489-2a>¶
漢髙祖二年詔曰蜀漢民給軍事勞苦復勿租稅二嵗¶
(復者除其/賦役也)闗中卒從軍者復家一嵗¶
五年詔曰諸侯子在闗中者復之十二嵗其歸者半之¶
非七大夫以下皆復其身及户勿事(不輸户賦也復其/身及一户之田皆)¶
(不徭/賦也)¶
七年春令民産子復勿事二嵗(勿事不/役使也)¶
八年三月令吏卒從軍至平城及守城邑者皆復終身¶
勿事¶
<pb:KR3k0013_WYG_489-2b>¶
十一年四月令豐人徙闗中者皆復終身¶
六月令士卒從入蜀漢闗中者皆復終身¶
十二年十月髙帝破淮南王布還過沛畱置酒沛宫帝¶
擊筑歌大風之詩慷慨傷懐泣數行下謂沛父兄曰逰¶
子悲故鄉吾雖都闗中萬嵗之後吾魂魄猶思沛且朕¶
自沛公以誅暴逆遂有天下其以沛為朕湯沐邑復其民¶
世世無有所與沛父兄曰沛幸復豐未得唯陛下哀矜¶
乃并復豐¶
<pb:KR3k0013_WYG_489-3a>¶
惠帝元年五月詔曰吏所以治民也能盡其治則民頼¶
之故重其禄所以為民也今吏六百石以上父母妻子¶
與同居及故吏當佩將軍都尉印將兵及佩二千石官¶
印者家唯給軍賦他無有所與¶
四年正月舉民孝弟力田者復其身¶
文帝時晁錯奏言陛下幸使天下入粟塞下拜爵甚大¶
惠也切恐塞卒之食不足用大渫天下粟邉食足以支¶
五嵗可令入粟郡縣矣(入諸郡縣以/備凶灾也)足支一嵗已上時¶
<pb:KR3k0013_WYG_489-3b>¶
可赦勿收農民租如此徳澤加于萬民民愈勤農時有¶
軍役遭水旱民不困乏天下安寧嵗熟且美則民大富¶
樂矣帝復從其言乃下詔賜民十二年租稅之半¶
二年正月詔貸種食未入入未備者皆赦之(種者五穀/之種也食)¶
(者所以/為糧食)¶
九月詔曰農天下之大本也民所恃以生也而民或不¶
務本而事末故生不遂(衣食絶致有夭/喪故不遂其生)朕憂其然故今¶
茲親率農以勸之其賜天下民今年田租之半¶
<pb:KR3k0013_WYG_489-4a>¶
三年五月帝幸太原復晉陽中都民三嵗租¶
十三年六月詔曰農天下之本務莫大焉今廑身從事¶
(瘽古/勤字)而有租稅之賦是謂本末者無以異也(本農也末/賈也言農)¶
(與賈俱出租無/異也故除田租)其于勸農之道未備其除田之租稅¶
武帝建元元年二月赦天下賜民爵一級年八十復二¶
算九十復甲卒(二算復二口之算也復/甲卒不豫革車之賦也)¶
元封四年十月行幸雍通囘中道北出蕭闗歴獨鹿鳴¶
澤自代還賜安定髙平縣朝郍縣涿郡遒縣三縣及楊¶
<pb:KR3k0013_WYG_489-4b>¶
氏皆無出今年租稅(楊氏河東/聚邑名)¶
天漢三年三月行幸泰山還幸北地詔行所過毋出田¶
租¶
昭帝始元二年秋八月詔曰往年災害多今年蠶麥傷¶
所賑貸種食勿收責毋令民出今年田租¶
元鳯三年詔曰廼者民被水災頗匱於食朕虚倉廩使¶
使者賑困乏其止四年毋漕三年以前所賑貸非丞相¶
御史所請邉郡受牛者勿收責(武帝始開三邉徙民屯/田皆與犂牛後丞相御)¶
<pb:KR3k0013_WYG_489-5a>¶
(史復間有所請今勅自上所賜與/勿收丞相所請乃令其僱稅耳)¶
宣帝本始三年五月大旱郡國傷旱甚者民毋出租¶
賦三輔民就賤者且毋收事盡四年(收謂租賦事謂/役使盡本始四)¶
(年而/止)¶
四年四月郡國地震或山摧詔被地震壊敗甚者勿收¶
租賦¶
元康二年五月詔曰今天下頗被疾疫之災朕甚愍之¶
其令郡國被災甚者毋出今年租賦¶
<pb:KR3k0013_WYG_489-5b>¶
四年詔復平陽侯曹參𤣥孫之孫杜陵公乘喜家(諸復/家皆)¶
(世世無所與/得傳同産子)¶
元帝初元元年三月行幸河東祠后土行所過勿出租¶
賦¶
四月詔曰闗東今年穀不登民多困乏其令郡國被災¶
害甚者毋出租賦¶
永光元年正月行幸甘泉郊泰畤行所過毋出租賦¶
成帝建始元年十二月詔郡國被災什四已上毋收田¶
<pb:KR3k0013_WYG_489-6a>¶
租¶
三年三月赦諸逋租賦所賑貸勿收¶
河平四年正月赦天下諸逋租賦勿收¶
鴻嘉元年二月詔逋貸未入者勿收¶
四年春正月詔曰數勑有司務行寛大而禁苛暴迄今¶
不改一人有辜舉宗拘繫農夫失業怨恨者衆傷害和¶
氣水旱為災闗東流冗者衆(冗散失其/事業也)青幽冀部尤劇¶
朕甚痛焉未聞在位有惻然者孰當助朕憂之已遣使¶
<pb:KR3k0013_WYG_489-6b>¶
者循行郡國被災害什四以上民貲不滿三萬勿出租¶
賦逋貸未入皆勿收流民欲入闗輙籍内(録其名籍/而内之)所¶
之郡國謹遇以禮務有以全活之思稱朕意¶
永始四年三月幸河東祠后土行所過無出田租¶
哀帝綏和三年秋詔河南潁川郡大水流殺人民壊廬¶
舎其令水所傷縣邑及他郡國灾害什四已上民貲不¶
滿十萬皆無出今年租賦¶
平帝元始元年六月復貞婦鄉一人(每鄉一人取/其尤㝡者)¶
<pb:KR3k0013_WYG_489-7a>¶
後漢光武建武五年十二月復濟陽二年徭役(洛陽縣/故城在)¶
(今曹州宛句縣西南光武考南頓君初為濟/陽令以哀帝建平六年帝生于濟陽宫故復)¶
六年正月改舂陵鄉為章陵縣世世復徭役比豐沛無¶
有所豫(髙祖豐沛邑人故世世給/復光武舂陵人故比之)¶
十九年九月光武南廵狩幸南陽進幸汝南南頓縣舎¶
置酒㑹賜吏人復南頓田租嵗父老前叩頭言皇考居¶
此日乆陛下識知寺舎(寺司也官府/所止皆曰寺)每来輒加厚恩願¶
賜復十年帝曰天下重器嘗恐不任日復一日安敢期¶
<pb:KR3k0013_WYG_489-7b>¶
十嵗乎吏人又言陛下實惜之何言謙也帝大笑復増¶
一嵗二十年復濟陽縣徭役六嵗¶
二十二年九月戊辰地震制誥曰日者地震南陽尤甚¶
其口賦逋稅而廬宅尤破壊者無收責(漢儀注曰人年/十五至五十六)¶
(嵗出賦錢人一百二十為一䈯又七嵗至十四出口錢/人二十以供天子至武帝時又口加三錢以補車騎馬)¶
(逋稅謂欠/田租也)¶
三十年七月幸魯國復濟陽縣是年徭役¶
中元元年二月封泰山四月大赦天下復嬴博梁父奉¶
<pb:KR3k0013_WYG_489-8a>¶
髙(四縣属/泰州郡)勿出今年田租芻藁¶
十一月復濟陽南頓是年徭役¶
眀帝中元二年二月即位九月赦隴西勿收今年租調¶
又所發天水三千人亦復是嵗更賦(更謂戍卒更相代/也賦謂僱更之錢)¶
(也更有三品有卒更有踐更有過更古正卒無常人皆/當迭為之有一月一更是為卒更貧者欲得僱更錢次)¶
(直者出錢僱之月二千是為踐更古者天下人皆當戍/邉三日亦名為更不可人人自行三日戍當行者不可)¶
(往即還因任一嵗次直者/出錢三百僱之謂之過更)¶
永平五年十月行幸鄴與趙王栩㑹鄴常山三老言於¶
<pb:KR3k0013_WYG_489-8b>¶
帝曰上生於元氏願蒙優復詔曰豐沛濟陽受命所由¶
加恩報徳適其宜也今永平之政百姓怨結而吏人求¶
復令人愧笑重逆此縣之拳拳其復元氏縣田租更賦¶
六嵗勞賜縣掾史及門闌走卒(五伯鈴下侍閣門闌部/署街里走卒皆有程品)¶
(多少随/所典)¶
九年三月詔郡國死罪囚減罪與妻子詣五原朔方占¶
著所在死者皆賜妻父若男同産一人復終身其妻無¶
父兄獨有母者賜其母錢六萬又復其口算¶
<pb:KR3k0013_WYG_489-9a>¶
和帝永元四年十二月詔今年郡國秋稼為旱蝗所傷¶
其什四已上勿收田租芻藁有不滿者以實除之(所損/什不)¶
(滿四者以/見損除也)¶
六年三月庚寅詔流民欲就賤還歸者復一嵗田租更¶
賦¶
九年六月蝗旱詔今年秋稼為蝗虫所傷皆勿受租更¶
芻藁若有所損失以實除之餘當收租者亦半入¶
十三年九月壬子詔曰荆州比嵗不節今此淫水為害¶
<pb:KR3k0013_WYG_489-9b>¶
(平地出水/為淫水)餘雖頗登而多不均浃深惟四民農食之本¶
慘然懐矜其令天下半入今年田租芻藁有宜以實除¶
者如故事貧民假種食皆勿收責¶
十四年七月甲寅詔復象林縣更賦田租芻藁二嵗十¶
月甲申詔兖豫荆州今年水雨淫過多傷農功其令被¶
害什四已上皆半入田租芻藁其不滿者以實除之¶
十六年七月辛巳詔令天下皆半入今年田租芻藁其¶
被災害者以實除之及田租芻藁皆勿收責¶
<pb:KR3k0013_WYG_489-10a>¶
安帝永初四年正月丁邜詔以三輔比遭冦亂人庶流¶
冗除三年逋租過更口算芻藁¶
七年八月詔郡國被蝗傷稼十五已上勿收今年田租¶
不滿者以實除之¶
元初元年十月乙夘詔除三輔三嵗田租更賦口算¶
建光元年十一月詔今年田租其被災甚者勿收口賦¶
丙午詔京師及郡國被水雨傷稼者随頃畆減田租¶
延光元年京師及郡國二十七雨水大風殺人詔田被¶
<pb:KR3k0013_WYG_489-10b>¶
淹傷者一切勿收田租¶
三年二月東廵狩祠南頓君光武皇帝于濟陽復濟陽¶
今年田租芻藁¶
四年六月少帝北鄉侯詔先帝廵狩所幸皆半入今年¶
田租¶
順帝永建元年十月甲辰詔以疫癘水澇令入半輸今¶
年田租傷害什四已上勿收責不滿者以實除之¶
三年正月丙子漢陽地䧟裂乙未詔勿收漢陽今年田¶
<pb:KR3k0013_WYG_489-11a>¶
租口賦¶
五年四月辛巳詔郡國貧人被災者勿收責今年過更¶
六年十一月辛亥詔曰連年災潦冀部尤甚比蠲除實¶
傷贍恤窮匱而百姓猶有棄業流亡不絶疑郡國用心¶
怠惰恩澤不宣易美損上益下書稱安民則惠其令冀¶
部勿收今年田租芻藁¶
陽嘉元年三月大赦廪冀州尤貧民勿收今年更租口¶
賦¶
<pb:KR3k0013_WYG_489-11b>¶
永和三年二月乙亥亰師及金城隴西地震二郡山岸¶
摧地䧟戊戌遣光祿大夫按行金城隴西賜壓死者除¶
今年田租尤甚者勿收口賦¶
四年八月太原郡旱民庶流冗癸丑遣光禄大夫按行¶
除更賦¶
桓帝建和元年正月戊午大赦灾害所傷什四已上勿¶
收田租其不滿者以實除之¶
永夀元年六月詔泰山瑯琊遇賊者勿收田租復更算¶
<pb:KR3k0013_WYG_489-12a>¶
三年¶
延熹九年正月詔曰比嵗不登人多饑窮又有水旱疾¶
疫之困盗賊徴發南州尤甚災異日食譴告累至亂政¶
在予仍獲咎徴其令大司農絶今嵗調度徴求及前年¶
所調未畢者勿復收責其災旱盗賊之郡勿收餘郡悉¶
半入¶
永康元年復博陵河間二郡比豐沛(河間桓帝祖所封/博陵桓帝父蠡吾)¶
(侯兾陵/在此)¶
<pb:KR3k0013_WYG_489-12b>¶
靈帝熹平四年四月郡國七大水六月𢎞農三輔螟令¶
郡國遇災者減田租之半其傷害什四已上勿收責¶
光和六年二月復長陵縣比豐沛(髙祖陵名/長陵也)¶
獻帝建安二十四年十一月孫權定荆州盡除荆州民¶
租稅¶
魏文帝以漢延康元年七月甲午南征至譙令曰先王¶
皆樂其所生禮不㤀其本譙霸王之邦真人本出其復¶
譙租稅二年¶
<pb:KR3k0013_WYG_489-13a>¶
黄初二年正月壬午復潁川郡一年田租詔曰潁川先¶
帝所由起兵征伐也官渡之役四方瓦觧逺近顧望而¶
此郡守義丁壮荷戈老弱負糧者漢祖以秦中為國本¶
光武恃河内為王基今朕復於此登壇受禪其以此郡¶
翼成大魏¶
眀帝青龍元年正月甲申青龍見郏之摩陂井中二月¶
改元改摩陂為龍陂鰥寡孤獨無出今年租賦¶
陳留王景元四年十二月以蜀劉禪降癸丑特赦益州¶
<pb:KR3k0013_WYG_489-13b>¶
士民復除租賦之半¶
咸熙元年十月詔勸募蜀人能内移者給廪二年復除¶
二十嵗¶
吴大帝嘉禾三年正月詔曰兵乆不輟民困於役嵗或¶
不登其寛諸逋勿復督課¶
晉武帝泰始元年十二月即位大赦復天下租賦及闗¶
市稅一年¶
六年七月丁酉復隴右五郡遇冦害者租賦¶
<pb:KR3k0013_WYG_489-14a>¶
七年閏五月詔交阯三郡南中諸郡無出今年戸調¶
八年六月丙申詔復隴右四郡遇冦害者租賦¶
咸寕元年二月以將士應已娶者多家有五女者給復¶
太康元年五月詔吴將吏渡江復十年百姓及百工復¶
二十年十月除五女復¶
三年十二月丙申詔四方水旱甚者無出田租¶
四年七月丙寅兖州大水復其田租¶
五年七月減天下户課三分之一¶
<pb:KR3k0013_WYG_489-14b>¶
六年正月庚申朔以比嵗不登免租貸宿負八月減百¶
姓綿絹三分之一¶
恵帝永平元年五月壬午除天下户調綿絹¶
成帝咸和四年七月詔復遭賊郡縣租稅三年¶
咸康二年三月旱詔免所旱郡縣徭役¶
六年十一月癸夘復琅琊比漢豐沛(琅琊元/帝本封)¶
孝武寧康二年四月壬戌詔三吴義興晉陵及㑹稽遭水¶
之縣尤甚者全除一年租布其次聴除半年¶
<pb:KR3k0013_WYG_489-15a>¶
大元四年正月辛酉大赦郡縣遭水旱者減租稅¶
五年六月以比嵗荒儉大赦自大元三年以前逋租宿¶
債皆蠲除之¶
宋髙祖永初元年八月戊辰詔曰彭沛下邳三郡首事¶
所基情義繾綣事由情奬今昔所同彭城桑梓本鄉加¶
隆攸在優復之制宜同豐沛彭沛下邳可復租布三十¶
年¶
文帝元嘉元年八月丁酉即位大赦天下逋租宿債勿¶
<pb:KR3k0013_WYG_489-15b>¶
復收己酉詔減荆湘二州今年租布之半¶
四年三月行幸丹徒謁京陵詔曰丹徒桑梓綢繆大業¶
攸始踐境永懐觸感㒺極昔漢章南廵加恩元氏况情¶
義二三有兼曩日思播遺澤酬慰士民其蠲此縣今年¶
租布¶
十七年十一月丁亥詔曰前所給揚南徐二州百姓田¶
糧種子兖兩豫青徐諸州比年所寛租榖應督入者悉¶
除半今年有不收處都原之凡諸逋債優量申減又州¶
<pb:KR3k0013_WYG_489-16a>¶
郡估稅所在市調多有煩刻山澤之利猶或禁斷役召¶
之品遂及稚弱諸如此比傷治害民自今咸依法令務¶
盡優允如有不便即依事别言不得茍趣一時以乖隠¶
䘏之旨主者明加宣下稱朕意焉¶
二十四年正月甲戌大赦蠲建康秣陵二縣今年田租¶
之半¶
二十六年三月丁巳以行幸丹徒謁京陵詔復丹徒縣¶
僑舊今嵗租布之半行所經縣蠲田租之半乙丑申南¶
<pb:KR3k0013_WYG_489-16b>¶
北沛下邳三郡復¶
二十八年魏人自盱眙奔走癸酉詔曰玁狁孔熾難及¶
數州睠言念之寤寐興悼强敵痍挫迸跡逺奔彫傷之¶
民宜時振理凡遭冦賊郡縣令還復居業封屍掩骼贍¶
賑饑流東作方始務盡勸課貸給之宜事從優厚其流¶
寓江淮者並聴節屬并蠲復調稅¶
孝武帝以元嘉三十年五月甲戌即位甲午曲赦京邑¶
三百里内并蠲今年租稅新亭戰亡者復同京城蠲尋¶
<pb:KR3k0013_WYG_489-17a>¶
陽西陽郡租布三年¶
孝建元年七月丙辰大赦逋租宿債勿復收曲赦京邑¶
三百里¶
三年制荆徐兖豫雍青冀七州統内家有馬一疋者蠲¶
復一丁¶
大明三年二月荆州饑三月甲申原田租布各有差¶
四月竟陵王誕反扵廣陵車駕出頓宣武堂¶
七月己巳斬誕辛未大赦王畿下貧之家近行頓所由¶
<pb:KR3k0013_WYG_489-17b>¶
並蠲租一年¶
四年正月乙亥躬耕藉田大赦原除逋租宿債¶
五年二月癸巳詔伐蠻之家蠲租稅之半¶
六年四月庚申詔原除南兖州大明三年已前逋租¶
八月癸亥詔原除大明四年已前逋租¶
七年二月甲寅廵南豫南兖二州丙辰赦令行幸所無¶
出今嵗租布其逋稅餘債勿復收蠲歴陽郡租輸三年¶
十二月丙午行幸歴陽郡甲寅大赦蠲郡租十年¶
<pb:KR3k0013_WYG_489-18a>¶
前廢帝以大明八年閏五月庚申即位十月庚辰詔原¶
除揚南徐州大明七年逋租¶
景和元年八月丙辰原除吴興義興晉陵琅琊五郡大¶
明八年已前逋租¶
明帝泰始二年十一月丙申制東土經荒流散並各還¶
本蠲衆調¶
四年四月己夘詔減郡縣田租之半¶
後廢帝元徽二年五月壬子江州刺史桂陽王休範反¶
<pb:KR3k0013_WYG_489-18b>¶
齊王蕭道成等討平之戊戌原除江州逋債其有課非¶
常調役為民蠧者悉皆蠲停¶
三年四月遣尚書郎到諸州檢括民户窮老尤貧者蠲¶
除課調丁壯猶有生業随宜寛申貲財足以充限者督¶
令結畢¶
四年七月戊子南徐州刺史建平王景素據京師反討¶
平之丙申原京邑二縣元年已前逋租¶
順帝昇明元年七月雍州大水八月壬子遣使賑䘏蠲¶
<pb:KR3k0013_WYG_489-19a>¶
除稅調丁夘原除元年已前逋調復郡縣祿田¶
二年二月戊子蠲雍州緣沔居民前被水災者租布¶
南齊髙帝建元三年七月丁巳詔南蘭陵桑梓本郡長¶
蠲租布武進王業所基復十年又詔三吴義興三¶
郡遭水減今年田租¶
二年二月甲午詔江西北民遭難流徙者制遣還本土¶
蠲今年租稅¶
十月原建元已前逋租¶
<pb:KR3k0013_WYG_489-19b>¶
三年六月大赦逋租宿債除減有差¶
四年二月詔元年已前逋債皆原除¶
武帝以建元四年三月壬戌即位癸酉詔曰城直之制¶
(城直言取財/直以修城也)歴代宜同頃嵗逋弛遂以萬計雖在憲宜¶
懲而原心可諒積年逋城可悉原蕩自茲以後申舊科¶
有違紏裁¶
六月戊戌詔曰吴興義興遭水蠲除租調¶
永明元年三月戊寅詔逋負督贓建元四年三月已前¶
<pb:KR3k0013_WYG_489-20a>¶
皆特除¶
四年閏正月辛亥躬耕籍田詔曰諸逋負在三年已前¶
尤窮弊者一皆蠲除¶
五年七月戊申詔曰丹陽屬縣建元四年已来至永明¶
三年所逋田租殊為不少京甸之内宜加優貸其中非貲¶
者可悉原停¶
八月乙亥詔今夏雨水吴興義興二郡田農多傷詳蠲¶
租調九月丙午詔尤貧之家可蠲三調二年¶
<pb:KR3k0013_WYG_489-20b>¶
六年閏十月乙夘詔曰北兖北徐豫司雍青冀八州邉¶
接疆場民多懸罄原永明以前所逋租調¶
七年正月戊申詔曰雍州頻嵗戎役兼水旱為弊原四¶
年已前逋租¶
八年七月癸亥詔曰司雍二州比嵗不稔雍州八年已¶
前司州七年已前逋租悉原汝南一郡復限更申五年¶
十月原建元以前逋租¶
九年八月吴興義興大水乙夘蠲二郡租¶
<pb:KR3k0013_WYG_489-21a>¶
十年正月戊午詔諸責負衆逋七年已前悉原除髙貲¶
不在此例¶
十一年七月詔曰水旱為災實傷農稼江淮之間倉廪¶
既虚遂草竊充斥互相侵奪依阻山湖成此逋逃曲赦¶
南北兖豫司徐五州南豫州之歴陽譙臨江廬江四郡¶
三調衆逋宿債並同原除其緣淮及青冀新附僑民復¶
除已訖更申五年¶
鬰林王以永明十一年七月戊寅即位癸未凡逋三調¶
<pb:KR3k0013_WYG_489-21b>¶
及衆責在今七月二十日前悉同蠲除¶
明帝建武元年十月癸亥即位詔逋租宿債換負官物¶
在建武元年以前悉原除之¶
二年三月戊申詔南徐州僑舊民丁多充戎旅蠲今年¶
三課己未詔雍豫司南兖徐五州遇冦之家悉停今年¶
租調丙寅停青州麥租¶
十二月丁酉詔吴晉陵二郡失稔之鄉蠲三調有差¶
四年正月壬寅詔曰民産子者蠲其父母調役一年新¶
<pb:KR3k0013_WYG_489-22a>¶
婚者蠲夫役一年¶
永泰元年正月癸未朔大赦逋租宿債在四年之前皆¶
悉原除三月丙午蠲雍州遇魏軍之縣租布¶
東昏侯永元元年六月甲子詔原雍州今年三調¶
八月乙巳蠲京邑遇水資財漂蕩者今年調稅¶
和帝中興元年三月乙巳即位于江陵四月戊辰詔曰¶
荆雍義舉所基實始王迹君子勞心細人盡力宜加酬¶
奬副其乃誠凡東討衆軍及諸嚮義之衆可普復除¶
<pb:KR3k0013_WYG_489-22b>¶
梁髙祖天監元年四月丙寅即位赦逋布口錢宿債勿¶
復收是嵗復南蘭陵武進縣依前代之科(蘭陵帝/所生地)¶
二年六月丁亥詔以東陽信安豐安三縣水潦漂損居¶
民資業遣使周履量蠲課調¶
七年六月辛酉復建修二陵週廻五里内居民¶
十六年正月辛未親祠南郊詔尤貧之家勿收今年三¶
調¶
普通元年正月乙亥朔大赦尤貧之家勿收常調¶
<pb:KR3k0013_WYG_489-23a>¶
二年正月辛巳親祠南郊詔尤貧之家勿收租賦¶
六年三月丙午賜新附民長復除¶
大通元年春正月辛未詔曰欽奉時事虔薦蒼璧思承¶
天徳惠此下民凡因事去土流移他境者並聴復宅業¶
蠲役五年尤貧之家勿收三調¶
大同元年十一月癸亥賜梁州歸附者復除有差¶
四年八月甲辰詔南兖北徐西徐東徐青冀南北青武¶
仁僮睢等一十二州既經饑饉曲赦逋租宿債勿收今¶
<pb:KR3k0013_WYG_489-23b>¶
年三調¶
七年正月辛巳親祠南郊赦天下其有流移及失桑梓¶
者各還田宅蠲課五年¶
十一月丁丑詔曰民之多幸國之不幸恩澤屢加彌長¶
奸盗朕亦知此之為病矣如不優赦非仁人之心凡厥¶
諐耗逋負起今七年十一月九日昧爽已前在民間無¶
問多少言上尚書督所未入者皆赦除之¶
十年三月甲午幸蘭陵詣建寧陵至修陵壬寅詔所經縣¶
<pb:KR3k0013_WYG_489-24a>¶
邑並無出今年租賦監所債民蠲復二年¶
九月己丑詔其有因饑逐食離鄉去土悉聴復業蠲課¶
五年¶
中大同元年三月乙巳赦其或為事逃叛流移困饑亡¶
鄉失土可聴復業蠲課五年停其徭役其被拘之身各¶
還本郡舊業若在皆悉還之¶
太清元年正月辛酉親祠南郊大赦天下尤窮者無出¶
即年租流移他鄉聴復宅業蠲課五年¶
<pb:KR3k0013_WYG_489-24b>¶
元帝承聖二年二月庚午詔曰食乃民天農為治本垂¶
之千載貽諸百王莫不敬授民時躬耕帝籍是以稼穡¶
為寳周頌嘉其樂章禾麥不成魯史書其方册秦人有¶
耕力之科漢氏開屯田之利頃嵗屯否多難薦臻干戈¶
不戢我則未暇廣田之令無聞於郡國載師之職有陋¶
于官方今元惡殄殱海内方一其庇黔首庶拯横流一¶
㕓曠務勞心日昃一夫廢業舄鹵無遺國富刑清家給¶
民足其力田之身在所蠲免外即宣勒稱朕意焉¶
<pb:KR3k0013_WYG_489-25a>¶
陳髙祖永定元年十月乙亥即位大赦天下逋租宿¶
債皆勿復收¶
二年十月甲寅太極殿成匠各給復¶
文帝天嘉元年二月乙亥詔曰日者凶渠肆虐衆軍進¶
討舟艦輸積權倩民丁師出經時役勞日乆今氛祲廓¶
清宜有甄被可蠲復丁身夫妻三年于役不幸者復其¶
妻子¶
宣帝大建二年秋八月甲申詔曰懐逺以徳抑惟常典¶
<pb:KR3k0013_WYG_489-25b>¶
去戎即華民之本志頃年江介繈負相随﨑嶇歸化亭¶
候不絶宜加䘏飬答其誠心維是荒境自投有在都邑¶
及諸州鎮不問逺近並蠲課役¶
四年八月乙未詔停督湘江二州逋租無錫等十五縣流¶
民並蠲其徭賦¶
閏十月辛未詔曰姑熟饒曠荆河澌擬博望闕畿天¶
限嚴峻龍山南指牛渚北臨對熊繹之餘城邇全琮之¶
故壘良疇美柘畦畆相望連宇髙甍阡陌如繡自梁末¶
<pb:KR3k0013_WYG_489-26a>¶
兵災彫殘略盡比雖務優寛猶未克復咫尺封畿宜湏¶
殷阜且衆將部下多寄上下軍民雜俗極為蠧耗自今¶
有罷任之徒許分留部下其已在江外亦悉迎還任南¶
州津裏安置有無交貨不責市估萊荒墾闢亦停租稅¶
臺遣鎮監一人共刺史津主分明檢押給地賦田各立¶
頓舎¶
六年三月癸亥詔曰去嵗南川頗言失稔所督田租于¶
今未即豫章等六部大建五年田租可申半至秋豫章¶
<pb:KR3k0013_WYG_489-26b>¶
又逋大建四年撿首田租亦申至秋南康一郡下應接¶
民間尤弊大建四年田租未入者可特原除庶修墾無¶
廢嵗取萬貫¶
十一月乙亥詔北討行軍之所並給復十年¶
八年二月丁丑詔江東道大建五年已前租稅夏調逋¶
在民間者皆原除之¶
九年五月丙子詔曰朕昧旦求衣日旰方食思𢎞億兆¶
用臻俾乂而牧守&KR0681;民㢘平未洽常年租賦多置逋餘¶
<pb:KR3k0013_WYG_489-27a>¶
即此務農宜𢎞寛省可起大建已來訖八年流移叛户¶
所帶租調七年八年叛義丁六年七年逋租田米粟夏¶
調綿絹絲布帛等五年訖七年通貲絹皆悉原之¶
十二年十一月己丑詔以亢旱傷農畿内為甚其丹陽¶
等十郡并諸署即年田稅禄秩並令原半其丁租申至¶
來年秋登¶
後主至徳二年十月己酉詔曰耕田自足乃曰淳風貢¶
賦之興其来尚矣葢由庚亟務不獲已而行焉但法令¶
<pb:KR3k0013_WYG_489-27b>¶
滋章奸盗多有俗尚澆詐政鮮惟良朕日旰夜分矜一¶
物之失所泣辜罪已愧三千之未措望訂初下使彊蔭¶
兼出如聞貧富均起單弱重弊斯豈振窮扇暍之意與¶
是乃下吏箕歛之苛也故云百姓不足君孰與足自大¶
建十四年望訂租調逋未入者並悉原除(餘具閏位/戒勵門)¶
禎明元年三月丁夘詔至徳元年望訂租調逋未入者¶
并皆原之¶
　册府元龜卷四百八十九¶
