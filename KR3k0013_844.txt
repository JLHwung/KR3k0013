# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:35.273060
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百四十四
<pb:KR3k0013_WYG_844-1a>¶
欽定四庫全書¶
　冊府元龜卷八百四十四　宋　王欽若等　撰¶
　　總録部¶
　　　　守官　　勤幹¶
　　　守官¶
傳曰守道不如守官又曰見死不更其守盖夫委質公¶
朝從政王室靖恭爾位職思其憂故有專秉彞章恪居¶
官次弓招靡應李法是從聞變難而不移彊臣以之屈¶
<pb:KR3k0013_WYG_844-1b>¶
意奉憲令而無撓明主繇是改觀得守器之規絶代庖¶
之咎宜乎寵以異數謂之能臣者哉¶
欒鍼晉中軍帥欒書子也晉侯及楚子鄭伯戰于鄢陵¶
有淖於前(淖泥/也)乃皆左右相違於淖(違辟/也)步毅御晉厲¶
公欒鍼為右(步毅即/郤毅)欒范以其族夾公行(二族强故/在公左右)陷¶
于淖欒書将載晉侯鍼曰書退國有大任焉得專之(在/君)¶
(前故子名其父大/任謂元帥之職)且侵官冒也(載公為/侵官)失官慢也(去將/而御)¶
(失官/也)離局姦也(逺其部曲/為離局)有三罪焉不可犯也乃扶公¶
<pb:KR3k0013_WYG_844-2a>¶
以出於淖¶
謝息魯孟僖子家臣孟孫從昭公如楚晉人來治杞田¶
季孫将以成與之(成孟氏邑/本杞田)謝息為孟孫守不可曰人¶
有言曰雖有挈瓶之智守不假器禮也(挈瓶汲者喻一/知為人守器猶)¶
(知不以/借人)夫子從君而守臣喪邑(夫子謂孟/僖子也)雖吾子亦有¶
猜焉(言季孫亦将/疑我不忠)¶
齊虞人(史失/姓名)景公田于沛(沛澤/名)招虞人以弓不進公使¶
執之辭曰昔我先君之田也旌以招大夫弓以招士皮¶
<pb:KR3k0013_WYG_844-2b>¶
冠以招虞人臣不見皮冠故不敢進乃舍之仲尼曰守¶
道不如守官(君招當往道之常也/非物不進官之制也)君子韙之(韙是/也)¶
孔子嘗為委吏矣㑹計當而已矣為乗田矣牛羊茁壯¶
長而已矣(孔子嘗為貧而禄仕委吏主委積庾倉之吏/也不失㑹計直當其多少而已乗田苑囿之)¶
(吏也主六畜之芻牧也牛羊茁壯肥好食令長大而已/茁長貌也詩云彼茁者葭位卑不得髙言預朝事故但)¶
(稱職/而已)¶
漢胡建字子孟孝武天漢中守軍正丞(南北軍各有正/又置丞而建未)¶
(得真官/兼守之)貧無車馬嘗步與走卒起居所以慰薦走卒甚¶
<pb:KR3k0013_WYG_844-3a>¶
得其心(慰者自上安下者/也薦者舉藉也)時監軍御史為姦穿北軍壘¶
垣以為賈區(坐賣曰賈為賈物之區也區者小室之名/若今小巷屋之類耳故行士之屋謂之區)¶
(廬宿衛宫外士/稱為區士也)建欲誅之乃約其走卒(約束/也)曰我欲與¶
公有所誅吾言取之則取斬之則斬於是當選士馬日¶
監軍御史與䕶軍諸校列坐堂皇上(校者諸軍之部校/也室無四壁曰皇)¶
建從走卒趨至堂皇下拜謁因上堂走卒皆上建指監¶
軍御史曰取彼走卒前曳下堂皇建曰斬之遂斬御史¶
䕶軍諸校皆愕警不知所以建亦已有成奏在其懷中¶
<pb:KR3k0013_WYG_844-3b>¶
遂上奏曰臣聞軍法立武以威衆誅惡以禁邪今監軍¶
御史公穿軍垣以求賈利(公謂顯/然為之)私買賣以與士市不¶
立剛毅之心勇猛之節亡以帥先士大夫尤失理不公¶
用文吏議不至重法黄帝李法曰(獄官名也天文志左/角李右角將兵書之)¶
(法也李者法官之號也總主征伐/刑戮之事也故稱其書曰李法)壁壘已定穿窬不繇¶
路是謂姦人姦人者殺(窬小/竇也)臣謹案軍法曰正亡屬將¶
軍將軍有罪已聞(言軍正不屬將軍將/軍有罪過得表奏之)二千石以下行¶
法焉(二千石謂軍中/校尉都尉之屬)丞於用法疑(丞屬軍正斬御/史於法有疑)執事¶
<pb:KR3k0013_WYG_844-4a>¶
不諉上(諉累也言執事者當見法/即行不可以事累於上也)臣謹以斬昩死以聞¶
制曰司馬法曰國容不入軍軍容不入國何文吏也(司/馬)¶
(法亦兵書之名也解在主父偃傳/詔言在令軍中何用文吏議也)三王或誓於軍中欲¶
民先成其慮也或誓於軍門之外欲民先意以待事也¶
(慮謂計念也先意/謂先為之意也)或將交刃而誓致民志也(欲致民勇/志使不奔)¶
(北/)建又何疑焉建繇是顯名¶
符璽郎(史失/姓名)昭帝時殿中嘗有怪一夜羣臣相驚霍光¶
召尚符璽郎(恐有變難故/欲收取璽)郎不肯授光光欲奪之郎按¶
<pb:KR3k0013_WYG_844-4b>¶
劒曰臣頭可得璽不可得也光甚義之明日詔増此郎¶
秩二等衆庶莫不多光¶
後漢祭遵從光武征河北為軍市令舎中兒犯法遵格¶
殺之光武怒命收遵時主簿陳副諫曰明公嘗欲衆軍¶
整齊今遵奉法不避是敎令所行也光武乃貰之以為¶
刺姦將軍謂諸将曰當避祭遵吾舎中兒犯法尚殺之¶
必不私諸卿也¶
侯覇為淮平大尹政理有能名及王莽之敗覇保固守¶
<pb:KR3k0013_WYG_844-5a>¶
卒全一部¶
郅惲字君章為上東城門候光武嘗獵車駕夜還惲拒¶
闗不開帝令從者見面於門間惲曰火明燎逺不受詔¶
帝乃迴從東中門入(東面中/門也)¶
何湯為開陽門候建武十八年夏旱公卿皆暴露請雨¶
雒陽令著車盖出門湯將衛士鉤令車收案有詔免令¶
官拜湯虎賁中郎將光武嘗歎曰﨣﨣武夫公侯干城¶
何湯之謂帝又㣲行夜還湯閉門不納更從中東門入¶
<pb:KR3k0013_WYG_844-5b>¶
明旦召詣大官賜食諸門候皆奪俸¶
第五倫為京兆尹閻興主簿時長安鑄錢多姦巧乃署¶
倫為督鑄錢掾領長安市倫平銓衡正斗斛市無阿枉¶
百姓悦服¶
晉徐𦙍為羊祜軍司馬祜在荆州頗以畋獵廢政嘗欲¶
夜出𦙍執㦸當營門曰將軍都督萬里安可輕脱將軍¶
安危亦國家之安危也𦙍今日若死此門乃開耳祜改¶
容謝之此後稀出矣¶
<pb:KR3k0013_WYG_844-6a>¶
後趙王假為永昌門候石勒嘗夜㣲行簡察營衛齎繒¶
帛金銀以貽門者求出永昌門假欲收捕之從者至乃¶
止旦召假以為振忠都尉爵闗内侯¶
後秦王滿聰為城門校尉姚興從朝門游於文武苑及¶
昬而還將自平朔門入前驅既至滿聰被甲持杖閉門¶
拒之曰今已昬闇奸良不辨有死而已門不可開興乃¶
迴從朝門而入旦而召滿聰進位二等¶
宋謝莊為侍中領前軍將軍武帝出行夜還勑開門莊¶
<pb:KR3k0013_WYG_844-6b>¶
居守以棨信或虛報不奉㫖須墨詔乃開上後因酒讌¶
從容曰卿欲效郅君章耶對曰臣聞蒐巡有度郊祀有¶
節盤於遊畋著之前誡陛下今蒙犯塵露晨往宵歸容¶
有不逞之徒妄生矯詐臣是以伏須神筆乃敢開門耳¶
南齊荀伯玉為太祖冠軍參軍隨太祖還都除奉朝請¶
令伯玉看宅知家事孝武罷廣興還立别宅遣人於大¶
宅掘樹數株伯玉不與馳以聞太祖曰卿執之是也¶
傅寂之年十七為州西曹兼直主簿刺史王彧行夜還¶
<pb:KR3k0013_WYG_844-7a>¶
前驅已至寂之不肯開門曰不奉墨㫖彧乃於車中為¶
敎然後開彧歎曰不意郅君章近在閭下即轉為主簿¶
北齊張耀為尚書右丞文宣曽因近出令耀居守嘗夜¶
還耀不時開門勒兵嚴備帝駐蹕門外久之催迫甚急¶
耀以夜深真偽難辨須火至面識門乃可開於是獨出¶
見帝笑曰卿欲學郅君章也乃使耀前開門然後入深¶
嗟賞之賜與錦采¶
唐褚遂良為諫議大夫兼知起居事太宗嘗問曰卿知¶
<pb:KR3k0013_WYG_844-7b>¶
起居記録何事大抵人君得觀之否遂良對曰今之起¶
居即左右史古左右史書人君言事且記善惡以為鑒¶
誡庶幾人主不為非法不聞帝王躬自觀史太宗曰朕¶
有不善卿必記之邪遂良曰守道不如守官臣職當載¶
筆君舉必記太宗以為然¶
王播為侍御史徳宗貞元末李實為京兆尹恩寵莫二¶
播嘗遇之通途故事臺府相臨實宜下道避至是實不¶
肯避呵道如故播嘗自臺移牒實怒遂奏播為三原令¶
<pb:KR3k0013_WYG_844-8a>¶
　　　勤幹¶
傳曰能業其官詩云不懈於位盖夫明幹勵職受任居¶
方有綂理之才資精練之用雖復繁於簿領靡厭於官¶
曹政經是勤吏事攸攝幹蠱之謂兹以足稱在公之心¶
於焉是取斯所謂思不出位職思其憂智效一官守不¶
假器敏以為政行之惟艱者也故以明濟著聞僶勉從¶
事或終日以斂膝或申旦而不寢衆務具舉彊力斯在¶
兹故為吏者克勵其所守者矣若乃徼當官之譽取辨¶
<pb:KR3k0013_WYG_844-8b>¶
職之稱雖日無近名盖亦不信矣¶
𡨕為夏司空勤其官事死於水中殷人郊之¶
孔子為魯季氏史料糧平嘗為司職吏而畜蕃息¶
趙奢者趙之田部吏也收租税而平原君家不肯出趙¶
奢以法治之殺平原君用事者九人¶
漢蕭何沛人也以文無害為沛主吏掾(害傷也無能/傷害之也)¶
秦御史監郡者與從事辨之(何與共事備辨/明何素有方略)何乃給泗¶
水卒吏事第一(課最/上)秦御史欲入言徴何何固請得毋¶
<pb:KR3k0013_WYG_844-9a>¶
行¶
尹翁歸為平陽市吏是時大將軍霍光秉政諸霍在平¶
陽奴客持刀兵入市鬬變吏不能禁(變亂/也)及翁歸為市¶
吏莫敢犯者¶
張安世字子孺少以父任為郎用善書給事尚書(於尚/書中)¶
(給事中/給供也)精力於職休沐未嘗出¶
後漢劉虞東海恭王之後也遭世衰亂又與時主疏逺¶
仕縣為戸曹吏以能治身奉職召為郡吏¶
<pb:KR3k0013_WYG_844-9b>¶
虞延陳留東昬人也光武東之雒過小黄髙帝母昭靈¶
后園陵在焉時延為部督郵詔呼引見問園陵之事延¶
進止從容占拜可觀其陵樹株蘖皆諳其數爼豆犧牲¶
頗曉其禮帝善之¶
盖延初厯郡列椽州從事所在職辦¶
陳寵辟司徒鮑昱府掾屬專尚交遊以不肯親事為髙¶
寵嘗非之獨勤以物務¶
魏薛悌字孝威太祖定冀州以悌及東平王國為左右¶
<pb:KR3k0013_WYG_844-10a>¶
長史後至中領軍並悉忠貞練事為世吏表¶
髙柔為刺姦令史柔既處法平允又夙夜匪懈至擁膝¶
抱文書而寢太祖嘗夜㣲出觀察諸吏見柔哀之徐解¶
裘覆柔身而去自是辟焉¶
李勝為滎陽太守河南尹勝前後所為宰守未嘗不稱¶
職¶
陳本厯位郡守九卿所在操綱領舉大體能使羣下自¶
盡有綂御之才不親小事不讀法律而得廷尉之稱優¶
<pb:KR3k0013_WYG_844-10b>¶
於司馬岐等精練文理¶
蜀李福為江州督揚威將軍入為尚書僕射福為人精¶
識果鋭敏於從政¶
王離字伯元以幹才顯為督軍從事推法平當代王祗¶
為犍為太守¶
李嚴字方正南陽人也少為郡職吏以才幹稱荆州牧¶
劉表使厯諸郡縣¶
吳吕岱守吳丞時大帝領㑹稽太守親斷諸縣倉庫及¶
<pb:KR3k0013_WYG_844-11a>¶
囚繫長丞皆見岱處法應問甚稱帝意召署録事¶
滕𦙍當諸葛恪征淮南以𦙍為都督掌綂留事𦙍白日¶
接賔客夜省文書或至曉不寐¶
晉謝晦為豫州治中從事義熈八年土斷僑流郡縣使¶
晦分判揚豫民户以平允見稱¶
陶侃為荆州刺史侃性聰敏勤於吏職恭而進禮愛好¶
人倫終日斂膝危坐閫外多事千緒萬端罔有遺漏¶
陳頵字延思仕為郡督郵簡獲隠慝者三千人為一州¶
<pb:KR3k0013_WYG_844-11b>¶
尤最太守劉亨拔為主簿¶
宋沈叔任少有幹質初為揚州主簿髙祖太尉參軍吳¶
山隂令治皆有聲¶
南齊吕安國廣陵人也宋大明末安國以將領見任隠¶
重有幹局為劉勔所稱¶
梁宋史仕宋為郢州治中有稱名職¶
劉坦齊建元初為南郡王國常侍尋補孱陵令遷南中¶
郎録事參軍所居以幹濟稱¶
<pb:KR3k0013_WYG_844-12a>¶
徐勉為侍中時王師北伐候驛填委勉參掌軍書劬勞¶
夙夜動經數旬乃一還宅每還羣犬驚吠勉歎曰吾憂¶
國忘家至於是若吾亡後亦是傳中一事¶
後梁沈君公吳興人有幹局美風儀文章典正特為明¶
帝所重厯中書黄門侍郎御史中丞傅俊少博學有才¶
幹厯山隂吳建康令並有能名¶
陳華皎為吳興都尉録軍府文帝為太守榖帛多以委¶
之皎聰慧勤於簿領¶
<pb:KR3k0013_WYG_844-12b>¶
殷不佞少立名節好讀書尤長吏術仕梁起家為尚書¶
兵郎甚有能幹¶
後魏崔休為司徒右長史聰明强濟善斷决政府多事¶
辭訟盈几剖判若流殊無凝滯加之公平清潔甚得時¶
譽¶
鄭懿渉厯經史善當世事閑雅有治才為孝文所器遇¶
拜長史兼給事黄門侍郎司徒左長史¶
曹世表字景昇京兆王征以為從事中郎攝中外兵事¶
<pb:KR3k0013_WYG_844-13a>¶
自當煩劇論者皆稱其能¶
崔𤣥伯少有才雋號為冀州神童苻融牧冀州為冀州¶
從事管征東記室出總庶事入為賔友衆務修理處斷¶
無滯苻堅聞而竒之¶
髙謐字安平有文武才度以功臣子召入禁中除中散¶
專典祕閣肅勤不倦太武深重之¶
李冲位至尚書僕射機敏有巧思北京明堂圜丘太廟¶
及雒都初基安處郊祧新起園寢皆資於冲勤志彊力¶
<pb:KR3k0013_WYG_844-13b>¶
孜孜無怠且理文簿兼營匠制几案盈積剞劂在手初¶
不勞厭也¶
穆弼為中書舎人轉司州治中别駕厯任有稱又為北¶
鎮都將軍徴拜殿中尚書出鎮涼州所在著稱¶
封興之為瀛冀二州北平府長史所厯有當官之譽¶
陸恭之字季順有操尚累遷鎮南將軍所厯並有聲績¶
平嘗為著作郎遷祕書丞時髙允為監河間邢祐北平¶
陽嘏河東裴宗廣平程駿金城趙元順等為著作佐郎¶
<pb:KR3k0013_WYG_844-14a>¶
雖才學互有短長然俱為稱職並號長者允每稱博通¶
經籍無過嘗也¶
李奨為散騎常侍鎮東將軍河南尹奨前後所厯皆以¶
明濟著稱¶
劉懌厯徐州别駕兖州左軍府長史司空諮議參軍屢¶
為行臺出使所厯皆有當官之稱¶
崔敬邕性長者有幹用自司徒主簿轉尚書都官郎中¶
所在稱職¶
<pb:KR3k0013_WYG_844-14b>¶
房景為歩兵校尉領尚書郎齊州中正所厯皆有當官¶
之稱¶
叔孫隣少聰慧知名稍遷北部尚書有當官之稱¶
郭祚轉中書侍郎遷尚書左丞長兼給事黄門侍郎清¶
勤在公夙夜匪懈孝文甚知賞之¶
穆觀為左衛將軍管門下中書出納詔命及訪舊事未¶
嘗有所遺漏孝文竒之¶
許惇字季良清識敏速達於從政位司徒主簿以明斷¶
<pb:KR3k0013_WYG_844-15a>¶
見知時人號為入鐵主簿¶
北齊司馬子如為吏部郎中舉清勤平約遷司徒左長¶
史兼廷尉卿以平直稱及領御史中丞正色舉察為朝¶
廷所許¶
李璵字道璠隴西成紀人涼武昭王暠之五世孫父韶¶
並有重名於魏代璵有識量釋褐太尉行參軍累遷司¶
徒右長史及遷都於鄴留璵於後監掌府藏及撤運宫¶
廟材木以明幹見稱累遷驃騎大將軍東徐州刺史¶
<pb:KR3k0013_WYG_844-15b>¶
白建字彦舉太原陽邑人也初入為大丞相府騎兵曹¶
典執文帳明解書計為同局所推¶
封詢闚渉經史清素自持厯官皆有幹局才具治郡甚¶
著聲績民吏敬而愛之¶
叱列長文為涇州長史雖無他伎能在官以清幹著稱¶
張耀累遷秘書監耀厯事累世奉職恪勤咸見親待未¶
嘗有過¶
後周冦雋仕後魏為司空府功曹參軍轉主簿時靈太¶
<pb:KR3k0013_WYG_844-16a>¶
后臨朝減食禄官十分之一造永寧佛寺令雋典之資¶
費巨萬主吏不能欺隠寺成又極壯麗太后嘉之除左¶
軍將軍¶
裴俠為工部中大夫俠嘗遇疾沈頓士友憂之忽聞五¶
鼓便即驚起顧左右可向府耶所苦因此而瘳晉公䕶¶
聞之曰裴俠危篤若此而不廢憂公因聞鼓聲疾病遂¶
愈此豈非天祐其勤恪者也¶
裴祥俠之子也性忠謹有理劇才少為成都令清不及¶
<pb:KR3k0013_WYG_844-16b>¶
俠斷决過之¶
薛善為汾隂令善幹用彊明一郡稱最太守王羆美之¶
令善兼督六縣事尋為行臺郎中時欲廣置屯田以供¶
軍費乃除司農少卿領同州夏陽縣二十屯監又於長¶
陽諸屯置鐵冶復令善為監每月役八千人營造軍器¶
善自督課兼加慰撫甲兵精利而皆忘其苦焉¶
髙賔累遷計部中大夫賔敏於從政果敢能斷决案牘¶
雖繁綽有餘裕¶
<pb:KR3k0013_WYG_844-17a>¶
李彦累遷開府儀同三司素多疾而勤於蒞職雖沈頓¶
枕蓆猶理務不輟遂至於卒¶
申徽初為西魏右僕射賜姓宇文氏徽性勤至凡所居¶
官案牘無大小皆親自省覽以是事無稽滯吏不得為¶
姦後雖厯公卿此志不懈¶
楊敷為司本中大夫軍器副監敷明習吏事所在以勤¶
察著名毎嵗奏課居最累獲優賞¶
裴果魏孝閔時厯眉復二州刺史果性嚴猛能斷决抑¶
<pb:KR3k0013_WYG_844-17b>¶
挫豪右理屈滯牧數州號為稱職¶
馮遷少修謹有幹能辟從事魏神龜中刺史楊均引為¶
中兵參軍事轉定襄令尋為并州水曹參軍所厯之職¶
咸以勤恪著稱¶
柳帶韋為開府儀同三司凡居劇職十有餘年處斷無¶
滯官曹清肅¶
梁昕温裕有幹能厯官内外咸著聲稱¶
隋杜臺卿兄㽔學業不如臺卿而幹局過之仕至開州¶
<pb:KR3k0013_WYG_844-18a>¶
刺史¶
趙綽河東人也性質直剛毅在周為天官府史以恭謹¶
恪勤擢授夏官府下士稍以明幹見知¶
李圓通京兆涇陽人也髙祖為隋國公擢授參軍事髙¶
祖初少時毎讌賔客嘗令圓通監厨性嚴整左右婢僕¶
咸所敬憚惟世子乳母恃寵輕之賔客未供每有干請¶
圓通不許或輒持去圓通大怒叱厨人撾之數十呌呼¶
之聲徹於閣内僚吏左右相顧失色賔去之後髙祖具¶
<pb:KR3k0013_WYG_844-18b>¶
知之召圓通命坐賜食從此獨善之以為堪當大任髙¶
祖作相賜封懐昌男¶
張䖍雄少有才器秦孝王俊為秦州總管選為法曹參¶
軍王嘗親按囚徒䖍雄不持狀口對百餘人皆盡事情¶
同輩莫不歎服¶
元文都性鯁直明辨有器幹仕周為右侍上士¶
劉炫河間人也少以聰敏見稱刺史李繪署禮曹從事¶
以吏幹知名¶
<pb:KR3k0013_WYG_844-19a>¶
賀婁子幹字萬壽少驍武知名釋褐司水上士稱為彊¶
濟¶
楊汪為尚書司勲兵部二曹侍郎秦州總管長史名為¶
明幹¶
周羅㬋為&KR0206;州刺史俄轉涇州刺史母憂去職未期復¶
起授&KR0206;州刺史並有能名¶
劉子翼為大理正甚有當時之譽¶
薛孺為清陽令襄城掾所經並有惠政¶
<pb:KR3k0013_WYG_844-19b>¶
唐戴胄魏郡人也性正直有幹局明習律令尤曉文簿¶
隋末為門下録事納言蘇威黄門侍郎裴矩甚禮之¶
劉洎字思逺南郡江陵人也少好讀書性勁躁有幹略¶
張光輔本燉煌人也少明辨有幹局厯遷司農少卿文¶
昌右丞及為宰相皆有能名¶
蕭至忠景雲中受晉州刺史明於吏道甚有能名¶
崔日用初為芮城尉則天幸長安儲供繇陜州刺史宗¶
楚客專以頓事委日用條白物役當煩而省楚客深加¶
<pb:KR3k0013_WYG_844-20a>¶
賞歎繇是擢用新豐尉遷監察御史¶
顔杲卿以䕃授官性剛直有吏幹開元中為魏州録事¶
參軍振舉綱目政稱第一¶
李彭年有吏才工於剖析有當官之稱¶
裴耀卿為濟州刺史𤣥宗車駕東廵州當大路道里綿¶
逺而戸口寡弱耀卿躬自條理科配得所時大駕所厯¶
凡十餘州耀卿稱為知頓之最¶
&KR0253;沇為監察御史與兄演溶弟清俱以幹局吏事擅能¶
<pb:KR3k0013_WYG_844-20b>¶
名於時長史韓朝宗裴逈咸以推覆簡勾之任委之處¶
事平允剖斷精當動為羣僚楷式¶
吕謹為哥舒翰支度判官性謹宻勤於職務在使幕縱¶
無事塊然獨坐不離案牘翰益親之¶
李麟為河東太守本道採訪處置使及安禄山反以武¶
臣吕崇貴代之麟還京所厯皆有美稱以謹靖雅正自¶
處¶
韋倫為内作使判官時宫内土木之功無虚日内作人¶
<pb:KR3k0013_WYG_844-21a>¶
吏因縁為姦倫又躬親閱視省費減倍改大理評事¶
李若&KR0206;性剛正有吏才厯安定扶風録事參軍皆為稱¶
職累遷長安令¶
班宏為尚書侍郎性勤恪毎晨入官署至夕方歸下吏¶
不堪其勞故莅職頗以清白勤幹稱¶
韋元甫少修謹敏於學行初任滑州白馬尉以吏術知¶
名本道採訪使韋陟深器之奏充支使與同幕判官員¶
錫齊名元甫精於簡牘錫詳於訊覆陟推誠任之時人¶
<pb:KR3k0013_WYG_844-21b>¶
謡曰員推韋狀¶
劉贊少以資䕃補吏累授鄠縣丞宰相杜鴻漸判官楊¶
炎美之¶
鄭𤣥累遷刑部尚書性嚴毅有威斷更踐劇任時稱其¶
能¶
盧士玫山東右族以文儒進性端厚與物無競雅有令¶
聞始為吏部員外郎甚稱職轉郎中¶
後唐張敬詢少事武皇性勤幹時太祖收市甲馬屢濟¶
<pb:KR3k0013_WYG_844-22a>¶
國難尤留意於兵仗敬詢自軍吏至牙校專掌甲坊十¶
五年尤稱職¶
孟鵠本魏州案吏也莊宗初定魏博選幹吏以計兵職¶
鵠為度支孔目官掌邢洺錢榖司明宗時為邢洺節度¶
使軍賦三分之一屬覇府鵠於調算之間不至苛急毎¶
事曲意承迎帝心甚徳之而度支使孔謙專典軍賦其¶
於藩鎮徴督苛急帝嘗切齒及帝即位鵠時為租庸院¶
勾押擢為客省副使樞宻院承㫖當年為三司副使¶
<pb:KR3k0013_WYG_844-22b>¶
晉周瓌北京晉陽人也少端直善計書自髙祖厯數鎮¶
用為腹心累職至牙門都校凡庸調出納咸以委瓌經¶
十餘年未嘗以㣲累見忤帝甚重之¶
周邊蔚初仕後唐為華州記室莊宗之伐蜀大軍出於¶
華下時華方闕帥詔令蔚權領軍府事供億軍須甚有¶
幹濟之稱¶
　¶
　冊府元龜卷八百四十四¶
