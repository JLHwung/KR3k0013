# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:04.262324
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一
<pb:KR3k0013_WYG_001-1a>¶
欽定四庫全書¶
　册府元龜巻一　　　　宋　王欽若等　撰¶
　　帝王部¶
　　　總序¶
昔雒出書九章聖人則之以為世大法其初一曰五行¶
一曰水二曰火三曰木四曰金五曰土帝王之起必承¶
其王氣大古之世鴻荒朴畧不可得而詳焉庖犧氏之¶
王天下也繼天之統為百王先實承木德以建大號三¶
<pb:KR3k0013_WYG_001-1b>¶
墳所紀允居其首葢五精之運以相生為德木生火火¶
生土土生金金生水水生木乗時迭王以昭統緒故創¶
業受命之主必推本乎歴數參考乎徵應稽其行次上¶
承天統春秋之大居正貴其體元而建極也前志之論¶
閏位謂其非次而不當也共工氏任智刑以御九域霸¶
而不王雖承太昊之後而不齒五德之序神農氏以火¶
承木故為炎帝軒轅有土德之瑞故號黄帝少昊以金¶
德王故號曰金天氏顓頊以水德王號曰髙陽氏帝嚳¶
<pb:KR3k0013_WYG_001-2a>¶
以木德王號曰髙辛氏帝堯以火德王號曰陶唐氏帝¶
舜以土德王號曰有虞氏繇虞氏以上皆承運更起應¶
期正位參列五辰之次而克當統紀至於正朔服色之¶
改度戎祀朝㑹之所尚記籍斯逸罕得而述焉夏后氏¶
受有虞之禪是謂金德正用建寅其色尚黑商湯代夏¶
以水德王正用建丑其色尚白周武以木德王正用建¶
子其色尚赤三代之際各居一統錯綜其數以通其變¶
順三微之序極三才之致咸享祚長乆蓋得夫天厯之¶
<pb:KR3k0013_WYG_001-2b>¶
正也三季之衰秦兼天下獨推五勝不當正統漢祖以¶
斷蛇之符上繫成周是為火德起自沛中旗幟皆赤至¶
文帝時魯人公孫臣推終始之𫝊謂漢承秦當用土德¶
土德之應黄龍當見宜改正朔服色尚黄時丞相張蒼¶
引河決金隄以為漢當水德以十月為正其色外黒内¶
赤遂罷公孫臣之議明年黄龍見成紀乃用土行改歴¶
服色而賈誼亦以為然孝武正歴以正月為歲首色尚¶
黄數用五葢以秦為水德據漢土而克之從所不勝遂¶
<pb:KR3k0013_WYG_001-3a>¶
順黄德劉向父子以為帝出乎震故庖犧氏姓受木德¶
以母傳子終而復始自農軒歴唐虞三代漢得火行上¶
合天統當時雖建厥議未克遵行世祖中興乃用其説¶
魏氏始基有黄星之應又太史丞許芝言戊寅黄龍見¶
此受命之符最著明者也又易運期讖有黄氣授真人¶
出之言又太微中黄帝坐嘗明赤帝坐嘗不見以為黄¶
家興而赤家衰亡之漸又熒惑失色十有餘年蘇林董¶
巴等又言魏之氏族出自顓頊與舜同祖舜以土德承¶
<pb:KR3k0013_WYG_001-3b>¶
堯之火今魏亦以土德承漢之火於行運合於堯舜授¶
受之次既而受漢禪改元黄初議更正朔易服色殊徽¶
號同律度量以乘土行以夏數為得天即用夏正而服¶
色尚黄然尚循漢正朔弗之改也明帝在東宫著論以¶
為五帝三王雖同氣共祖祖不相襲正朔自宜改變以¶
明受命之運即位乆之從髙堂隆之議乃推三統之次¶
以魏得地統遂用建丑之月為正月服色尚青犧牲用¶
白戎事乗黒首白馬建大赤之旂朝㑹建大白之旂齊¶
<pb:KR3k0013_WYG_001-4a>¶
王嗣位以夏正得天改用建寅為正月晉武泰始二年¶
有司舉唐堯舜禹不易祚改制至於湯武始推行數今¶
晉繼三皇舜禹之迹應天受禪宜用前代正朔服色如¶
虞遵唐故事而史臣之記晉為金行服色尚赤後魏道¶
武天興初始詔有司議定行次有司曰國家繼黄帝之¶
後宜為土德有土畜之瑞及黄星之符遂從土德服色¶
尚黄數用五犧牲用白行夏之正孝文太和中下詔以¶
丘澤初制配尚宜定五德相襲論有異常帝令百辟集¶
<pb:KR3k0013_WYG_001-4b>¶
議髙閭以為漢用火德徴斬蛇之符上繼於周棄秦之¶
暴越惡承善不以世次為正自時厥後乃以為常魏承¶
漢火生土故魏為土德晉承魏土生金故晉為金德趙¶
承晉金生水故趙為水德燕承趙水生木故燕為木德¶
秦承燕木生火故秦為火德今魏宜承秦為土德李彪¶
崔光等以為宜紹晉金德不當次於僭偽建議各殊稱¶
年不定既而穆亮等大臣共議宜上承晉世定為水德¶
孝文下詔特從其説後周革命有赤雀之祥羣臣奏議¶
<pb:KR3k0013_WYG_001-5a>¶
請更正朔定為木行以承水德服色尚烏隋文受禪次¶
用火德以有赤光之瑞車服旌旗悉皆尚赤而帝服戎¶
服悉皆以黄唐氏承統盛德在土至開元中有請改為¶
金德者終報罷之天寳中令諸衛緋色幡改為赤黄色¶
以應土德朱梁建國如秦之暴雖宅中夏不當正位同¶
光纘服再承絶緒晉承唐後是為金德漢氏承晉實當¶
水行周祖即位之初有司定為木德自伏羲氏以木王¶
終始之傳循環五周至於皇朝以炎靈受命赤精應讖¶
<pb:KR3k0013_WYG_001-5b>¶
乗火德而王混一區夏宅土中而臨萬國得天統之正¶
序矣凡帝王部一百二十八門¶
　　　帝系¶
夫結繩之初朴畧茫昧莫獲而詳書契之後辨姓授氏¶
可得而記太昊之前譜牒葢闕帝鴻之後世緒具存司¶
馬遷著之史記以存系表明乎受天命膺帝期者葢以¶
祖宗實有茂德所以後世承乎發祥若乃后稷播植周¶
室於是隆興唐堯文思漢緒繇其増盛蓋𤓰瓞之相屬¶
<pb:KR3k0013_WYG_001-6a>¶
故蘿圖而有融魏晉以還方册可考罔不緬藉先烈誕¶
啓丕圖若乃累積之懿傳繼之盛蓋繇德有厚薄源有¶
淺深慿舊烈者蕃衍無世資者衰替今竝考舊史披帝¶
籙詳究初終率用論次俾有條而不紊庶百世而可知¶
矣¶
太昊庖犧氏風姓母曰華胥作網罟以畋漁取犧牲故¶
天下號曰庖犧氏(一云取犧牲以充庖厨故曰庖犧氏/是為犧皇後世音謬謂之伏犧或謂)¶
(之宓/犧)一號皇雄氏繼天而王故曰帝太昊庖犧氏沒女¶
<pb:KR3k0013_WYG_001-6b>¶
媧氏立為女皇(一云/女帝)亦風姓承庖犧制度女媧氏沒次¶
有大庭氏柏皇氏中央氏栗陸氏驪連氏赫胥氏尊盧¶
氏渾沌氏昊英氏有巢氏朱襄氏葛天氏隂康氏無懷¶
氏凡十五世皆襲庖犧之號¶
炎帝神農氏姜姓母曰任己有蟜氏女為少典妃生帝¶
以火承木故為炎帝(一云南/方生夏)教民耕農故天下號曰神¶
農氏(一云農皇/或云帝炎)本起烈山氏或稱之一號魁隗氏納奔¶
水氏女曰聽談生帝臨魁次帝承次帝明次帝直次帝¶
<pb:KR3k0013_WYG_001-7a>¶
釐次帝裏次帝榆罔自炎帝至榆罔凡八世¶
黄帝軒轅氏少典之子(有熊國君/少典之子)姓公孫(一云/姬姓)母曰附¶
寳居軒轅之丘因以為名(一云有軒冕之服故/天下號曰軒轅氏)有土德¶
之瑞故號黄帝一號帝鴻氏(亦曰歸/藏氏)在位百年年百一¶
十歳(或云夀/三百歳)¶
少昊金天氏黄帝之子黄帝娶西陵之女是為嫘祖(一/作)¶
(俎/)為正妃生二子其一曰𤣥囂是為青陽降居江水即¶
少昊也邑于窮桑以登帝位故謂之窮桑帝以金承土¶
<pb:KR3k0013_WYG_001-7b>¶
故天下號曰金天氏(金主西方秋/故曰少昊)在位百年(一云八/十四年)¶
顓頊髙陽氏姬姓黄帝之孫昌意之子昌意娶蜀山氏¶
女曰昌僕(謂之/女樞)生帝以水承金天下號曰髙陽氏在位¶
七十八年年九十八歳¶
帝嚳髙辛氏姬姓黄帝之曽孫父曰蟜極蟜極父曰𤣥¶
囂帝於顓頊為族子(其母/不見)以水承木天下號曰髙辛氏¶
在位七十五年年百五歳(一云生十五而佐/顓頊三十登帝位)¶
帝堯陶唐氏伊祁姓帝嚳之子帝嚳娶陳鋒氏生放勲¶
<pb:KR3k0013_WYG_001-8a>¶
娵訾氏生摯(一云帝嚳納四妃有台氏女曰姜嫄生后/稷次有娀氏女曰簡狄生契次陳鋒氏女)¶
(曰慶都生放勲次/娵訾氏女生摯)摯於兄弟最長即位封放勲為唐侯¶
摯在位一年而放勲立是為堯帝以火承木天下號曰¶
陶唐氏在位九十八年年百一十八歳¶
帝舜有虞氏姚姓父曰瞽叟瞽叟父曰橋牛橋牛父曰¶
句望句望父曰敬康敬康父曰窮蟬窮蟬父曰帝顓頊¶
顓頊父曰昌意以至舜七世矣自窮蟬以至帝舜皆微¶
為庶人堯禪舜以天下以土承火天下號曰有虞氏始¶
<pb:KR3k0013_WYG_001-8b>¶
舜生三十徵庸(言其始/見試用)三十在位(歴試二年攝/政二十八年)五十載¶
陟方乃死(方道也舜即位五十年升道南/方廵狩死於蒼梧之野而葬焉)年百一十二¶
歳(通服堯䘮三年也一云舜年二十以孝聞年三十堯/舉之年五十稱行天子事年六十一代堯踐帝位三)¶
(十九年/年百歳)¶
禹夏后氏姒姓父曰鯀鯀之父曰帝顓頊顓頊之父曰¶
昌意昌意之父曰黄帝禹者黄帝之𤣥孫而帝顓頊之¶
孫也禹之曽大父昌意及父鯀皆不得在帝位為人臣¶
舜禪禹以天下以金承土天下號曰夏后氏禹年八十¶
<pb:KR3k0013_WYG_001-9a>¶
六攝行天子事五年年九十餘舜䘮明年即真年百歳¶
禹娶塗山氏之女生啓在位九年啓生太康在位二十¶
九年太康弟仲康在位十三年仲康生相(一名/相安)在位二¶
十八年相遺腹子母有仍氏之女生少康在位二十一¶
年少康生宁(一作杼又作季/杼或曰松曼)在位十七年宁生槐(一作/莽一)¶
(作魁或/曰祖武)在位二十六年槐生芒(一云荒和/或曰帝荒)在位十八年¶
芒生泄(一云/泄宗)在位十六年泄生不降(或曰/江戍)在位五十九¶
年不降弟扄(一作扄又作/昞或曰髙陽)在位二十一年扄生厪(一作/㕓或)¶
<pb:KR3k0013_WYG_001-9b>¶
(曰厪/江)在位二十年不降生孔甲在位三十一年孔甲生¶
臯(一名/臯苗)在位十一年臯生發(一名后敬/或曰發惠)在位十一年發¶
生履癸是為桀(諡法賊人/多殺曰桀)在位五十三年為湯所滅(禹/自)¶
(戊戌嵗建國盡己酉十五代十/七王通羿浞四百三十二年)¶
殷湯子姓其先契母曰簡狄有娀氏之女(有娀在不/周之北)為¶
帝嚳次妃三人行浴見𤣥鳥墮其卵簡狄取吞之因孕¶
生契契長而佐禹治水有功帝舜乃命契曰百姓不親¶
五品不遜汝為司徒敬敷五教在寛封於商(商今在雒/商是也)¶
<pb:KR3k0013_WYG_001-10a>¶
賜姓子氏(祖以𤣥鳥/生子也)契興於唐虞大禹之際功業著於¶
百姓百姓以平契生昭明昭明生相土(相土就契封於/商一云閼伯居)¶
(商丘相/土因之)相土生昌若(一云/景若)昌若生曹圉(一云/根圉)曹圉生㝠¶
(㝠為司空勤其官事/死於水中殷人郊之)㝠生振振生微微生報丁報丁生¶
報乙報乙生報丙報丙生主壬主壬生主癸主癸之妃¶
曰扶都生天乙(以乙/曰主)是為成湯自契至湯十四世湯踐¶
天子位十三年年百歳太子太丁未立而卒於是廼立¶
太丁之弟外丙在位三年外丙弟仲壬在位四年仲壬¶
<pb:KR3k0013_WYG_001-10b>¶
兄太丁之子太甲在位十四年年百歳太甲生沃丁在¶
位三十年(一云二/十九年)沃丁生太庚在位二十五年太庚生¶
小甲(一云/弟)在位十七年(一云三/十年)小甲弟雍巳在位十二¶
年雍巳弟太戊在位七十五年太戊生仲丁在位十一¶
年(一云十/二年)仲丁弟外壬在位十五年外壬弟河亶甲在¶
位九年河亶甲生祖乙在位十九年祖乙生祖辛在位¶
十六年祖辛弟沃甲(一云/開甲)在位二十五年沃甲兄祖辛¶
之子祖丁在位三十二年祖丁弟沃甲之子南庚在位¶
<pb:KR3k0013_WYG_001-11a>¶
二十九年祖丁之子陽甲在位七年陽甲弟盤庚在¶
位二十八年盤庚弟小辛在位二十一年小辛弟小乙¶
在位二十年(一云二/十一年)小乙生武丁在位五十九年年百¶
歲武丁生祖庚在位七年祖庚弟祖甲在位三十三年¶
祖甲生廪辛(一云/馮辛)在位六年廪辛弟庚丁在位二十一¶
年庚丁生武乙在位四年武乙生太丁(一名/文丁)在位三年¶
太丁生帝乙在位三十七年帝乙生受辛天下謂之紂¶
(諡法殘義/損善曰紂)在位三十二年(湯自乙未歳建國盡戊寅子/孫十七代三十王共六百四)¶
<pb:KR3k0013_WYG_001-11b>¶
(十五/年)¶
周文王姬姓其先后稷名棄其母有邰氏女曰姜嫄(姜/姓)¶
(嫄字或/曰諡號)姜嫄為帝嚳元妃姜嫄出野見巨人跡心欣然¶
説欲踐之踐之而身動如孕者居期而生子以為不祥¶
棄之隘巷馬牛過者皆辟不踐徙置之林中適㑹山林¶
多人遷之而棄渠中氷上飛鳥以其翼覆薦之姜嫄以¶
為神遂収養之初欲棄之因名曰棄棄為兒時忔如巨¶
人之志其游戲好種樹蔴菽麥及為成人遂好耕農相¶
<pb:KR3k0013_WYG_001-12a>¶
地之宜宜穀者稼穡焉民皆法則之帝堯聞之舉棄為¶
農師天下得其利有功帝舜曰棄黎民始饑(一云祖饑/祖始也)¶
爾后稷播時百穀封棄於邰(今釐鄉/在扶風)號曰后稷别姓姬¶
氏后稷之興在陶唐虞夏之際皆有令德后稷生不窋¶
不窋末年夏后氏政衰去稷不務而不窋以失其官而¶
奔戎狄不窋生鞠鞠生公劉公劉雖在戎狄之間復修¶
后稷之業務耕種行地宜自漆沮渡渭取財用行者有¶
資居者有畜積民頼其慶百姓懷之多徙而保歸焉周¶
<pb:KR3k0013_WYG_001-12b>¶
道之興自此始故詩人歌樂思其德公劉卒慶節立國¶
於豳(新平漆縣之/東北有豳亭)慶節生皇僕皇僕生姜弗姜弗生毁¶
隃(一作/體隃)毁隃生公非公非生髙圉(髙圉能率稷者/也周人報之)髙圉¶
生亞圉亞圉生公叔祖類公叔祖類生古公亶父復修¶
后稷公劉之業積德行義國人皆戴之獯鬻戎狄攻之¶
欲得財物與之已復攻之欲得地與民民皆怒欲戰古¶
公曰有民立君將以利之今戎狄所為攻戰以吾地與¶
民民之在我與其在彼何異民欲以我故戰殺人父子¶
<pb:KR3k0013_WYG_001-13a>¶
而君之予不忍為乃與私屬遂去豳渡漆沮(水在杜陽/岐山杜陽)¶
(縣在/扶風)踰梁山止於岐下(山在扶風羙陽西北其/南有周原始改國曰周)豳人舉¶
國扶老擕弱盡復歸古公於岐下及他旁國聞古公仁¶
亦多歸之於是古公乃貶戎狄之俗而營築城郭室屋¶
而邑别居之(分别而為/邑落也)作五官有司(天子之五官曰司/徒司馬司空司士)¶
(司冦典司五衆/此殷時制也)民皆歌樂之頌其德古公有長子曰泰¶
伯次曰虞仲太姜生少子季歴季歴娶太任(太姜有邰/氏之女太)¶
(任摯任氏/之中女)皆賢婦人生昌有聖瑞古公曰我當有興者¶
<pb:KR3k0013_WYG_001-13b>¶
其在昌乎長子泰伯虞仲知古公欲立季歴以傳昌二¶
人乃亡如荆蠻文身斷髪(嘗在水中故斷其髪文其/身以象龍子故不見傷害)以¶
讓季歴季歴立是為公季公季修古公遺道篤於行義¶
諸侯順之公季卒子昌立是為西伯西伯曰文王遵后¶
稷公劉之業則古公公季之法始自岐下徙都豐詩人¶
道西伯蓋受命之年稱王而斷虞芮之訟(虞在河東太/陽縣芮在馮)¶
(翊臨/晉縣)在位五十年太子發立是為武王在位七年武王¶
生成王在位三十七年成王生康王在位二十六年康¶
<pb:KR3k0013_WYG_001-14a>¶
王生昭王在位五十一年昭王生穆王在位五十五年¶
年百四歳穆王生恭王在位十二年恭王生懿王在位¶
二十五年恭王弟孝王在位十五年懿王太子夷王在¶
位十六年夷王生厲王在位三十七年厲王生宣王在¶
位四十六年宣王生幽王在位十一年幽王生平王在¶
位五十一年平王生太子洩父蚤死立其子是為桓王¶
在位二十三年桓王生莊王在位十五年莊王生釐王¶
在位五年釐王生惠王在位二十五年惠王生襄王在¶
<pb:KR3k0013_WYG_001-14b>¶
位三十三年襄王生頃王在位六年頃王生匡王在位¶
六年匡王弟定王在位二十一年定王生簡王在位十¶
四年簡王生靈王在位二十七年靈王生景王在位二¶
十五年景王生悼王在位一年悼王弟敬王在位四十¶
四年敬王生元王在位七年元王生貞定王在位二十¶
八年貞定王生哀王在位九十日哀王弟思王在位百¶
五十日思王弟考王(一云考/哲王)在位十五年考王生威烈¶
王在位二十四年威烈王生安王(一作元安/又作原安)在位二十¶
<pb:KR3k0013_WYG_001-15a>¶
六年安王生烈王(一作/夷烈)在位七年烈王弟顯王(一作/顯聖)在¶
位四十八年顯王生慎靚王(一作/順靖)在位六年慎靚王生¶
赧王在位五十年(周自武王己邜歲建國至赧王三十/一代三十七王共八百六十七年)¶
漢髙祖沛豐邑中陽里人姓劉氏母媪(史失/其姓)其先劉累¶
學擾龍事孔甲范氏其後也晉大夫范宣子曰祖自虞¶
以上為陶唐氏在夏為御龍氏(即劉/累也)在商為豕韋氏(國/名)¶
(在東郡白/馬縣東南)在周為唐杜氏(二國名唐太原晉/陽縣杜京兆杜縣)晉主夏盟¶
為范氏范氏為晉士師(言晉為霸王/范氏為晉卿)魯文公世奔秦後¶
<pb:KR3k0013_WYG_001-15b>¶
歸於晉其處者為劉氏劉向云戰國時劉氏自秦奔於¶
魏秦滅魏遷大梁都於豐故周氏説雍齒曰豐故梁地¶
也髙祖本系出自唐帝降及於周在秦作劉渉魏而東¶
遂為豐公豐公葢太上皇父其遷日淺墳墓在豐鮮焉¶
及髙祖即位置祠祀官則有秦晉梁荆之筮世祠天地¶
綴之以祀(綴言不/絶也)髙祖初封漢王五年平項籍即皇帝¶
位在位通為王十二年年六十二太子立是為惠帝帝¶
吕后之子在位七年髙祖中子文帝立母曰薄太后在¶
<pb:KR3k0013_WYG_001-16a>¶
位二十三年年四十七太子立是為景帝母曰竇皇后¶
在位十六年年四十八中子武帝立母曰王羙人在位¶
五十四年年六十九少子昭帝立母曰趙媫妤在位十¶
三年年二十六無子立武帝孫昌邑王賀父曰昌邑哀¶
王髆在位二十七日立武帝衛太子之孫史皇孫之子¶
是為宣帝母曰王翁須在位二十五年年四十三太子¶
立是為元帝母曰恭哀許皇后在位十六年年四十三¶
太子立是為成帝母曰王皇后在位二十六年年四十¶
<pb:KR3k0013_WYG_001-16b>¶
六無子立元帝庶孫定陶恭王子是為哀帝母曰丁姬¶
在位六年年二十六無子立元帝庶孫中山孝王子是¶
為平帝母曰衛姬在位五年年四十無子王莽立宣帝¶
𤣥孫孺子即位始生二歳孺子父題祖勲皆為廣戚侯¶
曽祖楚孝王囂宣帝子也在位四年為王莽所滅莽死¶
平陵方望復立孺子為帝數月遇害年二十二(漢自髙/祖乙未)¶
(歳建國至孺子己巳凡十/代十五帝二百一十一年)¶
後漢光武南陽蔡陽縣人(南陽郡今鄧州縣也蔡陽縣/故城在隨州棗陽縣西南)¶
<pb:KR3k0013_WYG_001-17a>¶
髙祖九世之孫也出自景帝生長沙定王發(長沙縣今/潭州縣)¶
發生舂陵節侯買(舂陵鄉名本屬零陵元帝特徙南陽/仍號舂陵故城今在隨州棗陽縣東)¶
買生鬱林太守外外生鉅鹿都尉囘(鉅鹿郡在邢州縣/也都尉本郡尉秦)¶
(官也掌佐守典武職秩比/二千石景帝更名都尉)囘生南頓令欽(南頓縣屬汝/南郡故城在)¶
(今陳州頓/城縣西)欽生光武母曰聞都南陽樊重之女王莽末¶
與更始舉義兵興復長安更始為赤眉所破光武即皇¶
帝位平赤眉在位三十三年年六十二太子立是為明¶
帝母曰隂皇后在位十八年年四十八太子立是為章¶
<pb:KR3k0013_WYG_001-17b>¶
帝母曰賈貴人在位十三年年三十一第四子立是為¶
和帝母曰梁貴人在位十七年年三十二少子立是為¶
殤帝母曰鄧皇后立百七十日年二歳章帝孫清河孝¶
王子立是為安帝母曰左姬在位一十九年年三十二¶
章帝孫濟北王子北鄉侯立二百七十日安帝廢太子¶
濟隂王立是為順帝母曰李氏在位十九年年三十太¶
子立是為冲帝母曰虞貴人在位一年年三歲章帝𤣥¶
孫千乗貞王曽孫樂安夷王孫渤海孝王子立是為質¶
<pb:KR3k0013_WYG_001-18a>¶
帝母曰陳夫人在位一年年九歲章帝曽孫河間孝王¶
孫蠡吾侯子立是為桓帝母曰匽氏在位二十一年年¶
三十六章帝𤣥孫河間孝王曽孫解瀆亭侯孫立是為¶
靈帝母曰董夫人在位二十二年年三十四子𢎞農王¶
立在位百三十八日王弟陳留王立是為獻帝母曰王¶
羙人在位三十一年年四十禪於魏魏文帝封為山陽¶
公明帝青龍二年薨年五十四(後漢自光武乙酉歳至/獻帝庚子凡八代十四)¶
(帝共一百/九十六年)¶
<pb:KR3k0013_WYG_001-18b>¶
魏太祖姓曹氏漢相參之後其先出於黄帝當髙陽世¶
陸終之子曰安是為曹姓周武王克殷存先世之後封¶
曹快於邾春秋之世與於盟㑹逮至戰國為楚所滅子¶
孫分流或家於沛漢祖之起曹參以功封平陽侯世襲¶
爵土絶而復紹桓帝世曹騰為中常侍大長秋封費亭¶
侯養子嵩嗣官至太尉莫能審其生出本末(一云嵩夏/侯氏之子)¶
(惇之叔父太祖於/惇為從父兄弟)嵩生太祖仕漢為丞相封魏王建安¶
二十五年薨年六十六太子嗣丞相位魏王其年受漢¶
<pb:KR3k0013_WYG_001-19a>¶
禪是為文帝母曰卞皇后在位七年年四十太子立是¶
為明帝母曰文昭甄皇后在位十四年年三十六無子¶
養子齊王為太子(宫省事祕莫有/知其所繇來者)在位十五年為司馬¶
景王所廢年二十三文帝孫東海定王子髙貴鄉公立¶
在位七年年二十太祖孫燕王字子嘗道鄉公立在位¶
七年年二十禪於晉武帝封為陳留王薨年五十六(魏/自)¶
(文帝庚子歲至陳留王乙酉/歲凡四代五帝四十六年)¶
晉宣帝河内温縣孝敬里人姓司馬氏其先出自帝髙¶
<pb:KR3k0013_WYG_001-19b>¶
陽之子重黎為夏官祝融歴唐虞夏商世序其職及周¶
以夏官為司馬其後程伯休父周宣王時以世官克平¶
徐方錫以官族因而為氏楚漢間司馬卭為趙將與諸¶
侯伐秦秦亡立為殷王都河内漢以其地為郡子孫遂¶
家焉自卭八世生征西將軍鈞字叔平鈞生豫州太守¶
量字公度量生潁川太守雋字元異雋生京兆尹防字¶
達公帝即防之第二子也仕魏為太傅都督中外諸軍¶
録尚書事加相國封安平郡公固讓嘉平三年薨年七¶
<pb:KR3k0013_WYG_001-20a>¶
十三追諡宣帝世子以撫軍大將軍輔政母曰宣穆張¶
皇后明年遷大將軍加侍中都督中外諸軍事録尚書¶
事累加相國固辭正元二年薨年四十八追諡景帝母¶
弟繼為大將軍加侍中都督中外諸軍録尚書事輔政¶
累加相國封晉王咸熙二年薨年五十五追諡文帝世¶
子嗣相國晉王位母曰文明皇后其年受魏禪是為武¶
帝在位二十六年年五十五太子立是為惠帝母曰武¶
元楊皇后在位十六年年四十八皇太弟武帝第二十¶
<pb:KR3k0013_WYG_001-20b>¶
五子立是為懷帝母曰王太妃在位七年年三十武帝¶
孫呉孝王晏子出繼秦王立是為愍帝在位五年年十¶
八為劉聰所害宣帝曽孫瑯琊恭王覲之子立為晉王¶
明年即皇帝位是為東晉元帝母曰夏侯太妃在位五¶
年年四十七太子立是為明帝母曰豫章郡君荀氏在¶
位三年年二十七太子立是為成帝母曰明穆庾皇后¶
在位十七年年二十二母弟瑯琊王立是為康帝在位¶
二年年二十三太子立是為穆帝母曰康獻禇皇后在¶
<pb:KR3k0013_WYG_001-21a>¶
位十七年年十九成帝長子瑯琊王立是為哀帝母曰¶
章太妃在位四年年二十五母弟瑯琊王立在位六年¶
大司馬桓温廢為海西縣公大元十一年薨年四十五¶
元帝少子瑯琊王立是為簡文帝母曰簡文宣鄭太后¶
在位二年年五十三太子立是為孝武帝母曰孝武李¶
太后在位二十四年年三十五太子立是為安帝母曰¶
安德陳太后在位二十二年年三十七母弟大司馬瑯¶
琊王立是為恭帝在位二年禪於宋其年遇害年三十¶
<pb:KR3k0013_WYG_001-21b>¶
六(晉自武帝乙酉歳至恭帝庚申/凡七世十五帝一百五十六年)¶
後魏道武姓拓跋氏其先出自黄帝黄帝有子二十五¶
人或内列諸華或外分一服昌意少子受封北土國有¶
大鮮卑山因以為號其後世為君長統幽都之北廣漠¶
之野畜牧遷徙射獵為業淳樸為俗簡易為化不為文¶
字刻木紀契而已世事逺近人相傳授如史官之紀録¶
焉黄帝以土德王北俗謂土為拓謂后為跋故以為氏¶
其裔始均入仕堯世逐女魃於弱水之北民賴其勤帝¶
<pb:KR3k0013_WYG_001-22a>¶
舜嘉之命為田祖爰歴三代以及秦漢獯鬻獫狁山戎¶
匈奴之屬累代殘暴作害中州而始均之裔不交南夏¶
是以載籍無聞焉積六十七世至成皇帝屯立聰眀武¶
畧逺近所推綂國三十六大姓九十九威振北方莫不¶
率服其後有節帝貸莊帝觀眀帝樓安帝越宣帝推寅¶
於是南遷大澤方千餘里厥土昬𡨕洳沮又有景帝利¶
元帝侯和帝肆定帝機僖帝葢威帝儈獻帝隣時有神¶
人言於國曰此土荒遐未足以建都邑宜復徙居獻帝¶
<pb:KR3k0013_WYG_001-22b>¶
年時衰老乃以位授子聖武帝詰汾獻帝命令南移山¶
谷髙深九難八阻於是欲止有神獸其形似馬其聲類¶
牛先行導引歴年乃出始居匈奴之故地其遷徙策畧¶
多出宣獻二帝故時人竝號曰推寅蓋俗云鑚研之義¶
初聖武帝嘗率數萬騎田於山澤欻見輜軿自天而下¶
既至見美婦人侍衛甚盛帝異而問之對曰我天女也¶
受命相偶遂同寢宿旦請還曰明年周時復㑹此處言¶
終而别去如風雨及期帝至先所田處果復相見天女¶
<pb:KR3k0013_WYG_001-23a>¶
以所生男授帝曰此君之子也善養視之子孫相承當¶
世為帝王語訖而去子即始祖神元力微也故時人諺¶
云詰汾皇帝無婦家力微皇帝無舅家神元生而英睿¶
元年嵗在庚子先是西部内侵國民離散依於没鹿迴¶
部大人竇賓始祖有雄傑之度時人莫測後與賔攻西¶
部賓軍敗失馬步走始祖使人以所乘駿馬給之賓歸¶
令其部内求與馬之人當加重賞始祖隠而不言久之¶
賔乃知大驚將分國之半以奉始祖始祖不受乃進其¶
<pb:KR3k0013_WYG_001-23b>¶
愛女賓猶思報恩故問所欲始祖請率所部北居長川¶
賓乃敬從積十數歳徳威大洽諸舊部民咸來歸服二¶
十九年賓臨終戒其二子使謹奉始祖其子不從乃隂¶
謀為逆始祖召殺之盡并其衆諸部大人悉皆欵服控¶
弦上馬二十餘萬三十九年遷於定襄之盛樂四月祭¶
天諸部君長皆來助祭唯白部大人觀望不至於是徴¶
而戮之逺近肅然莫不震懾始祖乃告諸大人曰我歴¶
觀前世匈奴蹋頓之徒苟貪財利抄掠邊民雖有所得¶
<pb:KR3k0013_WYG_001-24a>¶
而其死傷不足相補更招冦讐百姓塗炭非長計也於¶
是與魏相親神元饗國五十八年年百四嵗子章帝悉¶
鹿立諸部離叛國内紛擾饗國九年弟平帝綽立雄武¶
有謀畧威徳復舉饗國七年神元孫(太子追諡文帝/沙漠汙之子)惠¶
帝弗立聰哲大度為諸父兄所重政崇寛簡百姓懐服¶
饗國一年神元子昭帝禄官立分國為三部帝自以一¶
部居東在上谷北濡源之西東接宇文部以文帝之長¶
子桓帝猗㐌統一部居代郡之參合陂北以桓帝弟穆¶
<pb:KR3k0013_WYG_001-24b>¶
帝猗盧綂一部居定襄之盛樂故城自始祖以來與晉¶
和好百姓乂安財畜富實控弦騎士四十餘萬昭帝統¶
部十三年穆帝天資英特勇畧過人遂總攝三部為一¶
綂三年白部大人叛入西河鐵木劉虎舉衆於鴈門應¶
之攻晉新興鴈門三郡并州刺史劉琨來乞師帝使弟¶
子平文皇帝率騎二萬助琨擊之大破白部次攻劉虎¶
屠其營落虎收其餘燼西走渡河竄居朔方晉懐帝進¶
帝大單于封代公帝以封邑去國懸逺民不相接乃從¶
<pb:KR3k0013_WYG_001-25a>¶
琨求句注陘北之地琨自以託附聞之大喜乃徙馬邑¶
隂館樓煩繁畤崞五縣之民於陘南更立城邑盡獻其¶
地東接代郡西連西河朔方方數百里帝乃徙十萬家¶
以充之八年晉愍帝為代王置官屬食代恒山二郡帝¶
饗國九年子晉根立月餘而薨晉根子始生恒帝后立¶
之其冬晉根子又薨思帝子平文帝鬱律立姿質雄壯¶
甚有威畧元年嵗在丁丑二年劉虎據朔方來侵西部¶
帝逆擊大破之虎單騎遁走其從弟路孤率部落内附¶
<pb:KR3k0013_WYG_001-25b>¶
帝以女妻之西兼烏孫故地東吞勿吉以西控弦上馬¶
將有百萬饗國五年桓帝中子惠帝賀傉立以五年為¶
元年政事太后臨朝四年帝始臨朝以諸部人情未悉¶
欵順乃築城於東木狼山徙都之饗國五年弟焬帝紇¶
那立五年出居於宇文部賀蘭及諸部大人共立平文¶
帝長子翳槐是為烈帝三年䂖虎遣將李穆率騎五千¶
納烈帝於大甯國人六千餘落叛焬帝焬帝出居於慕¶
容部烈帝復位以三年為後元年城新盛樂城在城東¶
<pb:KR3k0013_WYG_001-26a>¶
南十里是年平文帝次子昭成帝什翼犍立帝生而竒¶
偉寛仁大度喜怒不形于色身長八尺隆凖龍顔立髮¶
委地卧則乳垂至席烈帝顧命使弟彌自詣鄴奉迎即¶
位於繁畤之北時年十九稱建國元年二年春始置百¶
官分掌衆職三年春移都於雲中之盛樂宫饗國二十¶
九年為苻堅所破國衆離散堅使劉庫仁劉衛辰攝國¶
事七年堅敗于淮南慕容文等殺庫仁庫仁弟眷攝國¶
事九年庫仁子顯殺眷而代之明年昭成嫡孫即位於¶
<pb:KR3k0013_WYG_001-26b>¶
牛川建元登國凡九年又改皇始凡二年又改天興是¶
年即皇帝位改國號魏遷都平城是為道武皇帝父曰¶
獻明皇帝母曰獻明賀皇后并追尊成帝已下及后號¶
諡道武在位十四年年三十九長子相國大將軍齊王¶
立是為明元帝母曰劉貴人在位十五年年三十二長¶
子太平王監國是為大武帝母曰密杜皇后在位二十¶
九年年四十五嫡孫立是為文成帝父曰景穆皇帝母¶
曰宫閭皇后在位十四年年二十六太子立是為獻文¶
<pb:KR3k0013_WYG_001-27a>¶
帝母曰李貴人在位六年傳國於太子是為孝文帝年¶
二十二孝文母曰李夫人在位二十九年改國姓曰元¶
氏年三十三太子立是為宣武帝母曰髙夫人在位十¶
六年年三十三太子立是為孝明帝母曰胡充華在位¶
十三年年十九孝文曾孫京兆王愉孫洮王寳暉子劉¶
立為幼帝在位六十日為爾朱榮所害獻文孫彭城王¶
勰第三子立是為孝莊帝母曰李妃在位三年年二十¶
四為爾朱兆所害爾朱世隆立太武𤣥孫長平王&KR0110;在¶
<pb:KR3k0013_WYG_001-27b>¶
位六十日廢之又立獻文之孫廣陵王羽之子是為前¶
廢帝母曰王氏在位一年年二十五為髙歡所害立章¶
武王馳第三子是為後廢帝母曰程氏在位二年年二¶
十遜位於孝文之孫廣平王懐第三子是為出帝母曰¶
李氏遷都長安為宇文泰所酖在位五年年二十五㤗¶
立孝文孫京兆王愉之子是為西魏文帝母曰楊氏在¶
位十七年年四十五長子立是為廢帝母曰乙弗后在¶
位三年弟立是為恭帝在位三年禪於後周(後魏自丙/申嵗道武)¶
<pb:KR3k0013_WYG_001-28a>¶
(建國至恭帝丙子嵗凡七代/十八帝共一百六十一年)¶
後周太祖文帝姓宇文氏代郡武川人也其先出自炎¶
帝神農氏為黄帝所滅子孫遁居朔野有葛烏莵者雄¶
武多算略鮮卑慕之奉以為主遂總十二部落世為大¶
人其後普迴因狩得玉璽三紐有文曰皇帝璽普迴異¶
之以為天授其俗謂天曰宇因號宇文國并以為氏焉¶
普迴子莫那自隂山南徙始居遼西是曰獻侯為魏舅¶
生之國九世至侯豆歸為慕容晃所滅其子陵仕燕拜¶
<pb:KR3k0013_WYG_001-28b>¶
附馬都尉封𤣥莵公魏道武將攻中山陵從慕容寳禦¶
之寳敗率甲騎五百歸魏拜都牧主賜爵安定侯天興¶
初徙豪傑於大都陵隨例遷武川焉陵生系系生韜竝¶
以武畧稱韜生肱任俠有氣幹正光末沃野鎮人破六¶
汗披陵作亂逺近多應之其偽署王衛可孤徒黨最盛¶
肱乃紏合鄉里斬可孤其衆乃散後避地中山遂䧟於¶
鮮于脩禮脩禮令肱還綂其部衆後為定州軍所破没¶
於陣武成初追尊曰徳皇帝太祖徳皇帝之子仕西魏¶
<pb:KR3k0013_WYG_001-29a>¶
為太師大冢宰大將軍封安定公恭帝三年薨世子嗣¶
大將軍位其年受魏禪即天王位是為孝閔帝追尊太¶
祖為文王武成初追尊文皇帝孝閔母曰文皇后在位¶
二百七十日為宇文䕶所廢太祖長子大將軍寧都郡¶
公立是為明帝母曰姚夫人即天王位四年年二十七¶
太祖第四子大將軍魯國公立是為武帝母曰叱奴太¶
后即皇帝位十八年年三十六太子立是為宣帝母曰¶
李太后在位二年傳位于太子是為静帝宣帝自稱太¶
<pb:KR3k0013_WYG_001-29b>¶
上皇年二十二静帝母曰朱皇后在位二年禪於隋(後/周)¶
(自閔帝丁丑嵗建國至静帝/辛丑凡三代五帝二十五年)¶
隋髙祖文帝姓楊氏𢎞農華隂人漢太尉震八代孫鉉¶
仕燕為北平太守鉉生元夀後魏代為武川鎮司馬子¶
孫因家焉元夀生太原太守惠嘏惠嘏生平原太守烈¶
烈生寧逺將軍禎禎生大司空隋國公忠從周太祖起¶
義闗西賜姓普六茹氏開皇初追諡武元皇帝忠生髙¶
祖受周禪即皇帝位復姓楊氏母曰吕皇后在位二十¶
<pb:KR3k0013_WYG_001-30a>¶
四年年六十四太子立是為焬帝母曰獨孤皇后在位¶
十四年唐髙祖立帝之孫元徳太子昭之子是為恭帝¶
母曰韋妃在位二年禪於唐封為&KR0008;國公明年薨年十¶
五(隋自髙帝己酉建國至恭帝/戊寅凡三代三帝三十八年)¶
唐髙祖神堯帝姓李氏隴西狄道人其先出自顓頊顓¶
頊生大業大業生女華女華生咎繇其子孫綿歴虞夏¶
代為理官遂為理氏殷末有理徴者直道不容獲罪於¶
紂子利貞逃難於伊侯之墟食李實得全又改理為李¶
<pb:KR3k0013_WYG_001-30b>¶
氏周時有李氏䖍者生子曰重耳字伯陽周柱下史道¶
家稱老君秦將李信即其後也信曾孫廣為漢前將軍¶
自此後代為牧守廣十六葉孫李暠是為凉武昭王薨¶
子歆嗣位為沮渠蒙遜所滅歆子重耳奔於江南仕宋¶
為汝南郡守復歸於魏拜𢎞農太守贈豫州刺史生熈¶
起家金門鎮將後以良家子鎮於武川都督軍戎百姓¶
之務終於位因遂家焉生天錫仕魏為幢主大統時追¶
贈司空公生太祖景皇帝虎少倜儻有大志好讀書而¶
<pb:KR3k0013_WYG_001-31a>¶
不存章句尤善射輕財重義雅尚名節深為太保賀拔¶
岳所重元顥之入雒也從岳擊平之以功封晉夀縣開¶
國子食邑三百户拜寧朔將軍屯騎校尉復與岳破万¶
俟醜奴留鎮隴西累遷東雍州刺史尋轉衛將軍賀拔¶
岳既鎮隴右以太祖為左相大都督委以内外軍事岳¶
尋為侯莫陳悦所害太祖哭之甚慟隂懐復讐之志時¶
岳兄勝在荆州太祖星夜赴告勸勝入闗收岳之衆勝¶
不能從俄而周文帝起兵圖悦太祖聞之自荆州還至¶
<pb:KR3k0013_WYG_001-31b>¶
閿鄉為髙歡將所獲送詣雒陽魏武帝將收闗右見太¶
祖甚喜拜為衛將軍賜以金帛鎮闗中因與周文帝平¶
侯莫陳悦遇髙歡入雒太祖帥師迎魏武帝於潼闗以¶
功拜驍騎將軍加儀同三司遇靈州刺史曹泥擁兵作¶
亂太祖率兵擊之時有破野頭賊屯聚塞下太祖遣使¶
諭之皆來降服遂徴其衆并力攻泥四旬而尅靈州平¶
㑹阿至羅部落别道斷其歸路太祖親率驍鋭襲擊大¶
破之悉虜其衆進封長安縣侯食邑五百户太祖不受¶
<pb:KR3k0013_WYG_001-32a>¶
讓於兄子康生周文帝許之後從文帝破髙歡於沙𫟍¶
斬級居多有賊帥梁企定據河州作亂太祖以本官兼¶
尚書左僕射為隴右行臺總兵以擊之部將烏軍長命¶
潜與企定相連隂圖不軌太祖斬之以令三軍賊聞而¶
大懼不敢戰遁走河北太祖將濟師於河企定率衆降¶
獲男女數萬口以實三輔進位開府儀同三司餘如故¶
南岐州兵楊盆生馬僧等聚衆反與梁漢中相影響太¶
祖以還師便道擊之軍大散遣人諭以禍福盆生遣使¶
<pb:KR3k0013_WYG_001-32b>¶
偽降太祖察知其懐詐因令軍曰賊既降可休士放馬¶
以俟還期遣其使反盆生大喜遂不為備放兵於外營¶
求糧食太祖因而趨之天將曉圍城已合外兵不得還¶
城中大擾因令壯士排闥而入無敢動者軍令嚴肅秋¶
毫不犯於是安輯其衆留别人鎮守俘盆生以歸周文¶
帝嘉歎之遣使勞問尋授岐州刺史遇莫折後熾寇秦¶
州太祖又討之軍臨賊境後熾懼而降歸收其精卒數¶
千人㑹丁母憂哀毁過禮及葬特給輼輬車太祖因廬¶
<pb:KR3k0013_WYG_001-33a>¶
於墓側負土成墳優詔起令視事嘗與周文帝閲武於¶
北山下時有人為豹所噬無敢救者太祖不暇持杖趨¶
徃捉豹殺之周文帝大悦曰公之名虎信不虛也後徙¶
封趙郡公歴渭秦二州刺史復擊叛胡平之徙封隴西¶
公進拜太尉遷右軍大都督柱國大將軍少師周受魏¶
禪録佐命功居第一追封唐國公生世祖元皇帝昞世¶
祖性至孝沉深有識量少為周文帝所禮在位十七年¶
封汝陽縣伯食邑五百户尋拜撫軍大將軍大都督通¶
<pb:KR3k0013_WYG_001-33b>¶
直散騎常侍俄轉車騎大將軍襲封隴西公遷驃騎大¶
將軍開府儀同三司侍中隋受禪襲封唐國公拜御中¶
正大夫歴鄜州刺史安州總管為政簡静甚獲當時之¶
譽尋遷柱國大將軍贈少保同華等八州刺史髙祖即¶
元皇帝之世子母曰元貞皇后七嵗襲封唐國公義寧¶
二年受隋禪即皇帝位在位九年傳位於皇太子是為¶
太宗年七十太宗母曰竇皇后在位二十三年年五十¶
七太子立是為髙宗母曰文徳長孫皇后在位三十四¶
<pb:KR3k0013_WYG_001-34a>¶
年年五十六太子立三十六日母武太后廢為廬陵王¶
立次子相王六年又降為皇嗣賜姓武氏太后遂革命¶
稱周凡十五年復以廬陵王為太子尋即皇帝位是為¶
中宗在位六年年五十五太子立是為少帝母韋庶人¶
臨朝凡十七日相王第三子臨淄王隆基平韋氏亂奉¶
相王即皇帝位是為睿宗在位三年年五十九太子立¶
是為𤣥宗母曰昭成竇皇后在位四十四年傳位於太¶
子是為肅宗𤣥宗稱太上皇年七十八肅宗母曰元獻¶
<pb:KR3k0013_WYG_001-34b>¶
楊皇后在位七年年五十二太子立是為代宗母曰章¶
敬吳皇后在位十七年年五十四太子立是為徳宗母¶
曰睿貞沈太后在位二十六年年六十四太子立是為¶
順宗母曰昭徳王皇后在位百八十日傳位于太子是¶
為憲宗順宗稱太上皇年四十六憲宗母曰莊憲王太¶
后在位十五年年四十三太子立是為穆宗母曰懿安¶
郭太皇后在位四年年三十太子立是為敬宗母曰恭¶
僖王太后在位二年年十八弟穆宗第二子江王立是¶
<pb:KR3k0013_WYG_001-35a>¶
為文宗母曰貞獻蕭皇后在位十四年年三十二弟穆¶
宗第五子潁王立是為武宗母曰宣懿韋皇后在位四¶
年年三十二憲宗第十三子皇太叔立是為宣宗母曰¶
孝明鄭皇后在位十三年年五十太子立是為懿宗母¶
曰元昭晁太后在位十四年年四十一太子立是為僖¶
宗母曰惠安王皇后在位十五年年二十七母弟立是¶
為昭宗在位十六年年三十八第九子輝王立是為哀¶
帝母曰積善何太后在位四年禪于梁梁封為濟隂王¶
<pb:KR3k0013_WYG_001-35b>¶
眀年薨年十七(唐自髙祖戊寅嵗建國至哀帝丁卯凡十/十五代二十帝通武后革命共二百九)¶
(年/)¶
後唐太祖武帝本姓朱耶氏其先隴右金城人也始祖¶
拔野唐貞觀中為墨離軍使從太宗討髙麗薛延陁有¶
功為金方道副都䕶因家於𤓰州太宗平薛延陁諸部¶
於安西北庭置都䕶以屬之分同羅僕骨之人置沙陁¶
都督府葢北庭有磧曰沙陁故因以為名焉永徽中以¶
拔野為都督其後子孫五世相承曽祖盡忠貞元中繼¶
<pb:KR3k0013_WYG_001-36a>¶
為沙陁府都督既而為吐蕃所䧟乃舉其族七千帳徙¶
於甘州盡忠尋率部衆三萬東奔俄而吐蕃追兵大至¶
盡忠戰没祖執宜即盡忠之長子也收合餘衆至於靈¶
州徳宗命為隂山府都督元和初入為金吾將軍遷蔚¶
州刺史代北行營招撫使莊宗即位追諡為昭烈皇帝¶
廟號懿祖烈考國昌本名赤心仕唐朔州刺史咸通中¶
討龎勛有功入為金吾上將軍賜姓李氏名國昌仍係¶
鄭王一房出為振武節度使尋為吐蕃所襲退保於神¶
<pb:KR3k0013_WYG_001-36b>¶
武川及武皇鎮太原表為代北軍節度使中和三年薨¶
莊宗即位追諡為文皇帝廟號獻祖太祖即獻祖之第¶
三子也母曰秦氏仕唐為河東節度使累封晉王天祐¶
四年唐哀帝已禪于梁改元開平而太祖猶稱天祐至¶
五年薨年五十三長子嗣晉王位是為莊宗同光初追¶
諡為武皇帝廟號太祖莊宗母曰貞簡曹皇后天祐二¶
十年即皇帝位於鄴都其年平梁在位四年年四十三¶
蕃漢馬步總管李嗣源為三軍所立百寮勸進是為明¶
<pb:KR3k0013_WYG_001-37a>¶
宗明宗北代人生於應州之金城縣世事太祖及其賜¶
姓也遂編入屬籍四代祖聿贈麟州刺史天成初追尊¶
為孝恭皇帝廟號恵祖曾祖敖贈朔州刺史追尊為孝¶
質皇帝廟號毅祖祖琰贈蔚州刺史追尊為孝靖皇帝¶
廟號烈祖考霓贈汾州刺史追尊為孝成皇帝初孝成¶
事獻祖為愛將獻祖之失振武為吐渾所攻部下離散¶
孝成獨奮忠義觧蔚州之圍明宗即孝成之元子母曰¶
劉氏追尊孝成懿皇后在位八年年六十七第三子宋¶
<pb:KR3k0013_WYG_001-37b>¶
王立是為愍帝母曰昭懿皇后在位百五十日出奔於¶
衛州太后令降為鄂王薨年二十一明宗養子潞王立¶
是為末帝姓王氏鎮州人母曰宣憲魏皇后在位三年¶
年五十三晉髙祖入雒自焚(後唐自莊宗癸未嵗建國/至末帝丙申凡三代四主)¶
(十四/年)¶
晉髙祖姓石氏北京晉陽人也本衛大夫碏之後至漢¶
奮自河内徙家長安與子慶等徳位俱盛時號萬䂖君¶
漢衰闗輔亂子孫流徙西裔有居甘州者四代祖璟以¶
<pb:KR3k0013_WYG_001-38a>¶
唐元和中與沙陀軍都督朱耶氏靈武入附憲宗嘉之¶
𨽻為河東隂山府校以邊功累官至朔州刺史天福二¶
年追尊孝安皇帝廟號靖祖三代祖郴早薨贈右散騎¶
常侍追尊孝簡皇帝廟號肅祖祖昱任振武防禦使贈¶
尚書右僕射追尊孝平皇帝廟號睿祖考紹雍蕃字曰¶
臬捩雞善騎射有經逺大畧始從後唐太祖平定巢賊¶
及事莊宗拒梁人戰上黨栢仁討薊門劉守光有功功¶
與周徳威相亞徳威鎮薊莊宗承制授平州刺史行事¶
<pb:KR3k0013_WYG_001-38b>¶
多抗於徳威徳威憚其名嘗以禮下之俄改洺州刺史¶
薨於任贈太傅追尊孝元皇帝廟號憲祖髙祖即憲祖¶
第二子也母曰何氏追諡孝元懿皇后髙祖事後唐尚¶
明宗女永寧公主為河東節度使兼中書令封趙國公¶
清泰三年契丹酋長耶律氏至太原册立為大晉皇帝¶
是年入雒在位七年年五十一從子齊王立是為少帝¶
父曰敬儒為莊宗騎將早薨母曰安太妃在位五年為¶
耶律氏所陷(晉自髙祖丙申嵗建國至少/帝丙午凡二代二主十一年)¶
<pb:KR3k0013_WYG_001-39a>¶
漢髙祖姓劉氏其先本沙陁部人也四代祖湍追尊為¶
明元皇帝廟號文祖曾祖昻贈太保追尊為恭僖皇帝¶
廟號徳祖祖僎贈太傅追尊為昭獻皇帝廟號翼祖考¶
琠事後唐武皇為列校贈太師追尊為章聖皇帝廟號¶
顯祖髙祖即顯祖之子母曰安氏追諡章懿皇后髙祖¶
仕晉為河東節度使太尉兼中書令封北平王開運四¶
年正月晉少主為耶律氏所陷二月髙祖即皇帝位于¶
太原稱天福十二年五月至東京在位二年年五十四¶
<pb:KR3k0013_WYG_001-39b>¶
第二子周王立是為隠帝母曰李太后在位三年禪於¶
周(漢自髙祖丁未嵗建國至/庚戌凡二代二主共四年)¶
周太祖姓郭氏邢州堯山人或云本常氏子幼隨母適¶
郭氏故冐其姓髙祖璟廣順初追尊為睿和皇帝廟號¶
信祖曾祖諶贈太保追尊為明憲皇帝廟號僖祖祖藴¶
贈太傅追尊為翼順皇帝廟號義祖考簡贈太師追尊¶
為章肅皇帝廟號慶祖初唐咸通中代北徐方用兵伐¶
叛信祖僖祖從戎師接戰以勇敢知名義祖事後唐武¶
<pb:KR3k0013_WYG_001-40a>¶
皇為帳中親信乾寧中從征澤潞邢雒累授河内馬步¶
軍都虞候武皇平安敬思再定邢雒移授邢之軍職因¶
卜居堯山縣武皇經啓霸圖觀兵大鹵劉仁恭陸梁燕¶
薊窺伺中原梁氏蠶食兩河尋戈不息慶祖為武皇内¶
牙愛將專掌親軍指麾所行無不景從攻城野戰勇爵¶
崇髙天復中武皇兵出居庸山北尅㨗以慶祖為順州¶
刺史太祖即慶祖之子母曰王氏追諡章徳皇后太祖¶
仕漢為樞密使兼侍中乾祐四年受漢禪在位四年年¶
<pb:KR3k0013_WYG_001-40b>¶
五十一養子開封尹晉王立是為世宗本姓柴氏葢太¶
祖聖穆皇后之姪在位六年年三十九子梁王立是為¶
恭帝在位一年禪於大宋(周自太祖辛亥嵗建國至恭/帝庚申凡三代三主共十年)¶
　¶
　¶
　¶
　¶
　册府元龜卷一¶
