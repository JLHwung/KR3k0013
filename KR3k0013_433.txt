# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:16.797762
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百三十三
<pb:KR3k0013_WYG_433-1a>¶
欽定四庫全書¶
　册府元龜卷四百三十三　宋　王欽若等　撰¶
　　將帥部¶
　　　　輕財　　示弱¶
　　　輕財¶
夫戰之所尚其惟得衆師所以和繇乎布惠是以古之¶
良將受命忘家視卒如子饑寒先恤甘苦皆分饗必盡¶
於食租身不專其君賜豈有他哉葢所以奉腹心之寄¶
<pb:KR3k0013_WYG_433-1b>¶
宣爪牙之用極士之歡心致人之死力而已故能奉辭¶
將罰治兵鞠旅撫士御衆多多而益辦料敵制勝堂堂¶
之必擊然後式遏冦虐掃清疆埸揚威邊野令行百萬¶
圖芳鼎彛功齊四七語有之曰天時不如地利地利不¶
如人和非徳施何以能之哉¶
趙趙奢為將王及宗室所賞賜盡以予軍吏士大夫¶
漢竇嬰為大將軍嬰言袁盎欒布諸名將賢士在家者¶
進之所賜金陳廊廡下(廊堂下周屋也/廡門屋也音侮)軍吏過輒令財取¶
<pb:KR3k0013_WYG_433-2a>¶
為用(財與裁同謂裁/量而用之也)金無入家者¶
李廣累遷輕車將軍歴七郡太守前後四十餘年得賞¶
賜輒分其戲下(戲讀/日麾)飲食與士卒共之家無餘財終不¶
言生産事¶
後漢吳漢為大司馬甞出征妻子在後買田業漢還讓¶
之曰軍帥在外吏士不足何多買田宅乎遂盡以分與¶
昆弟外家¶
冦恂為執金吾所得秩奉厚施朋友故人及從吏士嘗¶
<pb:KR3k0013_WYG_433-2b>¶
曰吾因士大夫以致此其可獨享之乎¶
馬援字文淵拜隴西太守監揚武將軍馬成破先零羗¶
光武以璽書勞之賜牛羊數頭援盡頒諸賔客¶
祭遵字弟孫為人㢘約小心克己奉公光武以為刺姦¶
將軍賞賜輒盡與士卒家無私財¶
滕撫為九江都尉討平妖賊所得賞賜盡分與麾下¶
董卓桓帝末以六郡良家子為羽林郎從中郎將張奐¶
為軍司馬共擊漢陽叛羗破之拜郎中賜縑九千匹卓¶
<pb:KR3k0013_WYG_433-3a>¶
曰為者則已有者則士(為功者雖已/共有者乃士)乃悉分與吏兵無¶
所留¶
魏曹眞累遷大司馬每征行與將士同勞苦軍賞不足¶
輒以家財頒賜士卒皆願為用¶
夏侯惇為大將軍性清儉有餘財輒以分施不足資之¶
於官不治産業¶
于禁為虎威將軍持軍嚴整得賊財物無所私入¶
徐邈為凉州刺史建威將軍破叛羗有功賞賜皆散與¶
<pb:KR3k0013_WYG_433-3b>¶
將士無入家者妻子衣食不充眀帝聞而嘉之隨時供¶
給其家¶
胡質為東莞太守每軍功賞賜皆散之於衆無入家者¶
在郡九年吏民便安將士用命遷荆州刺史加振威將¶
軍¶
田豫為䕶烏丸鮮卑校尉後為䕶匈奴中郎將并州刺¶
史豫清約儉素賞賜皆散之將士每胡狄私遺悉簿藏¶
官不入家家常貧匱雖殊類咸髙豫節¶
<pb:KR3k0013_WYG_433-4a>¶
吳孫皎字叔朗遷都䕶征虜將軍代程普督夏口輕財¶
能施¶
程普為盪冦將軍於諸將最年長時人皆呼程公性好¶
施與喜士大夫¶
朱據為左將軍輕財好施禄賜雖豐而不足用¶
朱桓累遷前將軍輕財貴義愛飬吏士贍䕶六親俸禄¶
産業皆與共分¶
晉羅憲初仕蜀為宣信校尉輕財好施不營産業¶
<pb:KR3k0013_WYG_433-4b>¶
羊祜為征南大將軍立身清儉被服率素禄俸所資皆¶
以贍給九族賞賜軍士家無餘財¶
祖逖為奮威將軍豫州刺史逖獲駿馬蓬陂塢主陳川¶
將李頭甚欲之而不敢言逖知其意遂與之逖克己務¶
施不畜資産¶
紀瞻為領軍將軍兼散騎常侍及王敦之逆明帝使謂¶
瞻曰卿雖病但為朕卧䕶六軍所益多矣乃賜布千疋¶
瞻不以歸家分賞將士¶
<pb:KR3k0013_WYG_433-5a>¶
王敦為廣武將軍初尚武帝女襄城公主後天下大亂¶
敦悉以公主時侍婢百餘人配給將士金銀寳物散之¶
於衆單車還雒¶
宋朱脩之為寧蠻校尉雍州刺史脩之治身清約凡所¶
贈貺一無所受有餉或受之而旋賞驍雄陳宣帝深嘆¶
美之¶
唐尉遲敬徳太宗貞觀中歴靈鄜夏三州都督敬徳輕¶
於貨財所得遺賜多散之於士卒及故舊親族¶
<pb:KR3k0013_WYG_433-5b>¶
李勣累為行軍總管前後戰勝所得金帛皆散之將士¶
裴行儉為洮州道左二軍總管詔賜都友等資産金銀¶
噐皿三千餘事駝馬稱是并分給親故副使已下數日¶
便盡¶
李叔明為太子太傅閬州人本姓鮮于代宗大歴中賜¶
姓李氏叔明總戎年深家代為豪族兄仲通天寳末為¶
京兆尹劔南節度使兄弟並渉學輕財好施¶
馬燧為河東節度討田悦悦兵大敗先戰燧誓於軍中¶
<pb:KR3k0013_WYG_433-6a>¶
戰勝請以家財行賞既戰勝盡其私積以頒將士徳宗¶
聞而嘉之乃詔度支出錢伍萬貫行賞還其家財¶
石雄為豐州刺史天徳防禦使雄臨財甚㢘每破賊立¶
功朝廷時有賜與皆不入私室置於軍門首取一分餘¶
並分給以此軍士感義皆思奮發¶
後唐王晏球為宋州節度使充招討使攻圍定州晏球¶
能與將士同甘苦所得禄賜私財盡以饗士¶
趙鳳為邢州節度使在鎮所請俸禄之餘分給將校賔¶
<pb:KR3k0013_WYG_433-6b>¶
佐故雖危難之中軍民帖然¶
王思同明宗在軍時素知之即位後用為同州節度使¶
未㡬移鎮隴右思同好文士無賢不肖必館接賄遺嵗¶
費數十萬¶
　　　示弱¶
夫兵唯㓙噐戰實詭道譎而不正雖或見譏道而後權¶
葢有明訓矧殺敵致果唯利是圖後實先聲以竒制勝¶
是知晉侯退舍得臣遂驕楚子羸師季良乃黜信翕張¶
<pb:KR3k0013_WYG_433-7a>¶
之良術成敗之要樞也然仁者之師無敵於天下聖人¶
之守逺在於四夷好謀而成雖兵家之常道不爭而勝¶
乃用武之茂功較而論之固有間矣¶
趙將李牧嘗居代鴈門備匈奴約曰匈奴即入盗急入¶
收保有敢捕虜者斬匈奴謂牧為怯趙王讓牧牧如舊¶
王怒使他人代將嵗餘匈奴每來出戰數不利復遣牧¶
牧至如故約匈奴終嵗無所得終以為怯邊士皆願一¶
戰於是乃具選兵車得千三百乗騎萬三千匹百金之¶
<pb:KR3k0013_WYG_433-7b>¶
士五萬人彀弓弩者十萬人悉勒習戰大縱畜牧人民¶
滿野匈奴小入佯北不勝以數千人委之單于聞之大¶
喜率衆來冦牧多為竒陣張左右翼擊之大破殺匈奴¶
十餘萬騎單于奔走十餘嵗不敢近邊¶
田忌為齊將韓魏相攻忌率兵伐魏魏將龎涓聞之去¶
韓而歸孫臏謂田忌曰彼三晉之兵素皆悍勇而輕齊¶
齊號為怯善戰者因其勢而利導之兵法百里而趨利¶
者蹶上將軍(蹶猶挫也/蹶紀劣切)五十里走者半至使齊軍入魏¶
<pb:KR3k0013_WYG_433-8a>¶
地為十萬竈明日為伍萬竈又明日為二萬竈涓行三¶
日大喜曰我固知齊軍怯入吾地三日士卒亡者過半¶
矣乃棄其歩兵與其輕銳倍日併行逐之(併畢/正切)孫子度¶
其期當至馬陵道狹而旁多阻隘可伏兵乃大斫樹白¶
而書之曰龎涓死此下於是令萬弩夾道而伏期日暮¶
見火舉而俱發龎涓夜至斫木下見白書乃鑚火燭之¶
讀書未畢齊軍萬弩俱發軍大亂龎涓乃自剄¶
田单齊將也燕軍大破齊國田单守即墨知士卒可用¶
<pb:KR3k0013_WYG_433-8b>¶
乃身操版挿與士卒分功妻妾編於行伍之間盡散飲¶
食饗士令甲卒皆伏使老弱女子乗城遣使約降於燕¶
燕軍皆呼萬嵗田单又収城中金得千鎰令即墨富豪遺¶
燕將書曰即墨即降願無掠擄吾族家妻妾令安堵燕¶
將大喜許之燕軍繇此益懈田单出軍擊大敗之¶
漢韓信為相國擊齊楚使龍且將號稱二十萬救齊且¶
與信夾濰水陳信乃夜令人為萬餘囊盛沙以壅水上¶
流引兵半渡擊龍且佯不勝還走龍且果喜曰固知信¶
<pb:KR3k0013_WYG_433-9a>¶
怯遂追渡水信使人決壅囊水大至龍且軍大半不得¶
渡急擊破之¶
後漢吳漢為大司馬伐公孫述時漢軍餘七日粮隂具¶
舩欲遁去蜀郡太守張堪聞之馳往見漢説述必敗不¶
宜退師之策漢從之乃示弱挑敵述果自出戰死城下¶
耿弇為建威大將軍討張歩弇攻歩臨淄㧞之入據其¶
城歩與其三弟藍𢎞夀及故大槍渠師重異等兵(重姓/異名)¶
(也/)號二十萬至臨淄大城東將攻弇弇先出淄水上與¶
<pb:KR3k0013_WYG_433-9b>¶
重異遇突騎欲縱弇恐挫其鋒令歩不敢進欲示弱以¶
盛其氣乃引歸小城陳兵於内歩氣盛直攻弇營與弇¶
裨將劉歆等合戰弇升王宫環臺望之(臨淄本齊國所/都即齊王宫中)¶
(環臺/也)視歆等鋒交乃自引精兵以横突步陣於東城下¶
大破之¶
魏陳登字元龍為伏波將軍孫策遣軍攻登於匡琦城¶
登閉門自守示弱不與戰將士銜聲寂若無人登乗城¶
望形勢知其可擊乃申令將士宿整兵噐昧爽開南門¶
<pb:KR3k0013_WYG_433-10a>¶
擊破之¶
晉李矩字世廻太尉荀藩承制建行臺假矩滎陽太守¶
元帝加矩冠軍將軍後劉聰遣從弟暢歩騎三萬討矩¶
屯于韓王故壘相去七里遣使招矩時暢卒至矩未暇¶
為備遣使奉牛酒詐降于暢潜匿精勇見其老弱暢不¶
以為虞大饗渠帥人皆醉飽矩謀夜襲之暢僅以身免¶
梁韋濬為左將軍南郡太守時㑹司州刺史馬仙琕北¶
伐還軍為魏人所躡三闗擾動詔濬督衆軍援焉濬至¶
<pb:KR3k0013_WYG_433-10b>¶
安陸増築城二丈餘更開大塹起髙樓衆頗譏其示弱¶
濬曰不然為將當有怯時不可專勇是時元英復追仙¶
琕將復邵陽之耻聞濬至乃退髙祖亦詔罷軍¶
王僧辯為征東大將軍時侯景䧟京師僧辯赴援次于¶
南洲賊帥侯子鑒自率歩騎萬餘人於岸挑戰又以鵃¶
䑠千艘竝載戰士兩邊悉八十棹棹手皆越人去來趣¶
襲㨗過風電僧辯乃麾細船皆令退縮悉使大艦夾泊¶
兩岸賊謂水軍欲退爭出趍之衆軍乃棹大艦截其歸¶
<pb:KR3k0013_WYG_433-11a>¶
路皷譟大呼合戰中江賊悉赴水¶
陳侯安都為南徐州刺史髙祖東討杜龕安都留臺居¶
守徐嗣徽任約等引齊冦入據石頭游騎至于闕下安¶
都閉門偃旗幟示之以弱令城中曰登陴㸔賊者斬及¶
夕賊收軍還石頭安都夜令士卒宻營禦敵之具將旦¶
賊騎又至安都率甲士千三百人開東西門與戰大敗¶
之賊乃還石頭不敢進逼臺城¶
陸子隆為明威將軍廬陵太守時周廸據臨川及東昌¶
<pb:KR3k0013_WYG_433-11b>¶
縣人修行師應之率兵以攻子隆其鋒甚盛子隆設伏¶
於外仍閉門偃甲示之以弱及行師至腹背擊之行師¶
大敗因乞降許之送京師¶
後魏費穆孝明時蠕蠕入冦涼州以穆為輔國將軍假¶
征虜將軍兼尚書左丞西北道行臺仍為别將徃討之¶
穆至涼州蠕蠕遁走穆與所部曰夷狄獸心惟利是視¶
見敵便走乗虛復出今王師來討雖畏威遁跡然軍還¶
之後必來侵暴今欲羸師誘致兾獲一戰若不令其破¶
<pb:KR3k0013_WYG_433-12a>¶
膽終恐疲於奔命衆咸然之穆乃簡練精騎伏於山谷¶
使羸歩之衆為外營以誘之賊騎覘見謂為信弱俄而¶
競至穆伏兵奔擊大敗之斬其帥郁厥烏爾俟斥十代¶
等獲生口雜畜甚衆¶
南齊周山圖為龍驤將軍時豫章賊張鳳聚衆康樂山¶
斷江刼抄臺軍主李䨇蔡保數遣軍攻之連年不擒至¶
是軍主毛寄生與鳳戰於豫章江大敗明帝復遣山圖¶
討之山圖至先羸兵偃衆遣軍主龎嗣厚遺鳳要出㑹¶
<pb:KR3k0013_WYG_433-12b>¶
聚聽以兵自衛鳳信之行至望蔡山圖設伏兵於水側¶
擊斬鳳首衆百餘人來降¶
隋于仲文髙祖時為大將軍尉遲迥之亂遣仲文詣雒陽¶
發兵討之仲文軍至汴州之東次蓼隄去梁郡七里迥¶
將檀讓擁衆數萬仲文以羸師挑戰讓悉衆來拒仲文¶
偽北讓軍頗驕於是遣精兵左右翼擊之大敗讓軍生¶
獲五千餘人斬首七百級進攻梁郡迥守將劉子寛棄¶
城遁走仲文追擊擒斬數千人子寛僅以身免及煬帝¶
<pb:KR3k0013_WYG_433-13a>¶
大業中為光禄大夫遼東之役仲文率軍指樂浪道軍¶
次烏骨城仲文簡羸馬驢數千置於軍後既而率衆東¶
過髙麗出兵掩襲輜重仲文廻擊大破之¶
董純為右衛將軍彭城留守大業中彭城賊張大彪宗¶
世模等衆至數萬保懸薄山冦掠徐兖純將兵討之純¶
初閉營不與戰賊屢挑之不出賊以純為怯不設備縱¶
兵大掠純選精鋭擊賊合戰於昌慮大破之斬首萬餘¶
級築為京觀¶
<pb:KR3k0013_WYG_433-13b>¶
王世充為江都郡丞領江都宫監齊郡賊帥孟讓自長¶
白山冦掠諸郡至盱眙有衆十餘萬世充以兵拒之而¶
羸師示弱保都梁山為五柵相持不戰後因其懈弛出¶
兵奮擊大破之¶
唐薛萬均為上柱國永安郡公與燕王羅藝守幽州竇¶
建徳率衆十萬來至范陽萬均謂藝曰衆寡不敵今若¶
出鬭百戰百敗當以計取可令羸兵弱馬阻之精騎百¶
人伏於城側待其半渡而擊之破之必矣從之建徳果¶
<pb:KR3k0013_WYG_433-14a>¶
引兵渡萬均邀擊大破之¶
執失思力有戰功封安國公及討遼東留思力統領突¶
厥於夏州之北捍禦延陁其冬延陁率兵十餘萬來冦¶
河南思力示羸弱縱賊深入漸引南行至夏州之境思¶
力整陣擊敗之迢奔六百餘里擒延陁耀威磧北而還¶
　¶
　¶
　¶
<pb:KR3k0013_WYG_433-14b>¶
　¶
　¶
　¶
　¶
　¶
　¶
　¶
　册府元龜卷四百三十三¶
