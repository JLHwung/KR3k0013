# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:28.433810
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百八
<pb:KR3k0013_WYG_708-1a>¶
欽定四庫全書¶
　册府元龜卷七百八　　　宋　王欽若等　撰¶
　　宫臣部¶
　　　總序¶
古之有天下者必立儲貳用承統緒並建子弟以屏王¶
室莫不内制宫朝之秩外設國藩之職為之輔佐焉唐¶
虞之前官次莫記夏商之際教世子之法太傅在前少¶
傅在後入則有保出則有師(晉荀綽百官表云太子太/傅唐虞官而未詳所得)¶
<pb:KR3k0013_WYG_708-1b>¶
動有司過之史處有徹膳之宰所以翼導乎元良教喻¶
而成徳者也周監二代建職制吏地官司徒之屬有師¶
氏掌以三徳教國子中大夫一人上士二人保氏掌養¶
國子以道教以六藝下大夫一人中士二人夏官司馬¶
之屬有諸子掌國子之倅掌其戒令下大夫二人中士¶
四人皆有胥徒府史之屬(燕義云周天子/官有庶子是也)斯皆六聮之¶
内左右太子者也而太傅居三公論道之位少傅當三¶
孤貳公之任職在經緯匪專輔導(班彪云成王為孺子/時出則周公召公史)¶
<pb:KR3k0013_WYG_708-2a>¶
(佚入則太顛閎夭南宫括散宜生左右前後賈誼云成/王在襁褓之中置三少皆上大夫曰少保少傅少師與)¶
(太子宴者也又幽王時/有太子傅作小弁之詩)列國太子亦有師傅少師之名¶
(晉杜元欵為太子申生傅楚潘崇為太子商臣/師伍奢為太子建師費無極為太子建少師)戰國亦¶
置師傅(秦商鞅黥孝/公太子師傅)秦立百官之職因古制設太子太¶
傅少傅增置屬官有太子門大夫庶子各五人洗馬十¶
六人掌前驅舎人無員又置詹事掌太子家有丞屬官¶
有太子率更家令丞僕中盾衛率厨廄長丞率更掌知¶
漏刻中盾主周衛徼道衛率主門衛漢氏因之而大裂¶
<pb:KR3k0013_WYG_708-2b>¶
疆土分王子弟宫室百官同制京師王國有太傅輔王¶
内史治國民中尉掌武職丞相統衆官羣卿大夫都官¶
如漢朝(國家惟為置丞相其御史大夫以下/皆自置之羣卿已上皆秩二千石)景帝中五¶
年改丞相曰相省御史大夫廷尉少府宗正博士官大¶
夫謁者郎諸官長丞皆損其員(時七國之亂抑損諸侯/王始令諸國皆天子為)¶
(置/吏)武帝改丞僕曰僕(并郎中令皆損/其秩為千石)成帝綏和元年省¶
内史更令相治民如郡太守中尉如郡都尉而太子宫¶
復有左右户將左右户直郎後漢省之及省詹事員而¶
<pb:KR3k0013_WYG_708-3a>¶
太傅專職輔導不領官屬少傅亦司輔導而悉主諸職¶
員吏十二人以率更令主庶子舎人更直職比光禄屬¶
官庶子舎人皆無員庶子如三署郎舎人如三署郎中¶
(一云舎人一十三/人選良家子充)家令主倉榖飲食職比司農少府屬¶
官增置太子倉令一人主倉庫太子食官令一人主飲¶
食太子僕主車馬職如太僕屬官廄長一人主車馬門¶
大夫比郎將(一云員二人選/四府掾屬充)增置中庶子員五人職如¶
侍中洗馬職如謁者(選以郎/中補)中盾衛率如故皇子封王¶
<pb:KR3k0013_WYG_708-3b>¶
者並置傅相相有長史如郡丞餘諸卿皆如舊制又有¶
大夫無員掌奉王使至京都奉璧賀正及使諸國皆持¶
節(舊有尚書尋改治/書又更名大夫)謁者掌冠長員十六人禮樂長主¶
樂人衛士長主衛士醫工長主醫藥永巷長主宫中婢¶
使(宦者/為之)祠祀長主祠祀又有郎中無員二漢以来嘗以¶
詹事少傅主太子家然時有以他官監護娱侍輔導者¶
(孝宣欲以中郎將監護太子又以王褒劉向張子僑等/娛侍太子元帝以侍中史丹護太子家光武以侍中隂)¶
(識守執金吾輔導太子順帝立太子/居承光宫以侍御史种暠監護之)魏國初建太子官¶
<pb:KR3k0013_WYG_708-4a>¶
屬率擬漢臺之制而别有太子侍講嘗從虎賁督保傅¶
丞東宫摘句郎其諸王國别有文學監國謁者典書令¶
家令都尉長史司馬之職其侯國又有家丞(武帝選邢/顒為平原)¶
(侯桓家丞陳思王/有監國謁者灌均)明帝已後東宫制度廢闕官司不具¶
惟置衛率令典兵二傅并攝衆事他皆闕焉蜀有太子¶
太傅家令舎人中庶子庶子之名(後主為太子以諸葛/亮為太子太傅譙周)¶
(為太子家令董允為太子舎人後主立/太子璿戈冲為中庶子李譔為庶子)吳有左輔右弼¶
輔正翼正二都尉為太子四友亦有太傅少傅中庶子¶
<pb:KR3k0013_WYG_708-4b>¶
之官(孫權立子登為太子以諸葛恪為左輔張休為右/弼顧譚為輔正都尉陳表為翼正都尉是為四友)¶
(孫和為太子以闞澤為太傅薛綜/為少傅及以中庶子為親近之官)晉武帝㤗始二年始¶
建東宫損益前制備置官屬以太子太傅少傅總宫事¶
並有功曹主簿五官(太傅少傅專職訓導後以儲副體/尊遂命諸公居之以本位重故或)¶
(行或領盖一/時之制也)始置中衛率其中庶子正置四人(皆以俊/茂者為)¶
(之或以郡/守叅選)其食官令一人職如太官令庶子四人比散¶
騎常侍中書監令太子舎人十六人比散騎中書侍郎¶
從駕則正直從次直守妃出則次直從洗馬八人准秘¶
<pb:KR3k0013_WYG_708-5a>¶
書郎掌圖籍釋奠講經率更令主宫殿門户及賞罰事¶
職如光禄衛尉家令主刑獄榖貨飲食職比司農少府¶
丞一人(後漢以家令主食官令至是/食官自為官不復屬家令)僕主車馬親秩如¶
太僕宗正諸王置師友文學各一人後改師為傅(避景/帝諱)¶
改太守為内史省相及僕有郎中令中尉大農為三卿¶
大國置左右常侍各一人省郎中置侍郎二人典書典¶
祠典衛學官令典書丞各一人治書四人中尉司馬世¶
子庶子陵廟牧長各一人謁者四人中大夫六人舎人¶
<pb:KR3k0013_WYG_708-5b>¶
十人典醫典府丞各一人(公國無中尉常侍侯國又無/大農侍郎伯子男惟典書已)¶
(下無學官令史皆以次損公侯置官屬皆随國/大小無定制其餘官司各有差皆選其文武官)五年分¶
中衛率為左右衛率各領一軍咸寧元年復置詹事掌¶
宫事二傅不復領官屬大國置上中下軍三將軍次國¶
上下二將軍小國上軍後又省詹事崇廣傅訓之職置¶
太子太保并太傅皆以諸公領之少傅亦以重官兼領¶
吏屬如舊四年始置中舎人四員以舎人才學羙者為¶
之與中庶子共掌文翰職如黄門侍郎惠帝元康元年¶
<pb:KR3k0013_WYG_708-6a>¶
復置詹事職擬尚書令掌三令四率中庶子庶子洗馬¶
舎人等官丞一人主簿五官掾功曹史主記門下史録¶
事戸曹法曹倉曹賊曹功曹書佐門下亭長門下書佐¶
省事各二人愍懐建宫乃置六傅三太三少(太師後避/景帝諱改)¶
(為太保而詹事文書皆闗通六傅自元/康已後諸傅不備或二或三或四或六)加置前後二衛¶
率各有丞一人永康中又不置詹事惟置丞一人擬尚¶
書左右丞掌奉行文書闗通六傅又置中衛率是為五¶
率太安已来復置詹事江左有太傅少傅不立師保省¶
<pb:KR3k0013_WYG_708-6b>¶
前後二率(詹事丞用員外郎博/士為之遷尚書郎)孝武大元中又復前後¶
二率僣偽諸國亦有東宫藩國諸職(前趙劉乂為皇太/弟有太師太傅太)¶
(保東宫舎人劉曜時又有太子少師前秦苻堅有太子/舎人後秦姚萇為秦王置左右長史司馬掾屬㕘軍及)¶
(為太子又置/中舎人洗馬)宋氏之始東宫王國皆循晉制惟二傅各¶
加置丞一人以家令率更令僕為太子三卿倉官令屬¶
中庶子止置左右二率增置屯騎步兵翊軍校尉各七¶
人冗從僕射七人旅賁中郎將十人又置左右積弩將¶
軍左十人右二人殿中將軍十人殿中員外將軍二十¶
<pb:KR3k0013_WYG_708-7a>¶
人復置門大夫一人王國師改為傅餘皆無改齊因宋¶
制二傅詹事始稱府無庶子官復置常從虎賁督王國¶
改傅為師置典籖帥增置食官廄牧長倉官令(無内史/治書司)¶
(馬世子庶子陵廟長中/大夫舎人典醫典府丞)公侯國惟置郎中令一卿自魏¶
晉已来諸王多領將軍州鎮而王國屬官率兼幕府之¶
職(若長史司馬叅軍别駕治中祭酒儀曹從事史/功曹兵曹書佐主簿掾屬東西閣祭酒之軰)梁以¶
太子太傅視尚書令少傅視左僕射詹事視中護軍任¶
總宫朝門大夫視謁者僕射通事舎人視南臺御史(多/以)¶
<pb:KR3k0013_WYG_708-7b>¶
(他官/兼之)左右衛率視御史中丞(左率領果毅統逺立徳建/寧陵鋒夷冦祚徳等七營)¶
(右率領崇營永吉/崇和細射等四營)二率各置殿中將軍十人正員司馬¶
四人又有員外司馬督官而旅賁中郎將冗從僕射左¶
右積弩將軍各置一人又置通事守舎人典法守舎人¶
(以中庶子功髙者一人為祭酒中舎人庶子功髙者各/一人與中庶子祭酒共掌其坊之禁令而以舎人專掌)¶
(丈/記)置典經局洗馬八人視通直郎掌文翰(取甲族有才/名者為之)¶
屬官有典經守舎人典事守舎人無員又有外監殿局¶
内監殿局導客局齋内局主璽主衣扶持等局復有門¶
<pb:KR3k0013_WYG_708-8a>¶
局錫庫局内廄局中藥藏局食官局外廄局車廄局(各/有)¶
(司存以/承其事)皇弟皇子府置師長史司馬從事中郎諮議叅¶
軍友掾屬中記室中直兵等叅軍功曹史録事記室中¶
兵等叅軍文學主簿正叅軍行叅軍長兼叅軍等員(副/王)¶
(府减師友文學長兼行叅軍藩王府减從事中/郎諮議叅軍掾屬録事記室中兵叅軍等員)王國復¶
置廟長陵長典醫典府丞舎人中大夫增置執書中尉¶
(嗣王國惟置郎中令常侍大農寺/員藩王又省常侍餘皆循前制)天監初置東宫常侍¶
(以散騎常/侍為之)六年詔家令視通直常侍率更僕視黄門皆¶
<pb:KR3k0013_WYG_708-8b>¶
置丞(東宫三卿宋齊已来清流者不/為之至是武帝始詔革其選)七年以太子中舎¶
人司從中郎為庶子(自齊庶子用人卑/雜至是詔革其選)大通三年又置¶
金華家令(以昭明太子/妃居金華宫)陳仍梁制東宫惟置太傅而無¶
師保又有東宫學士之員王府藩國正員之外復有版¶
授之職後魏起於北土亦封建王侯因郡為國其大郡¶
王國吏二百人次郡王國一百人皆立典師職比家丞¶
總統羣師太武延和三年始立東宫備置屯衛比西宫¶
三分之一孝文太和中始定官品東宫之屬增置太子¶
<pb:KR3k0013_WYG_708-9a>¶
主書主衣舎人典書典衣令史左右衛率主簿而分詹¶
事為左右改食官令為食官長復置中盾之名(其三太/三少左)¶
(右衛率中庶子庶子三卿三授官常從虎賁督守中舎/人洗馬門大夫舎人倉令廄長詹事五官舍人並仍舊)¶
(制/)王國置王家尉王家吏(諸王師友/皆仍舊號)亦置皇子府官屬¶
别有開府從事中郎開府掾屬郎中令列曹叅軍事開¶
府祭酒中尉叅軍事列曹叅軍事侍郎上中下將軍叅¶
軍督護中大夫二率丞典書典衛典祠學官等四令(餘/並)¶
(同梁/制)其始藩王二藩王三藩王之官屬有長史司馬諮¶
<pb:KR3k0013_WYG_708-9b>¶
議叅軍録事叅軍事功曹記室户曹叅軍中兵叅軍事¶
功曹史主簿列曹叅軍事列曹行叅軍叅軍督護(一云/皆有)¶
(師/傅)又有王公國置郎中令大農中尉常侍侍郎上中下¶
將軍中大夫等官北齊制官多循後魏而東宫職局統¶
領有異以詹事總内外衆務領三寺左右率二坊(置司/馬功)¶
(曹主簿以/丞其事)家令寺領食官典倉司藏等署令丞又領内¶
坊令丞食官又别領器局酒局二丞典倉又别領園丞¶
司藏又别領仗庫典作二局丞率更等領中盾署令丞¶
<pb:KR3k0013_WYG_708-10a>¶
僕寺領廄牧署令丞車輿局丞左右衛署防率各領騎¶
官備身正副都督騎官備身五職騎官備身又有内直¶
備身正副都督内直備身五職内直備身而又有備身¶
正副都督備身五職備身直閣直前直後等員又有旅¶
騎屯衛典軍校尉各二人騎尉三十人門下坊有中庶¶
子中舎人通事守舎人主事守舎人各四人領殿内局¶
内直監六人副直監四人典膳局監丞各二人藥藏局¶
監丞各二人侍醫四人齋帥局齋帥内閣帥各二人典¶
<pb:KR3k0013_WYG_708-10b>¶
書坊庶子四人舎人二人十人領典經坊洗馬八人守¶
舎人二人門大夫坊門大夫主簿各一人又統伶官西¶
凉二部清商二部王置師一人皇子王國置郎中令大¶
農中尉常侍各一人侍郎二人上中下三將軍各一人¶
上中大夫各二人防閣四人典書典祠學官典衛令各¶
一人齋帥四人食官廄牧長各一人典醫丞二人典書¶
二人謁者四人舎人十人諸王國增置陵長廟長常侍¶
各一人上中大夫各减一人并减中將軍(諸公又减防/閣齋帥典衣)¶
<pb:KR3k0013_WYG_708-11a>¶
(丞等員侯伯子男又减/諸國公將軍大夫員)後周武帝六官之建有小師氏¶
保氏司戎司武司衛等員皆宫衛之職而諸侯之宫謂¶
之外命建徳二年增改東宫官員三年置太子諫議大¶
夫四人文學十人皇弟皇子各置友二人學士六人後¶
又置太子宫正宫尹諸王侍讀隋室莗命官名俱復置¶
三太三少以二坊分統諸局(以門下内史二省開皇/初置詹事二年罷之)門¶
下坊左庶子二人内舎人四人録事二人主事二人主¶
事令史四人所統六局司經局洗馬四人校書六人正¶
<pb:KR3k0013_WYG_708-11b>¶
字二人(時又有太子學/士史不載其員)宫門局大夫二人内直局監副¶
監各二人監殿舎人四人典膳局監丞各二人藥藏局¶
監丞各二人侍醫四人齋帥局齋帥四人典書坊右庶¶
子二人舎人通事舎人各八人錄事二人主事令史四¶
人又有内坊典内及丞各二人丞直四人錄事一人内¶
廄尉二人其家令率更令僕三寺各置丞(家令寺二人/二寺各一人)¶
家令領三署食官署令一人食官二人典倉署令一人¶
典倉一人司藏署令一人司藏三人僕寺領廄牧令一¶
<pb:KR3k0013_WYG_708-12a>¶
人凡五衛十率左右衛各置率一人副率二人有長史¶
司馬錄事功曹兵騎兵等曹叅軍事法曹鎧曹行叅軍¶
各一人行叅軍四人又别置直閣四人直寢八人直前¶
直後各十人左右宗衛官如左右衛各置行叅軍二人¶
(宗衛掌以宗人侍衛無直/閣直寢直前直後等員)左右虞候各置開府一人餘¶
如左右衛止置行叅軍一人(虞候掌斥候伺并/無錄事叅軍員)左右内¶
率各一人官與虞候同别有千牛備身備身左右各八¶
人備身二十人(内率掌領備身以上禁内侍衛供奉兵/仗無功騎兵法等曹及行叅軍員千牛)¶
<pb:KR3k0013_WYG_708-12b>¶
(備身掌執千牛刀備身左右掌/供奉弓箭備身掌宿衛侍從)左右監門率各一人副¶
率二人直長十人餘官同内率親王置師友各一人文¶
學二人長史司馬諮議叅軍事掾屬各一人主簿各二¶
人錄事功曹記室户倉兵等曹騎兵城局等叅軍事東¶
西閣祭酒各一人叅軍事四人法田水鎧士等曹叅軍¶
事各一人行叅軍事六人長兼叅軍八人典籖二人(時/亦)¶
(有學士之名史/不載其員者)嗣王加置叅軍事一人行叅軍六人(無/師)¶
(友减主簿錄事叅軍東西閣祭酒/長兼行叅軍等員餘並同親王府)自後東宫又有侍講¶
<pb:KR3k0013_WYG_708-13a>¶
之職煬帝省内舎人洗馬各二人改家令為司府令宫¶
門大夫為宫門監通事舎人為宣令舎人正字為正書¶
左右衛率為左右侍率左右宗衛為左右武衛虞候開¶
府為左右虞候左右監門率為左右監門將軍唐初多¶
因隋制復置詹事府以統東宫衆務增置少詹事復以¶
司府令為家令宫門監為宫門大夫宣令舎人為通事¶
舎人内舎人為中舎人正書為正字左右侍率為左右¶
衛率增置親勲翊三府中郎將各一人郎將二人左右¶
<pb:KR3k0013_WYG_708-13b>¶
武衛為左右宗衛左右監門將軍為左右監門率餘皆¶
如舊時秦王齊王府官之外各置左右六護軍府及左¶
右親事帳内府(左一右一護軍府護軍各一人副護軍/各二人長史錄事叅軍及史各一人倉)¶
(兵鎧曹叅軍事并府史各一人統軍各五人將各一人/左二右二左三右三護軍府各減統軍三人别將六人)¶
(餘職員並同左右親事府統軍各一人長史錄事叅軍/事并史各一人兵鎧曹叅軍事并府史各一人左右别)¶
(將各一人帳内府同又有/庫直及驅咥直量事置之)秦王又置天策上將府官員¶
(長史司馬各一人從事中郎二人軍諮祭酒二人典籖/四人主簿錄事記室叅軍事功倉兵騎鎧士等曹叅軍)¶
(事各二人叅軍事六人六/曹各有令史書令史等)又置文學館學士(以房喬等/十八人為)¶
<pb:KR3k0013_WYG_708-14a>¶
(之/)武徳七年定令東宫置三師三少詹事府三坊三寺¶
十率府王公已下定置府佐國官(是時王府置師及常/侍侍郎舎人之職又)¶
(有侍讀其太子亦有侍讀並以他官/領之其後多以重官領詹事庶子)太宗貞觀初改太¶
子中舎人為中允復置中舎人(以中允擬黄門侍郎中/舎人擬中書侍郎中舎)¶
(人又謂之太/子中書舎人)後又置崇賢館有學士直學士及讎校之¶
職(崇賢館掌經籍圖書/教授諸生𨽻門下坊)十八年又於門下坊置太子司¶
議郎四人(時皇太子請置史職以司箴戒乃置北官妙/簡名士掌侍從規諌駁正啟奏并錄東宫記)¶
(註分判/坊事)髙宗永徽三年改中允為内允中舎人為内舎¶
<pb:KR3k0013_WYG_708-14b>¶
人尋復舊(初避皇太子忠諱/俄太子遜位而復)顯慶元年置太子賔客四¶
人(漢髙將廢太子時東園公綺里季夏黄公甪里先生/侍從太子為賔客卒護太子至武帝又為太子立博)¶
(望苑以通賔客若有宴賜則太子賔客皆預焉晉元康/元年愍懐太子在東宫恵帝詔太保衛瓘息庭司空隴)¶
(西王㤗息略太子太傅楊濟息毖太子少師裴楷息憲/太子少傅張華息禕尚書令華廙息常㳺處太子左右)¶
(謂之東宫賔客皆非官也至是乃以太子少傅兼侍中/韓瑗中書令朱濟禮部尚書許敬宗左僕射兼太子少)¶
(師于志寧為太子賔客遂為/正官員四人以象四皓焉)龍朔二年改詹事府為端¶
尹府詹事為端尹少詹事為少尹門下坊為左春坊典¶
書坊為右春坊左右庶子為左右中護中允為左贊善¶
<pb:KR3k0013_WYG_708-15a>¶
大夫中舎人為右贊善大夫司議郎為左司議郎舍人¶
為右司議郎洗馬為司經大夫家令寺為宫府寺令為¶
宫府大夫率更寺為司更寺令為司更大夫僕寺為馭¶
僕寺僕為馭僕大夫典膳藥藏内直三局監宫門大夫¶
並為郎(内直郎擬尚輦奉御/宫門郎擬城門郎)齋帥為典設郎左右衛率¶
府為典戎衛左右宗衛率府為司禦衛左右虞候率府¶
為清道衛左右監門率府為崇掖衛左右内率府為奉¶
裕衛太子千牛為奉裕三年置太子左右諭徳各一人¶
<pb:KR3k0013_WYG_708-15b>¶
(擬散騎/常侍)分司經局置桂坊置令一人司直二人太子文¶
學四人(坊比御史臺令比大夫司直比直侍御/史職在彈劾以肅宫寮以崇賢館𨽻之)未幾廢¶
桂坊改崇賢館為崇文館(桂坊之廢以司直𨽻詹事文/學𨽻司經崇賢館復𨽻春坊)¶
(尋避沛王賢/諱又改館名)咸亨元年官名並復舊仍置賛善大夫左¶
右各五員(左庶子擬侍中右庶子擬中書令司/議郎擬給事中賛善擬諫議大夫)又以諸¶
衛依舊為率府(惟司禦清道奉裕/三率府未復舊名)儀鳳四年增置左右¶
賛善大夫各十員以授諸王之子(永淳元年立皇孫重/昭為皇太孫將置府)¶
(寮髙宗以問吏部郎中王方慶對曰晉恵帝立愍懐子襄/陽王尚為皇太孫時皇太子官屬即轉為皇太孫官屬)¶
<pb:KR3k0013_WYG_708-16a>¶
(南齊永明中立文恵太子昭業為皇太孫便居東宫帝/恱使方慶定官屬乃奏太孫府置師傅友文學祭酒長)¶
(史曹掾主簿管記司錄已下六曹從/事等官各加王府一級事亦不行)則天垂拱元年又¶
以詹事府為宫尹府詹事為宫尹少詹事為少尹左右¶
監門率府為鶴禁衛率府鎧曹為胄曹中宗神龍元年¶
復詹事府官號又以司禦衛率府為宗衛率府清道衛¶
率府為虞候率府鶴禁衛率府為監門率府左右奉裕¶
衛為内率府時又以他官檢校太子賔客(秘書監楊噭/太常卿武崇)¶
(訓並檢校/太子賔客)睿宗景雲元年復以門下坊為左春坊典書¶
<pb:KR3k0013_WYG_708-16b>¶
坊為右春坊二年改王府師為傅令賛善大夫兼用庶¶
姓眀皇先天元年詔東宫三師三少宜開府置令丞各¶
一人𨽻詹事府等罷開元初復以宗衛率府為司禦衛¶
率府虞候率府為清道率府(自貞觀至開元凡府衛坊/局改易其丞主簿率副率)¶
(等官屬皆随府/衛坊局號改復)七年改崇文館讎校為校書二十五年¶
始總定官數裁為典制太子六傅不必備惟其人無則¶
闕之以賔客掌賛相禮儀先後太子詹事總三寺十率¶
之政令二坊掌分領諸職詹事府有丞主簿司直各二¶
<pb:KR3k0013_WYG_708-17a>¶
人左右春坊各有庶子二人諭徳一人賛善大夫五人¶
(皆分/左右)傳令四人又皆有錄事主事令史書令史亭長掌¶
固員以丞其事左春坊别有中允二人司議郎四人掌¶
議二人賛善四人其所統有崇文館司經典膳藥藏内¶
直典設宫門等六局崇文館學士無員學生三十人校¶
書典書搨書手各二人熟紙匠筆匠各三人裝潢匠五¶
人司經局有洗馬二人文學三人餘五局皆有郎一人¶
丞二人司經之屬别有校書四人正字二人典書四人¶
<pb:KR3k0013_WYG_708-17b>¶
楷書二十五人典膳之屬别有主食六人典食二百人¶
藥藏之屬别有侍醫四人黄藥藥童各九人内直之屬¶
别有典服三十人典扇典書各十五人典設之屬别有¶
幕士六百人宫門之屬别有門僕一百三十三人而皆¶
有令史書令史書吏掌固等為之吏役右春坊别有中¶
舎人二人通事舎人八人典謁二十一人内坊掌東宫¶
閣内之禁有典内二人丞二人典直四人導客舎人六¶
人閣師六人内給使無員内廄典事亭長各二人駕士¶
<pb:KR3k0013_WYG_708-18a>¶
三十人掌固四人家令寺有丞二人主簿錄事各一人¶
府十人史二十人亭長掌固各四人統食官典倉司藏¶
三署署各有令丞一人食官署别有掌膳十二人供膳¶
四百人奉觶三十人典倉署别有園丞二人典事六人¶
司藏署别有典事四人皆有府史掌固之屬率更寺有¶
丞一人府三人史四人伶官師二人漏刻博士二人掌¶
漏六人漏童六人典皷二十四人餘官如家令寺僕寺¶
史五人丞府如率更寺餘官如家令寺領廄牧署有典¶
<pb:KR3k0013_WYG_708-18b>¶
乗牧長各四人典事六人翼馭十五人駕士三十人獸¶
醫二十人餘職如食官等署左右衛率府左右司禦率¶
府左右清道率府各置率一人副率二人長史錄事叅¶
軍事錄事并史各一人倉兵胄曹叅軍事各一人府史¶
各有差又有亭長掌固中候司戈各二人司階一人執¶
㦸三人左右監門率府左右内率府無倉曹叅軍事以¶
兵曹兼之又減司階中候司戈執㦸等員而監門率府¶
别有監門直長七十八人内率府别有千牛十六人備¶
<pb:KR3k0013_WYG_708-19a>¶
身二十八人主仗六十人餘官並同諸衛其親勲翊三¶
府仍𨽻左右衛率府有中郎將左右郎將兵曹叅軍事¶
錄事幷府各一人史二人校尉五人旅帥十人隊正副¶
隊正各二十人親王府傅諮議叅軍事各一人文學二¶
人東西閣茶酒長史司馬掾屬主簿各一人史二人記¶
室叅軍事幷史各二人錄事叅軍事叅軍事錄事各一¶
人史二人功倉戸兵騎法士等曹叅軍幷府各一人史¶
各二人叅軍事二人行叅軍四人典籖二人又有親事¶
<pb:KR3k0013_WYG_708-19b>¶
帳内二府親事府典軍副典軍各二人府一人史二人¶
執仗親事執乗親事各十六人親事三百三十人校尉¶
旅師隊正隊副准人部領帳内府無執仗等親事之職¶
别有帳内六百六十七人餘官同親事府親王國有令¶
一人大農尉各二人丞錄事各一人府五人史十人典¶
衛八人舎人四人學官長食官丞各一人廄牧典府長¶
丞各二人二十七年以内坊𨽻内侍省為局肅宗在宫¶
邸始置侍書之職(時以韓擇/木為侍書)徳宗建中四年增賔客二¶
<pb:KR3k0013_WYG_708-20a>¶
員興元初又增四員貞元四年復舊員數十六年置太¶
子侍直(時以山人崔芊為右/賛善大夫太子侍直)穆宗長慶元年封鄜王等¶
十四人王每府惟置傅長史司馬諮議叅軍友功曹叅¶
軍各一員叅軍二員(唐故事王府官屬随王之任及在/京師各有曹局天寳已後諸王不)¶
(出閣所置寮寀過於閒冗順宗寳歴中瓊王/長史裴簡求始論奏其事自後稍復舊制焉)文宗太和¶
四年始限流外官不得為東宫五局郎(時左庶子孫革/奏青宫則局護)¶
(翼元良必用卿相子弟先擇文學端士近年特有流外/出身徼求授任實玷流品當司有司經局校書正字品)¶
(秩至卑而文學之人求之盖無有塵雜故也其典膳等/五局郎資序本是清品若授流外不已則漸成蔓伏請)¶
<pb:KR3k0013_WYG_708-20b>¶
(吏部今後不擬/流外人詔從之)開成二年諸王又有講讀之職(時劉仲/武為講)¶
(讀間日入對/諸王授經)五代多故典制未備儲副居尹京之任皇¶
子分節鎮之職宫國寮吏盖多闕焉惟後唐長興中秦¶
王府始置官屬(梁開平元年宰臣議親王令建府置寮/屬太祖抑而不行後唐同光初中書門)¶
(下秦王府及東宫屬司請未除授至長興四年始以秘/書監劉賛兼秦王傅前忠武軍節度判官蘇瓉為秦王)¶
(友前襄州觀察使魚崇/逺為秦王府記室叅軍)然自唐室至於五代東宫之¶
職王府之屬或總領他務或授左降分司致仕官不專¶
為宫府之任若建置儲嫡諸王出閣則宫府之職多以¶
<pb:KR3k0013_WYG_708-21a>¶
他官兼領及檢校之天寳後武臣及藩鎮牙校幕府僚¶
佐亦多檢校東宫之職以為散官原其擬職上臺輔翊¶
帝嗣列位藩國左右宗親歴代以還授任斯重其有宣¶
亮直之徳敦訓導之禮講以經義規以正道懿文秀茂¶
明識淵䆳事之盡節臨難不奪膺慎簡之典被隆寵之¶
數洎䙝慢求媚典憲是罹者並用論次以垂厥後云爾¶
凡宫臣部十二門¶
　　　選任¶
<pb:KR3k0013_WYG_708-21b>¶
禮曰凡三王之教世子太傅少傅以養之欲其知父子¶
君臣之道又曰太傅在前少傅在後入則有保出則有¶
師師也者教之以事而喻諸徳者也慎諸身以輔翼之¶
而歸諸道也由漢而下曷嘗不茂建儲兩崇樹蕃屏上¶
以貞邦而固本次以强幹而昌世故其左右前後必詢¶
求於正人傅相官屬咸叅取於時彥資乎忠亮賴其老¶
成將以申切磋之益成温文之羙芝蘭俱化允歸於善¶
道磐維克固誕揚於頌聲斯固乃僚慎簡之攸先為邦¶
<pb:KR3k0013_WYG_708-22a>¶
令典之稱首者也¶
漢張良既封留侯性多疾即導引不食穀髙祖自將東¶
擊黥布良强起至曲郵(曲郵在/新豐)謂曰子房雖疾强卧傅¶
太子時叔孫通己為太傅以良行少傅事¶
周昌為御史大夫時髙祖憂趙王如意年少而戚夫人¶
與吕后有隙用符璽御史趙堯計為趙王置貴强相堯¶
進言昌為人堅忍伉直自吕后太子及大臣皆素嚴憚¶
之獨昌可髙祖曰善於是召昌謂曰吾固欲煩公(固必/也煩)¶
<pb:KR3k0013_WYG_708-22b>¶
(勞/也)公强為我相趙昌泣曰臣初起從陛下獨奈何中道¶
而棄之於諸侯乎髙祖曰吾極知其左遷(是時尊右卑/左故謂貶秩)¶
(位為/左遷)然吾私憂趙念非公無可者公不得已强行於是¶
徙昌為趙相¶
賈誼為長沙王太傅嵗餘文帝思誼徴之乃拜為梁懐¶
王太傅懐王帝少子愛而好書故令誼傅之¶
石奮孝文時為大中大夫無文學恭謹無與比時東陽¶
侯張相如為太子太傅免選可為傅者皆推奮奮為太¶
<pb:KR3k0013_WYG_708-23a>¶
子太傅¶
轅固治詩為博士景帝以固㢘直拜為清河王太傅¶
衛綰為中郎將景帝以為㢘忠實無他腸乃拜綰為河¶
間王太傅後為中尉賜告歸帝立膠東王為太子召拜¶
太子太傅¶
石慶為沛守武帝元狩元年立太子選羣臣可傅者以¶
慶為太子太傅¶
嚴彭祖為東郡太守以髙第選太子太傅¶
<pb:KR3k0013_WYG_708-23b>¶
韋𤣥成丞相賢之子宣帝愛淮陽憲王欽欲立之以太¶
子蚤失母故弗忍也乆之帝以𤣥成陽狂讓侯兄經明¶
行髙稱於朝廷乃召拜𤣥成為淮陽中尉欲感諭憲王¶
輔以推讓之臣由是太子遂安¶
疏受太子太傅廣之兄子也受次公子亦以賢良舉為¶
太子家令受好禮恭謹敏而有辭(敏謂所/見㨗利)宣帝幸太子¶
宫受迎謁應對及置酒宴奉觴上夀辭禮閑雅帝甚¶
驩説(説讀/曰悦)頃之拜受為少傅¶
<pb:KR3k0013_WYG_708-24a>¶
史丹字君仲元帝為太子以丹為中庶子侍從十餘年¶
帝即位為駙馬都尉侍中出常驂乗甚有寵帝以丹舊¶
臣皇考外屬(丹祖父恭有女弟/為衛太子良娣)信之詔丹護太子家¶
傅喜少好學問有志行哀帝初為太子成帝選喜為太¶
子庶子¶
後漢張佚為博士光武大㑹百官詔問誰可傅太子者¶
羣臣承意皆言太子舅執金吾隂識可佚正色曰今陛¶
下立太子為隂氏乎為天下乎即為隂氏則隂侯可為¶
<pb:KR3k0013_WYG_708-24b>¶
天下則固宜用天下之賢才帝稱善曰欲置傅者以輔¶
太子也今博士不難正朕况太子乎即拜為太子太傅¶
杜林為光祿勲時稱通儒有節行㑹皇太子强求乞自¶
封東海王故重選官屬以林為王傅¶
何湯豫章人桓榮弟子明帝始立為皇太子選求明經¶
乃擢湯為虎賁中郎將以尚書授太子¶
隂識為侍中明帝始立為皇太子以識守執金吾輔導¶
東宫¶
<pb:KR3k0013_WYG_708-25a>¶
魏邢顒為左馮翊以病去官時武皇諸子髙選官屬令¶
曰侯家吏宜得淵深法度如邢顒軰遂以為平原侯植¶
家丞後叅丞相軍事轉東曹掾初太子未定而臨淄侯¶
有寵丁儀等並賛翼其羙太祖問顒顒對曰以庶代宗¶
先世之戒也願殿下深重察之太祖識其意後遂以為¶
太子少傅遷太傅¶
鄭稱為侍中文帝初嗣王位封子叡為武徳侯以稱為¶
傅令曰龍淵太阿出昆吾之金和氏之璧由井里之田¶
<pb:KR3k0013_WYG_708-25b>¶
礱之以砥礪錯之以他山故能致連城之價為命世之¶
寳學亦人之砥礪也稱篤學大儒勉以經學輔侯宜旦¶
夕入侍曜明其志¶
司馬孚宣王次弟時陳思王有俊才清選官屬以孚為¶
文學掾¶
蜀董允字休昭時掌軍中郎將和之子先主立太子允¶
以選為舎人¶
李譔字欽仲延熙元年後主立太子以譔為庶子遷為¶
<pb:KR3k0013_WYG_708-26a>¶
僕射轉中散大夫右中郎將猶侍太子太子愛其多知¶
甚悦之¶
吳闞澤字徳潤究覽羣籍孫和為太子以澤為太子太¶
傅又以薛宗為少傅而蔡潁張純封俌嚴維等皆從容¶
侍從¶
程秉字徳樞汝南南頓人也避亂交州大帝聞其名儒¶
以禮徴秉既到拜太子太傅¶
張溫字恵恕父允名顯州郡少修節操容貌竒偉大帝¶
<pb:KR3k0013_WYG_708-26b>¶
聞之以問公卿曰溫當今與誰為比大司農劉基曰可¶
與全琮為軰太常顧雍曰基未詳其為人也溫當今無¶
軰帝曰如是張允不死也徴到延見文辭占對觀者傾¶
竦帝改容加禮尋遷太子太傅¶
陳表字文奥孫登為太子表及諸葛恪張休顧譚等以¶
遷入傳講詩書出從騎射太傅張溫言於大帝曰夫中¶
庶子官最親宻切問近對宜用俊彦於是乃用表等為¶
中庶子¶
<pb:KR3k0013_WYG_708-27a>¶
華融字徳㽔祖父避亂居山隂時皇象亦寓居山隂吳¶
郡張溫来就象學欲得所舎或告溫曰有華徳㽔者雖¶
年少羙有令志可舎也溫遂止融家朝夕談講俄而溫¶
為選部尚書乃推擢融為太子庶子¶
晉鄭袤滎陽開封人魏武帝初封諸子為侯精選賔友¶
袤與徐幹俱為臨淄文學¶
郭奕性剛正武帝踐祚初建東宫以奕及鄭黙並為中¶
庶子¶
<pb:KR3k0013_WYG_708-27b>¶
何邵為中書監恵帝永熙元年以初建東宫太子年㓜¶
欲令親萬機故盛選師傅以邵為太子太師吏部尚書¶
王戎為太子太傅衛將軍楊濟為太子太保裴楷為少¶
師張華為少傅和嶠為少保¶
劉寔為散騎常侍愍懐太子初封廣陵王髙選師友以¶
寔為師孟珩為友楊準馮蓀為文學及建東宫又詔曰¶
遹尚㓜蒙今出東宫惟當頼師傅羣賢之訓其㳺處左¶
右宜得正人使共周旋能相長益於是使太保衛瓘息¶
<pb:KR3k0013_WYG_708-28a>¶
庭司空㤗息略太子太傅楊濟息毖太子少師裴楷息¶
憲太子少傅張華息禕尚書令華廙息常與太子㳺處¶
以相輔導焉¶
髙光為散騎常侍從恵帝還雒陽時太弟新立重選傳¶
訓以光為少傅加光禄大夫常侍如故¶
孔坦少方直有雅望善左氏傳解屬文元帝為晉王以¶
坦為世子文學東宫建補太子舎人¶
丁潭為尚書祠部郎元帝建武初琅邪王裒始受封帝¶
<pb:KR3k0013_WYG_708-28b>¶
欲引朝賢為其國上卿將用潭以問中書令賀循循曰¶
郎中令職望清重寔宜審授潭清淳貞粹雅有隠正聖¶
明所簡才實宜之遂為琅邪王郎中令¶
顧榮字彦先吳人也時入雒者惟陸機陸雲及榮三人¶
而已以南州望士補吳王郎中令¶
王衍舉遼東太守不就以名聞超為太子舎人¶
賀循字彦先元帝時為中書令以老疾固辭拜太子太¶
傅詔曰循清直履道秉尚真實居身以冲約為本立徳¶
<pb:KR3k0013_WYG_708-29a>¶
以仁讓為行可躬訓儲宫黙而成化¶
周顗太興初明帝為太子顗以吏部尚書更拜太子少¶
傅顗上疏讓曰臣退自循省學不通一經智不效一官¶
止足良難未能守分遂忝顯任名位過量不悟天監忘¶
臣頑弊乃欲使臣内管銓衡外忝傅訓質輕蟬翼事重¶
千鈞此之不可不待識而明矣若臣受負乗之責必貽¶
聖朝惟塵之恥俯仰愧懼不知所圖詔曰紹㓜冲便居¶
儲副之貴當頼軌匠以祛蒙蔽望之儼然斯不言之益¶
<pb:KR3k0013_WYG_708-29b>¶
何學之習邪所謂與田蘇㳺忘其鄙心者便當副往意¶
不宜冲讓¶
殷仲堪少好學能清言善屬文人士咸欽愛之以孝行¶
稱康帝聞其名召為太子中庶子甚相知悦¶
顔含為東陽太守東宫初建含以儒素篤行補太子中¶
庶子¶
傅暢右僕射祗之子年未弱冠甚有重名以選入侍講¶
東宫為秘書丞¶
<pb:KR3k0013_WYG_708-30a>¶
孔安國為領軍將軍安帝詔曰安國貞慎清正外内播¶
譽可以本官領東海王師必能導逹津梁依仁㳺藝¶
宋裴松之為髙祖治中從事史既克洛陽髙祖敇曰松¶
之廊廟之才不宜乆尸邊務今召為世子洗馬與殷景¶
仁同可令知之¶
王惠字令明為世子征虜長史宋國初建嘗置郎中令¶
髙祖難其人謂傅亮曰今用郎中令不可减袁曜卿也¶
既而曰吾得其人矣乃以惠居之遷世子詹事¶
<pb:KR3k0013_WYG_708-30b>¶
王僧逹太保𢎞之少子也少好學善屬文年未二十以¶
為始興王後軍叅軍遷太子舎人¶
謝述從兄曜為義康王長史䘮官述代之太祖與義康¶
書曰今以述代曜其才應詳練著於歴職故以佐汝汝¶
始親庶務而任事殷宜寄懐羣賢以盡弼諧之羙想自¶
得之不俟吾言也¶
謝超宗解褐奉朝請孝武帝寵子子鸞為新安王超宗¶
以選補國常侍¶
<pb:KR3k0013_WYG_708-31a>¶
齊王僧䖍弱冠寛厚宋孝武時自太子中庶子出為豫¶
章王子尚撫軍長史遷散騎常侍復出為新安王子鸞¶
北中郎長史東海太守行南徐州事二藩皆帝愛子也¶
王琨為歴陽内史初仕宋孝武以琨忠實徙為寵子新¶
安王東中郎長史加輔國將軍遷右衛將軍度支尚書¶
出為永嘉王左軍始安王征虜二府長史加輔國將軍¶
廣陵太守皆孝武諸子¶
謝顥武帝永明初髙選文學以顥為竟陵王友¶
<pb:KR3k0013_WYG_708-31b>¶
何昌㝢永明初為竟陵王子良文學以清信相得意好¶
甚厚¶
王景文明帝時為中書監領太子太傅景文固辭太傅¶
帝遣新除尚書右僕射禇淵宣㫖以古来比例六事詰¶
難之不得已乃受拜¶
張緒字思曼清簡寡欲明帝時為太子中庶子遷司徒¶
左長史吏部尚書袁粲言於帝曰臣觀張緒有正始遺¶
風宜為宫職轉中庶子¶
<pb:KR3k0013_WYG_708-32a>¶
梁沈約初仕齊為步兵校尉惠文太子入居東宫約管¶
書記當時王侯到官或不得進約每以為言太子曰吾¶
生平懶起是卿所悉得卿談論然後忘寢卿欲我夙興¶
可常早入遷太子家令¶
徐勉為太子中庶子侍東宫昭明太子尚㓜時選極親¶
賢妙盡時譽勉陳讓數四又與沈約書授侍講詔不許¶
然後就焉轉太子詹事又改授侍中頻表解官職優詔¶
不許¶
<pb:KR3k0013_WYG_708-32b>¶
王規天監中為中書黄門侍郎敕與陳郡殷均瑯邪王¶
錫范陽張緬同侍東宫俱為昭明太子所禮¶
到洽天監中為太子中舍人與庶子陸倕對掌東官管¶
記俄為侍讀侍讀省仍置學士二人洽復充其選¶
陸襄大通中為太子中庶子㑹昭明太子薨妃蔡氏¶
别居金華宫以襄為中散大夫領步兵校尉金華宫家¶
令知金華宫事¶
劉杳為東宫通事舎人昭明太子薨新宫建舊人例無¶
<pb:KR3k0013_WYG_708-33a>¶
停者敇特留杳焉¶
庾於陵為太子洗馬舊東宫官屬通為清選洗馬掌文¶
翰尤其清者近世用人皆取甲族有才望時於陵與周¶
捨並擢充職髙祖曰官以人而清豈限於甲族時論以¶
為羙¶
徐摛為左衛司馬㑹晉安王出戍石頭髙祖謂周捨曰¶
為我求一人文學俱長兼有行者欲令與晉安㳺處捨¶
曰臣外弟徐摛形質陋小若不勝衣而堪此選髙祖曰¶
<pb:KR3k0013_WYG_708-33b>¶
必有仲宣之才亦不簡其容貌以摛為侍讀普通四年¶
晉安王為西平將軍寧蠻校尉摛為王諮議¶
徐陵摛之子也叅晉安王寧蠻府軍事大通二年王立¶
為皇太子東宫置學士陵充其選¶
孔休源為宣惠晉安王尉長史南郡太守行荆州府州¶
事髙祖謂之曰荆州&KR0291;上流衝要義髙分陕今以十嵗¶
兒委卿善輔翼之勿憚周昌之舉也對曰臣以庸鄙曲¶
荷恩遇方揣丹誠效其一割帝善其對乃敇晉安王曰¶
<pb:KR3k0013_WYG_708-34a>¶
孔休源人倫儀表汝年尚㓜當每事師之¶
宗史字明&KR0993;武帝嫡孫南郡王居西州以史管書記史¶
既以筆札被知貞正見許故任焉俄而文惠太子薨王¶
為皇太孫史仍舊管書記¶
庾肩吾為中庶子初簡文在藩雅好文章士時肩吾與¶
東海徐摛吳郡陸罩彭城劉遵劉孝儀弟孝威同被賞¶
接及居東宫又開文徳省置學士肩吾子信摛子陵吳¶
郡張長公北地傅𢎞東海鮑至等充其選¶
<pb:KR3k0013_WYG_708-34b>¶
王襃為秘書丞時宣城王大器簡文帝之冡嫡即襃之¶
姑子也于時盛選僚佐乃以襃為學士¶
陳蔡景歴為髙祖記室時衡陽獻王昌為吳興郡昌年¶
尚少呉興王之鄉里父老故人尊卑有數髙祖恐昌年少¶
接對乖禮乃遣景歴輔之¶
王㻛為中庶子父冲嘗為㻛辭中庶子文帝顧謂冲曰¶
所以乆留㻛於承華正欲使太子微有㻛風法耳¶
虞寄自閩還朝文帝謂劉仲舉曰衡陽王既出閣雖未¶
<pb:KR3k0013_WYG_708-35a>¶
置府僚然湏得一人旦夕㳺處兼掌書記宜求宿士有¶
行業者仲舉未知所對文帝曰吾自得之乃手敇用寄¶
寄入謝帝曰所以暫屈卿㳺藩者非止以文翰相煩乃¶
令以師表相助也¶
陸繕為太子中庶子領步兵校尉掌東宫管記繕儀表¶
端麗進退閑雅文帝使太子諸王咸取則焉其趨步躡¶
履皆令習繕規矩除尚書吏部郎中步兵如故仍侍東¶
宫¶
<pb:KR3k0013_WYG_708-35b>¶
顧野王宣帝太建中為國子博士後主在東宫野王兼¶
東宫管記遷太子率更令兼通事舎人時宫僚有濟陽¶
江總吳國陸瓊北地傅縡吳興姚察並以才學顯著論¶
者推重焉¶
陸瓊為中書侍郎太子家令長沙王為江州刺史不循¶
法度宣帝以王年少授瓊長史行江州府國事帶尋陽¶
太守瓊以母老不欲逺出太子亦固請留之遂不行¶
後魏車路頭代人也道武時以忠厚選給東宫為明元¶
<pb:KR3k0013_WYG_708-36a>¶
帳下師¶
谷渾明元時為前鋒將軍從幸河南還選給事東宫¶
盧魯元敏而好學寛和有雅度明元時選為直郎以忠¶
謹給侍東宫恭勤盡節太武親愛¶
李靈字虎符太武時為淮陽太守以學優溫謹選授文¶
成經¶
李敷字景文選入中書教學以忠謹給事東宫¶
盧誕本名恭祖為給事黄門侍郎太武詔曰經師易求¶
<pb:KR3k0013_WYG_708-36b>¶
人師難得朕諸兒稍長欲命卿為師於是親幸晉王第¶
敕晉王以下皆拜之於帝前因賜名曰誕加征東將軍¶
散騎常侍¶
陸馥獻文將禪位於京兆王子推隴西王源賀並固諌¶
馥抗言曰皇太子聖徳承基四海屬望不可横議干國¶
之紀臣請刎頸殿廷有死無二乆之帝意乃解詔曰馥¶
直臣也其能保吾子乎遂以馥為太保¶
鄭羲孝文延興初為散騎常侍中山王叡寵幸當世並¶
<pb:KR3k0013_WYG_708-37a>¶
置王官羲為其傅¶
祖瑩太和中為司徒彭城王勰法曹行叅軍孝文顧謂¶
勰曰蕭&KR0296;以王元長為子良法曹今為汝用祖瑩豈非¶
倫匹也勅令掌勰書記¶
髙諒字脩賢太和末京兆王愉開府辟召孝文妙簡僚¶
佐諒與隴西李仲尚趙郡李鳳起等同時應選¶
游肇孝文時為太子中庶子以謹素敦重文雅見任¶
李冲為侍中吏部尚書時咸陽王禧自冀州刺史朝京¶
<pb:KR3k0013_WYG_708-37b>¶
師孝文詔曰仲尼在鄉黨猶尚恂恂周文王為世子卑¶
躬求道禧等雖連蕚宸暉得不尊尚師傅也故欲為置¶
之以嘉令徳廷尉卿李冲可咸陽王師東宫既建拜太¶
子少傅¶
楊機少有志節為士流所稱宣武時解褐奉朝請於時¶
皇太子國官多非其人詔選清直之士機見舉為京兆¶
王愉國中尉愉甚敬憚之¶
崔光宣武延昌初為中書監帝幸東宫召光與黄門甄¶
<pb:KR3k0013_WYG_708-38a>¶
琛廣陽王淵等並賜坐詔光曰卿是朕西臺大臣當令¶
為太子師傅光起拜固辭詔不許即命孝明出從者十¶
餘人敇以光為傳之意令孝眀拜光又拜辭不當受太¶
子拜復不蒙許孝明遂南面再拜詹事王顯啟請從太¶
子拜於是宫臣畢拜光北面立不敢答拜惟西面拜謝¶
而出¶
裴伯茂西魏出帝永興中以廣平王贊盛選賔僚以伯¶
茂為文學¶
<pb:KR3k0013_WYG_708-38b>¶
北齊李鉉為太子博士髙祖令世宗在京妙簡碩學以¶
教諸子世宗以鉉應㫖徴詣晉陽時中山石曜北平陽¶
絢北海王晞清河崔瞻廣平宋欽道及工書人韓毅同¶
在東館師友諸王¶
李渾文宣太保初除太子少保邢邵為少師楊愔為少¶
傅皆以為榮¶
封孝琰為太子舎人出入東宫甚有令望丁母憂解任¶
除晉州法曹叅軍尋徵還復除太子舎人¶
<pb:KR3k0013_WYG_708-39a>¶
王晞孝昭皇建初為丞相從事中郎時百官請建東宫¶
敇未許每令晞就東堂監視太子冠服導引趨拜為太¶
子太傅晞以局司奉重綬皇太子釋奠又兼中庶子帝¶
謂曰今既當劇職不得尋常舒慢也晞淹雅有器度神¶
武訪朝廷子弟忠孝謹宻者令與諸子游晞與清河崔¶
瞻頓丘李度范陽盧正通首應此選文襄時為大將軍¶
握晞等手曰我弟並向成長志識未定近善狎惡可移¶
吾弟不負義方即祿位常亞舎弟若茍使回邪致相詿¶
<pb:KR3k0013_WYG_708-39b>¶
誤罪及門族非止一身晞随神武到晉陽補中外府功¶
曹叅軍帶常山公演友¶
崔瞻為征虜將軍孝昭踐祚皇太子就傅受業詔除太¶
子中庶子徵赴晉陽敕專在東宫調護講讀及進退禮¶
度皆歸委焉¶
馮子琮為東宫管記又奉别詔令共胡長粲輔導太子¶
轉庶子¶
孫靈暉後主時為潼郡太守天統中敇令朝臣推舉可¶
<pb:KR3k0013_WYG_708-40a>¶
為南陽王綽師者吏部尚書尉瑾表薦靈暉徴為國子¶
博士授南陽王經綽雖不好文學亦甚相敬重啓除其¶
府諮議叅軍綽除定州刺史仍随之鎮綽所為猖獗靈¶
暉惟黙黙憂顇不能諫正綽欲以管記馬子結為諮議¶
叅軍乃表請轉靈暉為王師以子結為諮議朝廷以王¶
師三品啓奏不合後主於啓下手答云但用之仍手報¶
南陽書並依所請儒者甚以為榮¶
後周裴文舉字道裕少忠謹涉獵經史西魏大統十年¶
<pb:KR3k0013_WYG_708-40b>¶
起家奉朝請遷丞相府墨曹叅軍時太祖諸子年㓜盛¶
簡賔友文舉以選與諸公子游雅相欽敬未嘗戯狎¶
隋蘇亮初仕西魏文帝為中書舎人魏文帝子宜都王¶
武為秦州刺史以亮為司馬帝謂亮曰黄門侍郎豈可¶
為秦州司直以朕愛子出藩故以心腹相委勿以為恨¶
臨辭賜以御馬¶
尉遲運初仕周明帝為右司衛時宣帝在東宫親狎謟¶
佞數有罪失武帝於朝臣内選忠諒鯁正者以輔弼之¶
<pb:KR3k0013_WYG_708-41a>¶
於是以運為右宫伯建徳三年帝幸雲陽宫又令運以¶
本官兼司武與長孫覽輔皇太子居守¶
李徹字廣逹初仕周武帝為左武衛將軍後入隋及煬¶
帝為晉王鎮幷州妙選府官詔徹總晉王府軍事進爵¶
齊安郡公時蜀王秀亦鎮益州帝謂侍臣曰安得文同¶
王子相武如李廣逹者乎其見重如此¶
顔之儀初仕後周明帝為麟趾殿學士稍遷司書上士¶
武帝初建儲宫盛選師傅以之儀為太子侍讀¶
<pb:KR3k0013_WYG_708-41b>¶
明克讓髙祖受禪拜太子舍人率更令于時東宫盛徴¶
天下才學之士至于博學洽聞皆出其下¶
禇亮初仕陳為尚書殿中侍郎開皇中陳亡入京文帝¶
詔亮侍游東宫為太子學士¶
蘇孝慈開皇中為兵部尚書待遇愈宻時皇太子勇頗¶
知時政帝欲重宫官之望多令大臣領其職于是拜孝¶
慈為太子右衛率尚書如故¶
張䖍威字元敬開皇初煬帝為晉王出鎮幷州盛選僚¶
<pb:KR3k0013_WYG_708-42a>¶
佐以䖍威為刑獄叅軍累遷為屬王甚羙其才與河内¶
張衡俱見禮晉邸稱為二張焉¶
徐孝克陵之弟也煬帝為皇太子文帝以孝克為國子¶
博士侍東宫講禮傳¶
宇文述開皇中為右衛大將軍及晉王為皇太子以述¶
為左衛率舊令率官第四品文帝以述素貴遂進率品¶
為第三其見重如此¶
栁謇之大業初為黄門侍郎時元徳太子初薨朝野注¶
<pb:KR3k0013_WYG_708-42b>¶
望以齊王當立帝亦重王府選拜為齊王長史帝法服¶
臨軒命齊王于西朝堂遣吏部尚書牛𢎞内史令楊約¶
左衛大將軍宇文述等從殿庭引謇之詣齊王所西面¶
立宣勅謂齊王曰我出藩之初時年十二先帝立我于¶
西朝堂乃令髙熲虞慶則元旻等從内送王子相於我¶
誡我曰以汝未更世事令子相作輔於汝事無大小皆¶
可委之無得昵近小人疎逺子相若從我言者有益¶
於社稷成立汝名行如不用此言惟國及身敗無日矣¶
<pb:KR3k0013_WYG_708-43a>¶
吾受敇奉以周旋不敢失墜微子相之力吾幾無今日¶
矣若與謇之從事一如子相也又敇謇之曰今以卿作¶
輔相齊副朕所望也若齊王徳業修備富貴自當鍾卿¶
一門若有不善罪亦相及¶
唐李綱初為太子詹事以太子建成漸狎無行之徒有¶
猜忌之謀不可諫止頻乞骸骨髙祖慢罵之曰卿為何¶
潘仁長史何乃羞為朕尚書且建成在東宫遣卿輔導¶
何為屢致辭乎綱頓首陳謝曰潘仁賊也誡在殺害每¶
<pb:KR3k0013_WYG_708-43b>¶
諫便止所活極多為其長史故得無愧陛下功成業㤗¶
頗自矜伐臣以凡劣才乖元凱所言如水投石安敢乆¶
為尚書兼以愚臣事太子所懐鄙見復不採納既無補¶
益所以請退帝謝曰知公直士勉弼我兒於是擢拜太¶
子少保尚書詹事並如故¶
杜淹武徳末隠太子誅後擢為御史大夫判太子詹事¶
詔東宫儀式簿領並取淹節度至貞觀初為散騎常侍¶
行太子左庶子兼崇賢館學士太宗謂曰國之儲副自¶
<pb:KR3k0013_WYG_708-44a>¶
古所重必擇善人為之輔佐今太子年在㓜冲志意未¶
定朕若朝夕見之可得随事誡約今既委以監國不在¶
目前知卿志懐貞慤能執直道故輟卿於朕以輔太子¶
宜知委任輕重也¶
王珪為禮部尚書魏王泰師太宗嘗謂侍臣曰古来帝¶
子生于宫闥及其成人無不驕逸是以傾覆相踵少能¶
自濟我今嚴教子弟欲令皆得安全王珪我乆驅使是¶
所諳悉以其意存忠孝選為子師爾宜語泰汝之待珪¶
<pb:KR3k0013_WYG_708-44b>¶
如事我也可以無過泰每為之先拜珪亦以師道自居¶
物議善之¶
孔頴逹為給事中以正直稱庶人承乾之在東宫也妙¶
選朝望為官屬以頴逹為太子中允累遷常侍國子祭¶
酒仍侍講東宫¶
于志寧為太子左庶子太宗謂志寧曰古者太子既生¶
卜士負之即置輔弼昔成王㓜小周召為師傅日聞正¶
道習以成性今皇太子既㓜小卿當輔之正道無使邪¶
<pb:KR3k0013_WYG_708-45a>¶
僻闗其心勉之無忘當稱所委官賞可不次而得也¶
房𤣥齡為左僕射拜太子少師𤣥齡上表遜位優詔不¶
許𤣥齡固讓乃下詔曰夫選賢之義無私為本奉上之¶
道當仁是貴列代所以𢎞風通賢所以叶力卿忠肅恭¶
懿明允篤誠草昧霸圖綢繆帝道儀形禮閣庶政惟和¶
輔翼春宫望實斯在而忘彼大體徇茲小節雖恭教諭¶
之職乃辭機衡之務豈所謂弼余一人共安四海者也¶
宜聽此懐無煩固讓𤣥齡固不奉詔又詔曰𤣥齡徳為¶
<pb:KR3k0013_WYG_708-45b>¶
時秀位隆朝右業履恭儉志懐冲退頻表陳誠固辭執¶
法朕昃食思治虚己欽賢方資啟沃共康兆庶豈得申¶
其雅尚用&KR0220;彛典便可斷表即令攝職¶
魏徴為特進知門下省事貞觀中皇太子承乾不修徳¶
業魏王㤗寵愛日隆内外庶僚並有疑議太宗聞而惡¶
之謂侍臣曰當今朝臣忠謇無踰魏徴我遣傅皇太子¶
用絶天下之望後拜太子太師知門下省事如故徴自¶
陳有疾詔答曰漢之太子四皓為助我之頼公即其義¶
<pb:KR3k0013_WYG_708-46a>¶
也知公疾病可卧䕶之¶
馬周貞觀中為御史中丞兼知諫議大夫事髙宗在藩¶
盛隆府望周以本官檢校晉王長史及升儲位加中書¶
侍郎兼太子左庶子¶
長孫無忌為司徒定策立晉王為太子太宗以無忌為¶
太子太師房𤣥齡蕭瑀為傅保制曰明兩之重實固宗¶
祧輔導之職莫先師保是以吕望召奭騰芳于有周叔¶
孫𤣥成繼羙於隆漢司徒趙國公無忌器範宏邈風鑒¶
<pb:KR3k0013_WYG_708-46b>¶
秀逺材稱棟幹地兼姻戚佐命之功勒乎鍾鼎論道之¶
譽穆乎台槐股肱是屬邦國攸賴教諭少陽僉望斯在¶
司空梁國公𤣥齡體業忠肅識具𢎞通誠著霸圖功宣¶
鼎業奉上之節所懐必盡益國之事知無不為必能厲¶
茲六行審喻三善特進宋國公瑀操行清約識局貞正¶
夙受先遇早升朝右立身之操必在於直道體國之心¶
無忘於忠義輔翼儲貳望實攸歸無忌可太子太師𤣥¶
齡可太子太傅瑀可太子太保又以黄門侍郎褚遂良¶
<pb:KR3k0013_WYG_708-47a>¶
為太子賔客¶
李勣為兵部尚書髙宗踐儲宫以勣為太子詹事兼右¶
衛率同中書門下三品太宗謂勣曰我兒新登儲兩卿¶
舊長史今以宫事相委故有此授雖屈階資可勿怪也¶
来濟為考功員外郎時初置太子司議郎妙選人望遂¶
以濟為之仍崇文館直學士¶
敬播為著作佐郎以撰實録功遷太子司議郎時此官¶
初置極為清望¶
<pb:KR3k0013_WYG_708-47b>¶
韓瑗髙宗顯慶初為侍中時代王𢎞為皇太子瑗與中¶
書令来濟禮部尚書許敬宗並為皇太子賔客又以尚¶
書左僕射于志寧為太子太傅¶
劉仁軌上元中為左僕射雍王為皇太子仁軌與右僕¶
射戴至徳侍中張文瓘中書令郝處俊並為皇太子賔¶
客¶
王方慶為麟臺監中宗立為東宫方慶兼檢校太子左¶
庶子則天聖歴二年正授左庶子俸料同職事三品兼¶
<pb:KR3k0013_WYG_708-48a>¶
侍皇太子讀書¶
崔融累補宫門丞兼直崇文館學士中宗在春宫制融¶
為侍讀兼侍屬文¶
劉禕之為中書侍郎轉相王府司馬髙宗謂曰朕之愛¶
子以卿忠孝之門藉卿師範所冀蓬生麻中不扶自直¶
耳¶
元讓髙宗末為太子右内率府長史嵗滿還鄉里中宗¶
居東宫徴拜司議郎及謁見則天謂曰卿既孝於家必¶
<pb:KR3k0013_WYG_708-48b>¶
能忠於國今授此職須知朕意宜以孝道輔我兒也¶
源乾曜司刑太常伯直心之子開元初邠王守禮府僚¶
吏有犯法者𤣥宗令左右求堪為王府長史者太常卿¶
姜皎薦乾曜公清有吏幹因召見與語乾曜神氣清爽¶
對答皆有倫序𤣥宗甚恱之乃拜少府監兼邠王府長¶
史¶
潘好禮開元初為邠王府長史六年二月詔曰分命諸¶
王典於大郡諒存公道以鎮淳風邠王禀性頗寛馭下¶
<pb:KR3k0013_WYG_708-49a>¶
不肅且復簡貴未詳倫理故選剛直任之端寮王家奴¶
客等有違法綱者長史潘好禮随事檢校科决若王有¶
何怪僻好禮具狀聞徹王歴虢隴襄滑晉等州刺史時¶
皆擇首僚以持綱紀好禮與源乾曜袁嘉祚皆為邠府¶
長史兼州佐¶
郗常通為國子博士開元六年皇太子及郯王嗣直等¶
五人年近十嵗尚未就學左散騎常侍禇無量内繕¶
冩論語孝經各五本以獻𤣥宗覽之曰吾知無量意矣¶
<pb:KR3k0013_WYG_708-49b>¶
乃下詔曰修身貴乎慎始篤學在乎自幼朕諸子已各¶
髫丱須聞詩禮宜于儒官中選徳行耆宿三五人入閣¶
教授俄以常通國子博士郭謙光左拾遺潘元祚等為¶
太子及郯王已下侍讀¶
賀知章開元中為散騎常侍時肅宗為陕王天性屬辭¶
典麗𤣥宗甚愛之詔知章與潘肅吕向皇甫彬邢璹等¶
侍讀韓擇木侍書¶
孔述睿徳宗建中初為諫議大夫㑹有詔東宫官宜擇¶
<pb:KR3k0013_WYG_708-50a>¶
端厚之士皇太子時幸太學行齒胄之禮乃以述睿為¶
太子侍讀¶
徐岱貞元初以前京兆府功曹為膳部員外郎睦王已¶
下侍讀嵗中遷水部郎中皇太子侍讀兼舒王已下侍¶
讀¶
馮伉貞元中為醴泉令韋渠牟薦給事中充皇太子諸¶
王侍讀崔芊自茅山徴為右贊善大夫充太子侍直新¶
名也¶
<pb:KR3k0013_WYG_708-50b>¶
歸登貞元末為兵部員外郎皇太子侍讀順宗即位遷¶
給事中元和四年憲宗册皇太子與吕元膺俱為皇太¶
子侍讀詔曰輔翼元良教諭成徳使目睹正事耳聞正¶
言形于施為漸于心術非齊莊忠慤之士不在茲選工¶
部侍郎歸登給事中吕元膺並踐履端方行義修潔通¶
於經訓而得其要達於教化而蹈其中侍講承華師範¶
磐石訪乃公議副予精求並可充皇太子諸王侍讀¶
李逢吉為給事中元和七年與司勲員外郎李巨並為¶
<pb:KR3k0013_WYG_708-51a>¶
太子諸王侍讀¶
韋綬為屯田郎中元和九年八月以為職方郎中充皇¶
太子及諸王侍讀¶
薛放為兵部郎中憲宗以儲皇好書求端士輔導經義¶
旋充皇太子侍讀¶
吕元膺為諫議大夫給事中規諫大舉其職及出為同¶
州刺史乃入謝帝訪以時政元膺抗辭直對無所阿䛕¶
帝察其忠藎命復守舊官加皇太子侍讀賜以金紫¶
<pb:KR3k0013_WYG_708-51b>¶
丁公著為右補闕集賢殿直學士元和十一年九月改¶
為水部員外郎充皇太子侍讀¶
庾敬休為户部侍郎文宗太和六年以敬休守本官兼¶
魯王傅又以太常少卿鄭肅守本官兼魯王府長史以¶
户部郎中李踐方守本官兼魯王府司馬魯王帝之元¶
子帝以年幼思賢傅輔導之時魯王傅和元亮因侍制¶
召問事元亮出於卒吏不知書一不能對後宰相延英¶
奏事帝從容曰魯王質性可教宜擇賢士大夫為官屬¶
<pb:KR3k0013_WYG_708-52a>¶
不可復用和元亮之軰因有是命¶
崔栯為中書舎人太和九年二月以栯及考功員外郎¶
史館修撰蘇滌兼充皇太子侍讀¶
王起為兵部尚書判户部事太和九年七月以起及翰¶
林學士太常少卿知制誥陳夷行並充皇太子侍讀仍¶
每五日一入長生院對皇太子¶
劉仲武為國子監四門助教開成元年十二月仲武充¶
奉諸王講讀¶
<pb:KR3k0013_WYG_708-52b>¶
橋庶為河南府緱氏縣開成二年四月以庶為諸王講¶
讀與劉仲武更入教授¶
韋溫為給事中開成二年五月以溫充皇太子侍讀¶
竇宗直為秘書少監開成二年七月以宗直為皇太子¶
侍讀¶
周敬復為禮部員外郎兼起居郎史館修撰開成三年¶
五月以敬復守本官充皇太子侍讀依前史館修撰¶
狄兼謩武宗會昌三年二月以兼謩兼益王傅鄭簡之¶
<pb:KR3k0013_WYG_708-53a>¶
兼益王府長史制曰古者聖王之教子也皆選天下之¶
端士以衛翼之漢代梁王好書則以賈誼經緯之才而¶
耀明之其淮陽好政則以𤣥成讓兄之節而鎮静之前王¶
令猷百代可法况朕建立元子錫之奥區朱邸初開黄¶
髮是憲以兼謩慷慨立志有袁盎正席之忠以簡之取¶
捨俟時有貢禹彈冠之操皆行不茍合誠無暗欺歴職¶
有聲居正不撓舉其素行擢在顯僚爾宜廣徳義之風¶
明孝愛之道俾其嚴於問寢敬不絶馳化與心成中道¶
<pb:KR3k0013_WYG_708-53b>¶
若性欽哉休命可不勉歟(王欽若等按唐書本傳不載/此事唐年補錄有此詔而不)¶
(載兼謩/等本官)¶
王牘為太子賔客昭宗乾寧四年韓建獻封事十條其¶
三太子諸王請置師傅教導乃以牘為諸王侍讀制曰¶
王者之子在襁褓中置三師訓之由古道也我思成人¶
已来遘此多難師訓之義翦焉闕聞南面稱尊愧于寡¶
昧由是言念諸子疚于厥心擇正人為之傅導今丞相¶
言爾牘老於大學雅有徳行明君臣父子之道知禮樂¶
<pb:KR3k0013_WYG_708-54a>¶
詩書之源可使髙歩承華大叅望苑琢磨羽翼朕有冀¶
焉爰授正卿以加峻級且旌優異徃為傅師邪蒿鮑魚¶
勿俾登爼胄筵講肆為惜分隂使其知東平為善之規¶
喜王襃洞簫之賦承萬代之業固磐石之基斯實賴於¶
老成人也¶
後唐劉贊明宗時為刑部侍郎時秦王為元帥秦王府¶
判官太子詹事王居敏與贊鄉曲之舊以秦王盛年自¶
恣須朝中選端士納誨冀其禀畏乃奏薦贊焉授秘書¶
<pb:KR3k0013_WYG_708-54b>¶
監兼秦王傅¶
　¶
　¶
　¶
　¶
　¶
　¶
　册府元龜卷七百八¶
