# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:39.065486
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百十三
<pb:KR3k0013_WYG_913-1a>¶
欽定四庫全書¶
　冊府元龜卷九百十三　宋　王欽若等　撰¶
　　總録部¶
　　　偽政第四¶
王莽地皇三年正月九廟盖構成納神主莽謁見大駕¶
乗六馬以五彩毛為龍文衣著角長三尺(以被馬/上也)華盖¶
車元戎十乗在前因賜治廟者司徒大司空錢各千萬¶
侍中中常侍以下皆封封都匠仇延為邯淡里附城(都/匠)¶
<pb:KR3k0013_WYG_913-1b>¶
(大匠也邯淡/豐盛之意)二月霸橋災數千人以水沃救不滅莽惡¶
之下書曰夫三皇象春五帝象夏三王象秋五伯象冬¶
皇王徳運也伯者繼空續乏以成厯數故其道駮惟常¶
安御道多以所近為名迺二月癸巳之夜甲午之辰火¶
燒覇橋從東方西行至甲午夕橋盡火滅大司空行視¶
考問(行音下/便切)或云寒民舎居橋下(舍止/宿也)疑以火自燎¶
為此災也(燎謂炙之/令温也)其明旦即乙未立春之日也予以¶
神明聖祖黄虞遺統受命至於地皇四年為十五年正¶
<pb:KR3k0013_WYG_913-2a>¶
月以三年終冬絶滅霸駮之橋欲以興成新室統一長¶
存之道也又戒此橋空東方之道今東方嵗荒民饑道¶
路不通東嶽太師亟科條(亟急/也)開東方諸倉賑貸窮乏¶
以施仁道其更名覇館為長存館覇橋為長存橋是月¶
赤眉殺太師羲仲景尚闗東人相食莽下書曰惟陽九¶
之阸與害氣㑹究於去年枯旱霜蝗饑饉薦臻(薦仍/也)百¶
姓困乏流離道路於眷尤甚予甚悼之今使東嶽太師¶
特進襃新侯開東方諸倉賑貸窮乏太師公所不過道¶
<pb:KR3k0013_WYG_913-2b>¶
分遣大夫謁者並開諸倉以全元元太師公因與亷丹¶
大使五威司命位右大司馬更始將軍平均侯之兖州¶
鎮撫所掌(之徃/也)及青徐故不軌盜賊未盡解散後復屯¶
聚者皆清潔之期於安兆黎矣(黎衆/也)大師更始合將鋭¶
士十餘萬人所過放縱東方為之語曰寕逄赤眉不逄¶
太師太師尚可更始殺我卒如田況之言(王欽若等曰/田況言見第)¶
(三/卷)莽又多遣大夫謁者分敎民煑草木為酪酪不可食¶
重為煩費莽下書曰惟民困乏雖溥開諸倉賑贍之猶¶
<pb:KR3k0013_WYG_913-3a>¶
恐未足且開天下山澤之防諸能採取山澤之物而順¶
月令者其恣聽之勿令出税至地皇三十年如故是王¶
光上戊之六年也(戊土也莽/所作厯名)如令豪吏猾民辜而㩁之¶
小民弗蒙非予意也(辜㩁謂獨專其利而令/他人犯者得罪辜也)易不云虖¶
損上益下民説無疆(言損上而益下則/人皆歡悦無窮竟)書云言之不從¶
是謂不艾(艾治/也)咨虖羣公可不憂哉(咨者歎/&KR1178;之言)是時下江¶
兵盛新市朱鮪平林陳牧等皆復聚衆攻擊鄉聚莽遣¶
司命大將軍孔仁部豫州納言大將軍嚴尤秩宗大將¶
<pb:KR3k0013_WYG_913-3b>¶
軍陳茂擊荆州各從吏士百餘人乗船從渭入河至華¶
隂迺出乗傳到部募士尤謂茂曰遣將不與兵符必先¶
請而後動是猶紲韓盧而責之獲也是夏蝗從東方來¶
蜚蔽天至長安入未央宫縁殿閣莽發吏民設購賞捕¶
擊莽以天下榖貴欲厭之為太倉置衛交㦸名曰政始¶
掖門流民入闗者數十萬人迺置養贍官禀食之(禀/給)使¶
者監領與小吏共盜其廩饑死者十七八先是莽使中¶
黄門王業領長安市買賤取於民民甚患之業以省費¶
<pb:KR3k0013_WYG_913-4a>¶
為功賜爵附城莽聞城中饑饉以問業業曰皆流民也¶
乃市所賣梁飰肉&KR0325;持入視莽曰居民食咸如此莽信¶
之冬無鹽索盧恢等舉兵反城(索盧姓也恢名也/反城據城反也)亷丹¶
王匡攻㧞之斬首萬餘級莽遣中郎將奉璽書勞之進¶
爵為公封吏士有功者十餘人赤眉别校董憲等衆數¶
萬人在梁郡王匡擊之為憲所敗亷丹死之國將哀章¶
謂莽曰皇祖考黄帝之時中黄直為將破殺蚩尤今臣¶
居中黄直之位願平山東莽遣章馳東與太師匡并力¶
<pb:KR3k0013_WYG_913-4b>¶
又遣大將軍陽浚守敖倉司徒王尋將十餘萬屯雒陽¶
鎮南宫大司馬董忠養士習射中軍北壘大司空王邑¶
兼三公之職時四方盜賊徃徃數萬人攻城邑殺二千¶
石以下太師王匡等戰數不利莽知天下潰畔事窮計¶
迫迺議遣風俗大夫司國憲等分行天下除井田奴婢¶
山澤六筦之禁即位以來詔令不便於民者皆收還之¶
待見未發㑹世祖與兄齊武王伯升宛人李通等(世祖/謂光)¶
(武/)帥舂陵子弟數千人招致新市平林朱鮪陳牧等合¶
<pb:KR3k0013_WYG_913-5a>¶
攻㧞棘陽是時嚴尤陳茂破下江兵成丹王常等數千¶
人别走入南陽界十一月有星孛於張東南行五日不¶
見莽數召問太史令宗宣諸術數家皆謬對言天文安¶
善羣賊且滅莽差以自安四年正月漢兵得下江王常¶
等以為助兵擊前隊大夫甄阜屬正梁丘賜皆斬之殺¶
其衆數萬人初京師聞青徐賊衆數十萬人訖無文號¶
旌旗表識(文謂文章號/謂號令也)咸怪異之好事者竊言此豈如¶
古三皇無文書號諡邪(欲其事成/故云然也)莽亦心怪以問羣臣¶
<pb:KR3k0013_WYG_913-5b>¶
羣臣莫對唯嚴尤曰此不足怪也自黄帝湯武行師必¶
待部曲旌旗號令今此無有者直饑寒羣盜犬羊相聚¶
不知為之爾莽大説羣臣盡服及劉伯升起皆稱將軍¶
攻城掠地既殺甄阜移書稱説莽聞之憂懼漢兵乗勝¶
遂圍宛城初世祖族兄聖公先在平林兵中三月辛巳¶
朔平林新市下江兵將王常朱鮪等共立聖公為帝改¶
年為更始元年拜置百官莽聞之愈恐欲外視自安迺¶
染其鬚髪進所徴天下淑女杜陵史氏女為皇后聘黄¶
<pb:KR3k0013_WYG_913-6a>¶
金三萬斤車馬奴婢雜帛珍寳以巨萬計莽親迎於前¶
殿兩階間成同牢之禮於上西堂備和嬪羙御和人三¶
位視公嬪人九視卿羙人二十七視大夫御人八十一¶
梘元士凡百二十人皆佩印韍執弓韣(月令仲春之月/𤣥鳥至之日以)¶
(太牢祀於髙禖天子親徃后妃率九嬪御乃禮天子所/御帶以弓韣授以弓矢於髙禖之前韣弓衣也帶之者)¶
(求男子之祥也/故莽依倣之焉)封皇后父諶為和平侯拜為寜始將軍¶
諶子二人皆侍中是日大風發屋折木羣臣上夀曰迺¶
庚子雨水灑道辛丑清靚無塵其夕榖風迅疾從東北¶
<pb:KR3k0013_WYG_913-6b>¶
來(榖風即/谷風也)辛丑巽之宫日也巽為風為順后誼明母道¶
得温和慈惠之化也易曰受兹介福於其王母(介大也/王母謂)¶
(君/母)禮曰承天之慶萬福無疆諸欲依廢漢火劉皆沃灌¶
雪除殄滅無餘雜矣百榖豐茂庻草蕃殖(蕃滋也/殖生也)元元¶
驩喜兆民頼福天下幸甚莽日與方士涿郡昭君等於¶
後宫考驗方術縱滛樂焉大赦天下然猶曰故漢氏舂¶
陵侯羣子劉伯升與族人婚姻黨與妄流言惑衆悖畔¶
天命乃手害更始將軍亷丹前隊大夫甄阜屬正梁丘¶
<pb:KR3k0013_WYG_913-7a>¶
賜及北狄胡虜逆輿洎南僰虜若豆孟遷不用此書(輿/匃)¶
(奴單于名也洎及也若孟豆遷蠻僰之名也/言伯升已下孟遷以上不在赦令之限也)有能捕得¶
此人者皆封為上公食邑萬户賜寳貨五千萬又詔太¶
師王匡國將哀章司命孔仁兖州牧夀良卒正王閎揚¶
州牧李聖亟進所部州郡兵凡三十萬衆迫措青徐盜¶
賊納言將軍嚴尤秩宗將軍陳茂車馬將軍王廵左隊¶
大夫王吳亟進所部州郡兵凡十萬衆迫措前隊醜虜明¶
告以生活丹青之信(生活謂來降者不殺之/丹青之信言明著也)復迷惑不¶
<pb:KR3k0013_WYG_913-7b>¶
解散皆并力合擊殄滅之矣大司空隆新公宗室戚屬¶
前以虎牙將軍東指則反虜破壊西撃則逆賊靡碎(靡/散)¶
(也/)此迺新室威寳之臣也如黠賊不解散將遣大司空¶
將百萬之師征伐剿絶之矣(剿截/也)遣七公幹士隗囂等¶
七十二人分下赦令暁諭云囂等既出因逃亡矣四月¶
世祖與王常等别攻潁川下崑陽郾定陵(三縣之/名也)莽聞¶
之愈恐遣大司空王邑馳傳之雒陽與司徒王尋發衆¶
郡兵百萬號曰虎牙五威兵平定山東得顓封爵政决¶
<pb:KR3k0013_WYG_913-8a>¶
於邑除用徴諸明兵法六十三家術者各持圖書受器¶
械備軍吏傾府庫以遣邑多齎珍寳猛獸欲視饒富用¶
怖山東邑至雒陽州郡各選精兵牧守自將定㑹者四¶
十二萬人餘在道不絶車甲士馬之盛自古出師未嘗¶
有也六月邑與司徒王尋發雒陽欲至宛道出潁川過¶
崑陽崑陽時已降漢漢兵守之嚴尤陳茂與二公㑹二¶
公縱兵圍崑陽嚴尤曰稱尊號者在宛下宜亟進(亟急/也)¶
彼破諸城自定矣邑曰百萬之師所過當滅今屠此城¶
<pb:KR3k0013_WYG_913-8b>¶
喋血而進前歌後舞顧不快邪遂圍城數十重城中請¶
降不許嚴尤又曰歸師勿遏圍城為之闕(此兵法之言/也遏遮也闕)¶
(不/合)可如兵法使得逸出以怖宛下邑又不聽㑹世祖悉¶
發郾定陵兵數千人來救崑陽尋邑易之(輕易/之也)自將萬¶
餘人行陳(廵行軍/陳也)敕諸營皆按部毋得動獨迎與漢兵¶
戰不利大軍不敢擅相救漢兵乗勝殺尋崑陽中兵出¶
並戰邑走軍亂天風蜚瓦雨如注水大衆崩潰號謼虎¶
豹股栗士卒犇走各還歸其郡邑獨與所將長安勇敢¶
<pb:KR3k0013_WYG_913-9a>¶
數千人還雒陽關中聞之震恐盜賊並起又聞漢兵言¶
莽鴆殺孝平帝莽迺㑹公卿以下於王路堂開所為平¶
帝請命金縢之䇿泣以視羣臣命明學男張邯稱説其¶
徳及符命事因曰易言伏戎於莽升其髙陵三嵗不興¶
(莽平草也言伏兵戎於草莽之中升髙/陵而望不敢前進至於三嵗不能起也)莽皇帝之名升¶
謂劉伯升髙陵謂髙陵侯子翟義也言劉伯升翟義為¶
伏戎之兵於新皇帝世猶殄滅不興也羣臣皆稱萬嵗¶
又令東方檻車傳送數人言劉伯升等皆行大戮民知¶
<pb:KR3k0013_WYG_913-9b>¶
其詐也時殿中鉤盾土山僊人掌旁有白頭公青衣(僊/人)¶
(掌承露/盤也)郎吏見者私謂之國師公衍功侯喜素善卦莽¶
使筮之曰憂兵火莽曰小兒安得此左道是迺予之皇¶
祖叔父子僑欲來迎我也莽軍師外破大臣内畔左右¶
亡所信不能復逺念郡國欲謼邑與計議崔發曰邑素¶
小心今失大衆而徴恐其執節引决宜有以大慰其意¶
於是莽遣發馳傳諭邑(謂諭/告之)我年老母適子欲傳邑以¶
天下敕亡得謝見勿復道邑到以為大司馬大長秋張¶
<pb:KR3k0013_WYG_913-10a>¶
邯為大司徒崔發為大司空司中夀容苖訢為國師同¶
說侯林為衛將軍莽憂懣不能食亶飲酒㗖鰒魚(鰒海/魚也)讀¶
軍書倦因慿几寐不復就枕矣莽性好時日小數及事¶
迫急亶為厭勝遣使壊渭陵延陵園門罘罳曰毋使民¶
復思也又以墨洿色其周垣(洿染之變/其舊色也)號將軍曰嵗宿¶
申水為助將軍右庚刻木校尉前丙燿金都尉又曰執¶
大斧伐枯木流大水滅發火如此屬不可勝記是秋太¶
白星流入太㣲燭地如月光成紀隗崔兄弟共刼大尹¶
<pb:KR3k0013_WYG_913-10b>¶
李育(成紀隴/西之縣)以兄子隗囂為大將軍攻殺雍州牧陳慶¶
安定卒正王旬并其衆移書郡縣數莽罪惡萬於桀紂¶
是月析人鄧曄于匡起兵南鄉百餘人(析音先歴切南/陽之縣南鄉析)¶
(縣之鄉/名也)時析宰將兵數千屯鄡亭備武闗曄匡謂宰曰¶
劉帝已立君何不知命也宰請降盡得其衆曄自稱輔¶
漢左將軍匡右將軍㧞析丹水攻武闗都尉朱萌降進¶
攻右隊大夫宋綱殺之西㧞湖(湖𢎞農之縣/本屬京兆)莽愈憂不¶
知所出崔發言周禮及春秋左氏國有大災則哭以厭¶
<pb:KR3k0013_WYG_913-11a>¶
之(周禮春官之屬女巫氏之職曰凡邦之大災歌哭子/而請哭者所以告哀也春秋左氏傳宣十二年楚)¶
(圍鄭旬有七日鄭人卜行成不吉卜臨於太宫且巷/出車吉國人大臨守陴者哭故發引之以為言也)故¶
易稱先號咷而後笑宜呼嗟告天以求救莽自知敗迺¶
率羣臣至南郊陳其符命本末仰天曰皇天既命授臣¶
莽何不殄滅衆賊即令臣莽非是願下雷霆誅臣莽因¶
搏心大哭氣盡伏而叩頭又作告天䇿自陳功勞千餘¶
言諸生小民㑹旦夕哭為設餐粥甚悲哀及能誦䇿文¶
者除以為郎至五千餘人䠠惲將領之莽拜將軍九人¶
<pb:KR3k0013_WYG_913-11b>¶
皆以虎為號號曰九虎將北軍精兵數萬人東内其妻¶
子宫中以為質時省中黄金萬斤者為一匱尚有六十¶
匱黄門鈎盾&KR0391;府中尚方處處各有數匱長樂御府中¶
御府及都内平凖帑藏錢帛珠玉財物甚衆(御府有令/丞少府之)¶
(屬官也掌珍寳中御府者皇后之府藏/也平凖令丞屬大司農亦珍貨所在也)莽愈愛之賜九¶
虎士人四千錢衆重怨無鬬意九虎將兵至華隂囘谿¶
距隘北從河南至山于匡持數千弩乗堆挑戰曄將二¶
萬餘人從閿鄉南山棗街作姑(作姑邪道/所繇也)破其一部北¶
<pb:KR3k0013_WYG_913-12a>¶
出九虎後擊之六虎敗走史熊王況詣闕歸死莽使使¶
責死者安在皆自殺其四虎亡(六人敗走二人詣/闕自殺四人亡)三虎¶
郭欽陳翬成重收散卒保京師倉(九人之中六人敗走/三人保倉也京師倉)¶
(在華隂灌/北渭口也)鄧曄開武闗迎漢丞相司直李松將二千餘¶
人至湖與曄等共攻京師倉未下曄以𢎞農掾王憲為¶
校尉數百人北渡渭入左馮翊界降城畧地李松遣偏¶
將軍韓臣等徑西至新豐與莽波水將軍戰波水走韓¶
臣等追奔遂至長門宫王憲北至頻陽所過迎降(所至/之處)¶
<pb:KR3k0013_WYG_913-12b>¶
(皆來迎而/降之也)大姓櫟陽申碭下邽王大皆率衆随憲屬縣¶
斄嚴春(屬縣三輔諸縣也斄屬/右扶風其人姓嚴名春)茂陵董喜藍田王孟槐¶
里汝臣盭厔王扶陽陵嚴本杜陵屠門少之屬(姓屠門/名少)¶
衆皆數千人假號稱漢將時李松鄧曄以為京師小小¶
倉尚未可下何况長安城哉當須更始帝大兵到即引¶
軍至華隂治攻具而長安旁兵四㑹城下聞天水隗氏¶
兵方到皆爭欲先入城貪立大功擄掠之利莽遣使者¶
分赦城中諸獄囚徒皆授兵殺豨飲其血與誓曰有不¶
<pb:KR3k0013_WYG_913-13a>¶
為新室者社鬼記之更始將軍史諶將渡渭橋皆散走諶¶
空還衆兵發掘莽妻子父祖冡燒其棺槨及九廟明堂¶
辟雍火炤城中或謂莽曰城門卒東方人不可信莽更¶
發越騎士為衛門置六百人各一校尉十月戊申朔兵¶
從宣平城門入民間所謂都門也(長安城東出/北頭第一門)張邯行¶
城門逄兵見殺王邑王林王廵䠠惲等分將兵距擊北¶
闕下漢兵貪莽封力戰者七百餘人㑹日暮官府邸第¶
盡犇亡二日己酉城中少年朱弟張魚等恐見擄掠趨¶
<pb:KR3k0013_WYG_913-13b>¶
讙並和(衆羣行讙而/自相和也)燒作室門斧敬法闥(敬法殿名也/闥小門也謂)¶
(斧斫/之也)謼曰反虜王莽何不出降(其下/亦同)火及掖庭承明(掖/庭)¶
(承明黄皇室/主所居也)莽避火及掖庭宣室前殿火輙随之婦女¶
諕謼曰當奈何時莽紺袀服(諕古啼字紺深青而揚赤/色袀純也純為紺服也)¶
帶璽韍持虞帝七首天文郎按栻於前(栻所以占時日/天文郎今之用)¶
(栻者/也)日時加某莽旋席随斗柄而坐曰天生徳於予漢¶
兵其如予何(孔子曰天生徳於予桓魋其/如予何故莽引之以為言也)莽時不食少¶
氣困矣三日庚戌晨旦明羣臣扶掖莽自前殿南下椒¶
<pb:KR3k0013_WYG_913-14a>¶
除(邪行閣道下者也除殿陛/之道也椒取芬香之名也)西出白虎門和新公王揖¶
奉車待門外莽就車之漸臺欲阻池水猶抱持符命威¶
斗公卿大夫侍中黄門郎從官尚千餘人随之王邑晝¶
夜戰罷極士死傷畧盡馳入宫間闗至漸臺(間闗猶言/﨑嶇展轉)¶
(也/)見其子侍中睦觧衣冠欲逃邑叱之令還父子共守¶
莽軍人入殿中謼曰反虜王莽安在有羙人出房曰在¶
漸臺衆兵追之圍數百重臺上亦弓弩與相射稍稍落¶
去矢盡無以復射短兵接王邑父子䠠惲王廵戰死莽¶
<pb:KR3k0013_WYG_913-14b>¶
入室下晡時衆兵上臺王揖趙博苖訢唐尊王盛中常¶
侍王参等皆死臺上商人杜吳殺莽取其綬校尉東海¶
公賓就故大行治禮(公賓姓也就名也以先經/治禮故職天子之綬也)見吳問¶
綬主所在曰室中西北陬間(陬隅/也)就識斬莽首軍人分¶
裂莽身支節肌骨臠爭分殺者數十人(三輔舊事云/臠切千叚)公¶
賓就持莽首詣王憲憲自稱大將軍城中兵數十萬皆¶
屬焉舍東宫(舍止/宿也)妻莽後宫乗其車服六月癸丑李松¶
鄧曄入長安將軍趙萌申屠建亦至以王憲得璽綬不¶
<pb:KR3k0013_WYG_913-15a>¶
輙上多挾宫女建天子皷旗收斬之傳莽首詣更始縣¶
宛市百姓共提擊之(提擲/也)或切食其舌初莽居攝知民¶
愁下詔諸食王田及私屬皆得賣買勿拘以法然刑罰¶
深刻它政誖亂(誖乖也音/布内切)邉兵二十餘萬人仰縣官衣¶
食用度不足數横賦斂民愈貧困常苦枯旱亡有平嵗¶
榖賈翔貴(翔言如鳥之囘翔謂不離/於貴也若暴貴稱騰踊也)末年盜賊羣起發¶
軍擊之將吏放縱於外北邉及青徐地人相食雒陽以¶
東米石二千莽遣三公將軍開東方諸倉賑貸窮乏又¶
<pb:KR3k0013_WYG_913-15b>¶
分遣大夫謁者教民煑木為酪(作杏酪/之屬也)酪不可食重為¶
煩擾流民入闗者數十萬人置養贍官以禀之吏盜其¶
禀(禀給也盜其禀/者盜所給之物)饑死者什七八莽耻為政所致廼下¶
詔曰予遭陽九之㧖百六之㑹枯旱霜蝗饑饉薦臻蠻¶
夷猾夏㓂賊姦宄百姓流離予甚悼之害將究矣(究竟/盡也)¶
嵗為此言以至於亡¶
晉桓𤣥僣即帝位(王欽若等曰𤣥未僣位以/前事迹並見將帥部諸門)下書曰三¶
才相資天人所以成功理繇一統貞夫所以司契帝王¶
<pb:KR3k0013_WYG_913-16a>¶
之興其源深矣自三五已降世代參差雖所繇或殊其¶
歸一也朕皇考宣武王(即桓/温也)聖徳髙邈誕啓洪基景命¶
攸歸理貫自昔中間屯險弗克負荷仰瞻宏業殆若綴¶
旒藉否終之運遇時來之㑹用獲除姦救溺拯㧞人倫¶
晉氏以多難薦臻厯數惟既典章唐虞之凖述遵漢魏¶
之則用集天禄於朕躬惟徳不敏辭不獲命稽若令典¶
遂升壇燎於南郊受終於文祖思覃斯慶願與億兆聿¶
兹更始於是大赦改元永始錫天下爵二級孝悌力田¶
<pb:KR3k0013_WYG_913-16b>¶
人三級鰥寡孤獨不能自存者榖人五斛其賞賜之制¶
徒設空文無其實也乃追尊其父温宣武皇帝廟稱太¶
祖南康公主為宣皇后封子昇為豫章郡王叔父雲孫¶
放之為寜都縣王豁孫稚玉為臨沅縣王豁次子石康¶
為右將軍武陵郡王袐子蔚為醴陵縣王贈叔父冲太¶
傳宣城郡王加殊禮依晉安平王故事以孫𦙍襲爵為¶
吏部尚書冲次子謙為揚州刺史新安郡王謙弟脩為¶
撫軍大將軍安城郡王兄歆臨賀縣王禕富陽縣王贈¶
<pb:KR3k0013_WYG_913-17a>¶
偉侍中大將軍義興郡王以子濬襲爵為輔國將軍¶
濬弟邈西昌縣王封王謐為武昌公班劒二十人卞範¶
之為臨汝公殷仲文為東興公馮該為魚復侯又降始¶
安郡公為縣公長沙為臨湘縣公廬陵為巴丘縣公各¶
千户其康樂武昌南昌望蔡建興永脩觀陽皆降封千¶
百户公侯之號如故又普進諸征鎮軍號各有差以相¶
國左長史王綏為中書令崇謙母庾為宣城太妃加殊¶
禮給以輦乗號温墓曰永崇陵置守衛四十人又造金¶
<pb:KR3k0013_WYG_913-17b>¶
根車駕六馬是月𤣥臨聽訟觀閲囚徒罪無輕重多被¶
原放有干輿乞者時或䘏之其好行小惠如此自以水¶
徳壬辰臘于祖改尚書郎官為賊曹又増置五校三將¶
又彊弩積射武衛官元興三年𤣥之永始二年尚書答¶
春蒐字誤為春莬凡所闗署皆被降黜𤣥大綱不理而¶
紏摘纎㣲皆此類也以其妻劉氏為皇后將脩殿宇乃¶
移入東宫又開東掖平昌廣莫及宫殿諸門皆為三道¶
更造大輦容三十人坐以二百人舁之性好畋逰以體¶
<pb:KR3k0013_WYG_913-18a>¶
大不堪乘馬又作徘徊輿施轉關令廻動無滯既不追¶
尊祖曾疑其禮儀問於羣臣散騎常侍徐廣據晉典宜¶
追立七廟又敬其父則子悦位彌髙者情禮得申道逾¶
廣者納敬必普也𤣥曰禮云三昭三穆與太祖為七然¶
則太祖必居廟之主也昭穆皆自下之稱則非逆數可¶
知也禮太祖東向左昭右穆如晉室之廟則宣帝在昭¶
穆之列不得在太祖之位昭穆既錯太祖無寄失之逺¶
矣𤣥曾祖已上名位不顯故不欲序列且以王莽九廟¶
<pb:KR3k0013_WYG_913-18b>¶
見譏於前史遂以一廟矯之郊廟齋二日而已秘書監¶
卞承之曰祭不及祖知楚徳之不長也又毁晉小廟以¶
廣臺榭其庻母蒸嘗靡有定所忌日見賓客遊宴唯至¶
亡時一哭而已朞服之内不廢音樂𤣥出遊水門飄風¶
飛其儀盖夜濤水入石頭大桁流壊殺人甚多大風吹¶
朱雀門樓上層墜地𤣥自簒盜之後驕奢荒侈遊獵無¶
度以夜繼晝兄偉葬日旦哭晚遊或一日之中屢出馳¶
騁性又急暴呼召嚴速直官咸繫馬省前禁内讙雜無¶
<pb:KR3k0013_WYG_913-19a>¶
復朝廷之體於是百姓疲苦朝野勞悴怨怒思亂者十¶
室八九焉於是劉裕(即宋髙/祖也)劉毅何無忌等共謀興復¶
裕等斬桓脩於京口斬桓𢎞於廣陵河内太守辛扈興¶
𢎞農太守王元德振威將軍童厚之竟陵太守劉邁謀¶
為内應至期裕遣周安穆報之而邁惶遽遂以告𤣥𤣥¶
震駭即殺扈興等安穆馳去得免封邁安重侯一宿又¶
殺之裕率義軍至竹里𤣥移還上宫百僚步從召侍官¶
皆入止省中赦揚豫徐兖青冀六州加桓謙征討都督¶
<pb:KR3k0013_WYG_913-19b>¶
假節以殷仲文代桓脩遣頓丘太守吳甫之右衛將軍¶
皇甫敷北距義軍裕等於江乘與戰臨陣斬甫之進至¶
羅落橋與敷戰復梟其首𤣥聞之大懼乃召諸道術人¶
推算謀為厭勝之法乃問衆曰朕其敗乎曹靖之對曰¶
神怒人怨臣實懼焉𤣥曰人或可怨神何為怒對曰移¶
晉宗廟飄泊無所大楚之祭不及於祖此其所以怒也¶
𤣥曰卿何不諫對曰輦上諸君子皆以為堯舜之世臣¶
何敢言𤣥愈忿懼使桓謙何澹之屯東陵卞範之屯覆¶
<pb:KR3k0013_WYG_913-20a>¶
舟山西衆合二萬以距義軍裕至蔣山使羸弱貫油帔¶
登山分張旗幟數道並前𤣥偵侯還云裕軍四塞不知¶
多少𤣥益憂惶遣武衛將軍庾頥之配以精卒赴援諸¶
軍於時東北風急義軍放火烟塵張天皷譟之音震駭¶
京邑劉裕執鉞麾而進謙等諸軍一時奔潰𤣥率親信¶
數千人聲言赴戰遂將其子昇兄子濬出南掖門西至¶
石頭使殷仲文具船相與南奔初𤣥在姑孰將相星屢¶
有變簒位之夕月及太白又入羽林𤣥甚惡之及敗走¶
<pb:KR3k0013_WYG_913-20b>¶
腹心勸其戰𤣥不暇答直以䇿指天而經日不得食左¶
右進以麄飯咽不能下昇時年數嵗抱𤣥胷而撫之𤣥¶
悲不自勝劉裕以武陵王遵攝萬機立行臺總百官遣¶
劉毅劉道䂓躡𤣥誅𤣥諸兄子及石康兄權振兄洪等¶
𤣥至尋陽江州刺史郭昶之給其器用兵力殷仲文自¶
後至望見𤣥舟旌旗輿服備帝者之儀歎息曰敗中復¶
振故可也𤣥於是逼乘輿西上桓歆聚黨向歴陽宣城¶
内史諸葛長民擊破之𤣥於道作起居注叙其距義軍¶
<pb:KR3k0013_WYG_913-21a>¶
之事自謂經畧指授算無遺䇿諸將違節度以致𧇊䘮¶
非戰之罪於是不遑與羣下謀議唯耽思誦述宣示逺¶
近𤣥至江陵石康納之張幔屋於城南署置百官以卞¶
範之為尚書僕射其餘職多用輕資於是大脩舟師曽¶
未三旬衆且二萬樓船器械甚盛謂其羣黨曰卿等並¶
清塗翼從朕躬都下竊位者方應謝罪軍門其觀卿等¶
入石頭無異雲霄中人也𤣥以奔敗之後懼法令不肅¶
遂輕怒妄殺人多離怨殷仲文諫曰陛下少播英譽逺¶
<pb:KR3k0013_WYG_913-21b>¶
近所服遂掃平荆雍一匡京室聲被八荒矣既據有極¶
位而遇此圯運非為威不足也百姓喁喁想望皇澤宜¶
𢎞仁風以收物情𤣥怒曰漢髙魏武幾遇敗但諸將失¶
利爾以天文惡故還都舊楚而羣小愚惑妄生是非方¶
當紏之以猛未宜施之以恩也𤣥左右稱𤣥為桓詔桓¶
𦙍諫曰詔者施於辭令不以為稱謂也漢魏之主皆無¶
此言唯聞北虜以苻堅為苻詔爾願陛下稽古帝則令¶
萬世可法𤣥曰此事已行今宣勅罷之更為不祥必其¶
<pb:KR3k0013_WYG_913-22a>¶
宜革可待事平也荆江郡守以𤣥播越或遣使通表有¶
匪寜之辭𤣥悉不受仍更令所在表賀遷都𤣥遣游擊¶
將軍何澹之武衛將軍庾稚祖江夏太守桓道恭就郭¶
銓以數千人守湓口又遣輔國將軍桓振徃義陽聚衆¶
至弋陽為龍驤將軍胡譁所破振單馬走還何無忌劉¶
道䂓等破郭銓何澹之郭昶之於桑落州進師尋陽𤣥¶
率舟艦三百發江陵使苻宏羊僧夀為前鋒以鄱陽太¶
守徐放為散騎常侍欲遣説觧義軍謂放曰諸人不識¶
<pb:KR3k0013_WYG_913-22b>¶
天命致此妄作遂懼禍屯結不能自反卿三州所信可¶
明示朕心若退軍散甲當與之更始各授位任令不失¶
分江水在此朕不食言放對曰劉裕為唱端之主劉毅¶
兄為陛下所誅並不可説也輙當申聖㫖於何無忌𤣥¶
曰卿使若有功當以吳興相叙放遂受使入無忌軍魏¶
詠之破桓歆於歴陽諸葛長民又敗歆於芍陂歆單馬¶
渡淮毅率道䂓及下邳太守孟懐玉與𤣥戰於崢嶸洲¶
於時義軍數千𤣥兵甚盛而𤣥懼有敗衂常𣻌輕船於¶
<pb:KR3k0013_WYG_913-23a>¶
舫側故其衆莫有闘心義軍乘風縱火盡鋭爭先𤣥衆¶
大潰燒輜重夜遁郭銓歸降𤣥故將劉綂馮稚等聚黨¶
四百人襲破尋陽城毅遣建威將軍劉懐肅討平之𤣥¶
留永安皇后及皇后於巴陵殷仲文時在𤣥艦求出别¶
船收集散軍因叛𤣥奉二后奔於夏口𤣥入江陵城馮¶
該勸使更下戰𤣥不從欲出漢川投梁州刺史桓希而¶
人情乖阻制令不行𤣥乘馬出城至門左右於闇中斫¶
之不中前後相殺交横𤣥僅得至船於是荆州别駕王¶
<pb:KR3k0013_WYG_913-23b>¶
康産奉帝入南郡府舍太守王騰之率文武營衛時益¶
州刺史毛璩使其從孫祐之叅軍費恬送弟璠䘮葬江¶
陵有衆二百璩弟子脩之為𤣥屯騎校尉誘𤣥以入蜀¶
𤣥從之逹枚囘州恬與祐之迎擊𤣥矢下如雨𤣥嬖人¶
丁仙期萬盖等以身蔽𤣥並中數十箭而死𤣥被箭其¶
子昇輙㧞去之益州都䕶馮遷抽刀而前𤣥㧞頭上玉¶
導與之仍曰是何人邪敢殺天子遷曰欲殺天子之賊¶
爾遂斬之時年三十六又斬石康及濬等五級庾頥之¶
<pb:KR3k0013_WYG_913-24a>¶
戰死昇云我是豫章王諸君勿見殺送至江陵市斬之¶
𤣥自簒盜至敗凡八十日¶
　¶
　¶
　¶
　¶
　¶
　¶
<pb:KR3k0013_WYG_913-24b>¶
　¶
　¶
　¶
　¶
　¶
　¶
　¶
　冊府元龜卷九百十三¶
