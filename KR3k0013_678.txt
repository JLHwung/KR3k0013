# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:27.045365
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百七十八
<pb:KR3k0013_WYG_678-1a>¶
欽定四庫全書¶
　册府元龜卷六百七十八　宋　王欽若等　撰¶
　　牧守部¶
　　　　興利　　勸課¶
　　　興利¶
昔大禹之叙九功曰利用以阜財厚生以養民班固之¶
述循吏曰所居民富盖夫君子之為政必求所以利於¶
人而行之也歴代而下賢守接武乃能相其土宜以興¶
<pb:KR3k0013_WYG_678-1b>¶
物役始資乎悦使終啟於善利或導逹溝瀆以滋扵灌¶
漑或闢除汚萊以繁於稼穡築堤堨以備水潦䟽河漕¶
以通輸運興鑄冶以贍農器造橋梁以濟徒渉陶瓦覆¶
屋以寜室居鑿山通道以便行旅皆豐功被於甿庶休¶
眀載於緗簡流風餘烈沒而不朽其古之良二千石者¶
歟¶
漢召信臣為南陽太守時行視郡中水泉開通溝瀆起¶
水門堤閼凡數十處(閼所以/壅水)以廣漑灌嵗嵗增加多至¶
<pb:KR3k0013_WYG_678-2a>¶
三萬頃民得其利畜積有餘信臣為民作均水約束(言/用)¶
(之有次/第也)刻石立於田畔以防分争禁止嫁娶送終奢靡¶
務出於儉約府州縣吏家子弟好㳺敖不以田作為事¶
輙斥罷之甚者案其不法以示好惡其化大行郡中莫¶
不耕稼力田百姓歸之户口增倍盗賊獄訟衰止吏民¶
親愛信臣號之曰召父荆州刺史奏信臣為百姓興利¶
郡以殷富賜黄金四十斤¶
後漢文齊廣漢人王莽末益州羣夷起兵殺郡守以齊¶
<pb:KR3k0013_WYG_678-2b>¶
為太守造起陂池開通漑灌田千餘頃¶
鄧晨為汝南太守興鴻郤陂數千頃田(鴻郤陂名今在/豫州汝陽縣東)¶
汝土以殷魚稻之饒流衍它郡汝南舊有鴻郤陂成帝¶
時丞相翟方進奏毁敗之建武中晨欲修復其功聞許¶
楊曉水脉召與議之楊曰昔成帝用方進之言尋而自¶
夢上天天帝怒曰何故敗我濯龍淵是後民失其利多¶
致饑困時有謡歌曰敗我陂者翟子威飴我大豆享我¶
芋魁及乎覆陂當復昔大禹决江䟽河以利天下明府¶
<pb:KR3k0013_WYG_678-3a>¶
今興立廢業富國安民童謡之言將有徴於此誠願以¶
死効力晨大悦因署楊為都水掾史典其事楊因髙下¶
形勢起塘四百餘里數年乃立百姓便累嵗大稔¶
馬稜為廣陵太守時榖貴民饑奏罷監官以利百姓賑¶
貧羸薄賦税興復陂湖灌田二萬餘頃吏民刻石頌之¶
鮑昱為汝南太守郡多陂池嵗嵗决壊年費嘗三十餘¶
萬昱乃上作方梁石洫水常饒足漑田倍多人以殷富¶
杜詩為南陽太守造作水排鑄為農器(冶鑄為排以吹/炭今激水以皷)¶
<pb:KR3k0013_WYG_678-3b>¶
(之是/也)用力少見功多百姓便之又修治陂池廣拓土田¶
郡内比室殷足時人方於召信臣故南陽為之語曰前¶
有召父後有杜母¶
魯丕為趙相遷東郡太守丕在二郡為人修通漑灌百¶
姓殷富¶
任延為武威太守河西舊少雨澤乃為置水官吏修理¶
溝渠皆蒙其利¶
何敞為汝南太守修理鮦陽舊渠百姓頼其利(鮦陽縣/屬汝南)¶
<pb:KR3k0013_WYG_678-4a>¶
(郡/)墾田增三萬餘頃吏人共刻石頌敞功徳¶
秦彭為山陽太守興起稻田數千頃每於農月親度頃¶
畆分别肥瘠差為三品各立文簿藏之鄉縣於是姦吏¶
跼蹐無所容詐彭乃上言宜令天下齊同其制詔書以¶
其所立條式班令三府並下州郡¶
任光為信都太守墾田增多三嵗間流民占著者五萬¶
餘口¶
張堪為漁陽太守於孤奴開稻田八千餘頃勸民耕種¶
<pb:KR3k0013_WYG_678-4b>¶
以致殷富¶
張禹為下邳相徐縣北界有蒲陽陂(東觀記曰陂水廣/二十里徑且百里)¶
(在道西其東/有田可萬頃)旁多良田而堙廢莫修禹為開水門通引¶
灌漑遂成熟田數百頃勸率吏民假與種糧親自勉勞¶
遂大收榖實鄰郡貧者歸之千餘户室廬相屬其下成¶
市後嵗至墾千餘頃民用温給(東觀記曰禹廵行守舍/止大樹下食糒乾飯屑)¶
(飲水而已後年鄰國貧人來歸之者茅舍草廬/千户屠酤成市墾田千餘頃得榖百萬餘斛)¶
虞詡為武都太守先是運道艱險舟車不通驢馬負載¶
<pb:KR3k0013_WYG_678-5a>¶
僦五致一詡乃自將吏士案行川谷自沮至下辯(沮及/下辯)¶
(並縣名沮今興州順政縣/也下辯今成州同谷縣也)數十里中皆燒石剪木開漕¶
船道(一云下辯東三十餘里有陜中當水泉生大石障/塞水流每至春夏輙溢沒秋稼壊敗營郭詡乃使)¶
(人燒石以水灌之石皆折裂/因鐫去石遂無汎溺之患也)以人僦直僱借傭者於是¶
水運通利嵗省四十餘萬¶
魏劉馥為揚州刺史廣屯田興治芍陂及茹陂七門吳¶
塘諸堨以漑稻田官民有畜歴代為利¶
賈逵為豫州刺史外修軍旅内治民事遏鄢汝造新陂¶
<pb:KR3k0013_WYG_678-5b>¶
又斷山淄長谿水造小弋陽陂¶
鄭渾為陽平沛郡二太守郡界下濕患水澇百姓饑乏¶
渾於蕭相二縣界興陂遏開稻田郡人皆以為不便渾¶
曰地勢洿下宜漑灌終有魚稻經久之利此豐民之本¶
也遂躬率吏民興立功夫一冬間皆成比年大收頃畆¶
嵗增租入倍常民頼其利刻石頌之號曰鄭陂¶
徐邈為凉州刺史河右少雨常苦乏榖邈上修武威酒¶
泉鹽池以收蘆榖又廣開水田募貧民佃之家家豐足¶
<pb:KR3k0013_WYG_678-6a>¶
倉庫盈溢乃支度州界軍用之餘以市金帛犬馬通供¶
中國之費¶
牽招為鴈門太守郡所治廣武井水鹹苦民皆擔輦逺¶
汲流水往反七里招凖望地勢因山陵之宜鑿原開渠¶
注水城内民頼其益¶
晉𫝊祗為滎陽太守自魏黄初大水之後河濟汎溢鄧¶
艾嘗著濟河論開石門而通之至是復浸壊祗乃造汎¶
萊堰至今兖豫無水患百姓為立碑頌焉¶
<pb:KR3k0013_WYG_678-6b>¶
張闓為晉陵内史時所部四縣並以旱失田闓乃立曲¶
阿新豐塘漑田八百餘頃每嵗豐稔葛洪為其頌計用¶
二十一萬一千四百二十工以擅興造免官後公卿並¶
為之言曰張闓興陂灌田可謂益國而反被黜使臣下¶
難復為善帝感悟乃下詔曰丹陽侯闓昔以勞役部人¶
免官雖從吏議猶未掩其忠節之志也倉稟國之本宜¶
得其才今以闓為大司農闓陳黜免始爾不宜便居九¶
列䟽奏不許然後就職¶
<pb:KR3k0013_WYG_678-7a>¶
杜預都督荆州諸軍事鎮襄陽修召信臣遺跡激用滍¶
淯諸水以浸原田萬餘頃分疆刻石使有定分公私同¶
利衆庶頼之號曰杜父¶
孔愉為㑹稽内史句章縣有漢時舊陂毁廢數百年愉¶
自廵行修復故堰漑田二百餘頃皆成良業¶
荀羡為北府都督鎮下邳(今臨淮/郡縣也)起田於東陽之石鼈¶
公私利之¶
劉義欣為豫州刺史鎮夀陽芍陂良田萬餘頃堤堨久¶
<pb:KR3k0013_WYG_678-7b>¶
壊秋夏常苦旱義欣遣諮議叅軍殷肅循行修理有舊¶
溝引渒水坡不治積久樹木榛塞肅伐木開榛水得通¶
注旱患繇是得除¶
劉悛為武陵内史郡南江古堤久廢不葺悛修治未畢¶
而江水忽至百姓棄役奔走悛親率厲之於是乃止¶
宋張邵為南雍州刺史至襄陽築長圍修立堤堰開田¶
數千頃郡人頼之富贍¶
南齊劉懐慰為齊郡太守懐慰至郡修治城郭安集居¶
<pb:KR3k0013_WYG_678-8a>¶
民墾廢田二百頃决沈湖灌漑¶
竟陵王子良為丹陽尹上表曰京尹雖居都邑而境壤¶
兼跨廣袤周輪幾將千里縈原抱隰其處甚多舊遏古¶
塘非唯一所而民貧業廢地利久蕪近啟遣五官殷濔¶
典籖劉增瑗到諸縣循履得丹陽溧陽永世等四縣觧¶
并村耆辭到堪墾之田合計荒熟有八千五百五十四¶
頃修治塘遏可用十一萬八千餘夫一春就功便可成¶
立帝納之㑹遷官事寝¶
<pb:KR3k0013_WYG_678-8b>¶
梁陳慶之為都督南北司西豫三州諸軍事罷義陽鎮¶
兵停水陸轉運江湖諸州並得休息開田六千頃二年¶
之後倉廪充實髙祖每嘉賞之¶
後魏元萇為河内太守以河橋船絙路狭不便行旅又¶
秋水汎漲年常破壊乃為船路遂廣募宣車從京出者¶
率令輸石一雙累其㟁橋濶往来便利近橋諸郡無復¶
勞擾公私頼之¶
崔鑒為徐州刺史於州内銅冶以為農具兵民獲利¶
<pb:KR3k0013_WYG_678-9a>¶
崔挺為光州刺史先是州内少鐡器用皆求之他境挺¶
表復鐡官公私有利¶
沈文秀為懐州刺史大興水田於公私頗有利益¶
崔亮為安西將軍雍州刺史城北渭水淺不通船行人¶
艱阻謂寮佐曰昔杜預乃造河梁况此有異長河且魏¶
晉之日亦自有橋吾今决欲營之咸曰水淺不可為浮¶
橋汎長無常又不可施柱恐難成立亮曰昔秦居咸陽¶
横橋渡渭以像閣道此即以柱為橋今唯慮長柱不可¶
<pb:KR3k0013_WYG_678-9b>¶
得耳㑹天大雨山水暴至浮出長木數百根藉此為用¶
橋遂成立百姓利之至今猶名崔公橋亮在州讀杜預¶
傳見為八磨嘉其有濟時用遂教民為碾¶
裴延雋為幽州刺史范陽郡有舊督亢渠徑五十里漁¶
陽燕郡有故戾陵諸堰廣袤三十里皆廢毁多時莫能¶
修復時水旱不調民多饑餒延雋謂䟽通舊跡勢必可¶
成乃表營造遂躬自履行相度水形随力分督未幾而¶
就漑田百萬餘畆為利十倍百姓至今頼之¶
<pb:KR3k0013_WYG_678-10a>¶
李愍為南荆州刺史愍於境内開立陂渠漑稻千餘頃¶
公私頼之¶
杜弼行海州事在州奏通陵道并韓信故道又於州東¶
帶海而起長堰外遏鹹潮内引淡水勅並依行¶
李繪為髙陽内史髙陽舊多陂淀繪至後淀水皆涸乃¶
置農正専主勸課墾田倍增家給人足¶
隋盧賁為懐州刺史决沁水東注名曰和民渠又派入¶
温縣名曰温潤渠以漑㵼鹹民頼其利¶
<pb:KR3k0013_WYG_678-10b>¶
薛胄為兖州刺史先是兖州城東沂泗二水合而南流¶
汎濫大澤中胄遂積石堰之使决令西注陂澤盡為良¶
田又通轉運利盡淮海百姓頼之號為薛公豐兖渠¶
趙軌開皇中為夀州總管長史芍陂舊有五門堰蕪穢¶
不修軌於是勸課人吏開三十六門灌田五十餘頃人¶
頼其利¶
楊尚希為蒲州刺史在州甚有恵政復引瀵水立堤防¶
開稻田數千頃民頼其利¶
<pb:KR3k0013_WYG_678-11a>¶
唐李襲譽為揚州大都督府長史江都俗好商賈不事¶
農業襲譽乃引雷陂水又築旬城塘以溉田八百頃百¶
姓獲其利¶
長孫操武徳中為陜州刺史自州東引水入城以代井¶
汲百姓至今頼之¶
河間王孝恭為荆州大縂管開置屯田創立銅冶百姓¶
利焉¶
髙士廉為益州大都督府長史秦時李&KR1413;守蜀導引汶¶
<pb:KR3k0013_WYG_678-11b>¶
江創浸灌之利至今地居水側者頃直千金富強之家¶
多相侵奪士廉乃於故渠外别更疏决蜀中大獲其利¶
裴行方檢校幽州都督引盧溝水廣開稲田數千頃百¶
姓頼以豐給¶
薛大鼎為滄州刺史界有無棣河隋末填廢大鼎奏開¶
之引魚鹽於海百姓歌之曰新河得通舟檝利直逹滄¶
海魚鹽至昔日徒行今騁駟美哉薛公徳滂被大鼎又¶
以州界卑下遂决長蘆及漳衡等三河分洩夏潦境内¶
<pb:KR3k0013_WYG_678-12a>¶
無復水災¶
張儉為朔州刺史廣營屯田嵗致數十萬斛邉糧益饒¶
及遭喪亂儉勸百姓相贍遂免饑餒州境獨安¶
嗣楚王靈龜為魏州刺史開永濟渠入新市控引商旅¶
百姓利之¶
王晙景龍末為桂州都督桂州糧饋乏晙始改築羅郭¶
奏罷屯兵及轉運又堰江水開屯田數千頃百姓頼之¶
李傑為河南尹先是河汴之交有梁公堰年久堰破江¶
<pb:KR3k0013_WYG_678-12b>¶
淮漕運不通傑奏調發汴鄭丁夫以濬之省功速就公¶
私深以為利刻石水濵以紀其績¶
宋璟為廣州都督仍為五府經畧使廣州舊俗皆以竹¶
茅為屋屢有火災璟教人燒瓦改造店肆自是無復延¶
燒之患夷夏懐惠立碑以紀其政¶
姜師度為同州刺史開元八年十月詔曰昔史起漑漳¶
之䇿鄭白鑿涇之利因兹厥後聲塵缺然同州刺史姜¶
師度識洞於微智形未兆匪躬之節所懐必罄奉公之¶
<pb:KR3k0013_WYG_678-13a>¶
道知無不為頃職大農首開溝洫嵗功猶昧物議紛如¶
縁其忠欵可嘉委任仍舊暫停九列之重假以六條之¶
察白藏過半績用斯多食乃人天農為政本朕故兹廵¶
省不憚祁寒將申勸䘏之懐特冐風霜之弊今原田彌¶
望畎澮連屬繇來榛棘之所遍為秔稻之川倉庾有京¶
坻之饒闗輔致畆金之潤本營此地欲利平人縁百姓¶
未開恐三農虗棄所以官為開發兾令逓相教誘功既¶
成矣思與共之其屯田内先有百姓挂籍之地比来召¶
<pb:KR3k0013_WYG_678-13b>¶
作作主亦量准頃畆割還其官屯熟田如同州有貧下¶
欠地之户自辦功力能營種者准數給付餘地且依前¶
官取師度以功加金紫光祿大夫賜帛三百疋¶
李栖筠為常州刺史時冦亂之後旱暵仍嵗編户轉徙¶
廬井半空乃濬河渠導江流以資漑灌是嵗大稔流民¶
畢復¶
李復為廣州刺史勸導百姓令變茅屋為瓦舍¶
杜亞興元中為淮南觀察使揚州官河填淤漕輓堙塞¶
<pb:KR3k0013_WYG_678-14a>¶
又僑寄衣冠及工商等多侵街衢造屋行旅擁蔽之亞¶
乃開拓疏啟公私悦頼焉¶
嗣曹王臯貞元初為江陵尹東北七十里有廢田旁漢¶
古堤壊决凡二處每夏水溢為浸澤臯始命塞之廣田¶
五十頃悉良羙畆收一鍾又規江南廢洲為廬舍江為¶
二橋流人自占者二千餘户自荆至樂鄉凡二百餘里¶
旅舍鄉聚凡十數大者皆數百家楚俗佻薄舊不鑿井¶
悉汲陂澤至夏與牛畜同潦或汲水數里行旅重困臯¶
<pb:KR3k0013_WYG_678-14b>¶
乃令合錢作井民以為便¶
陳孝陽為雋州刺史領二十餘年蠻夷愛之雋州隔瀘¶
水常苦餽餫孝陽設法營田後嵗收榖數萬石軍食之¶
餘又以北餫黎州清溪開鎮軍皆足蜀人至今謂之倒¶
般後以老歸成都蠻夷交持之泣涕數百里方免¶
李西華貞元中為商州刺史商州西至藍田東至内鄉¶
七百餘里山岨重沓小遇暴雨則隔絶行旅或露居糧¶
絶旬日不止則往往僵仆西華上請役功十餘萬置橋¶
<pb:KR3k0013_WYG_678-15a>¶
立廬又廻山通偏路以避盛水自是行李不滯¶
李景畧貞元中為豐州刺史西受降城使鑿感應永清¶
二渠溉田數百頃公私利焉¶
于頔為湖州刺史因行縣至長城方山下有水曰西湖¶
南朝疏鑿溉田三千頃嵗久堙廢頔命設堤塘以復之¶
嵗獲秔稻蒲魚之利人頼以濟¶
髙瑀元和初為忠武軍節度使比年水旱人民薦饑瑀¶
召集州民繞郭立堤塘一百八十里蓄洩既均人無饑¶
<pb:KR3k0013_WYG_678-15b>¶
年¶
孟簡元和中為常州刺史簡始到郡開漕古孟瀆長四¶
十一里得沃壤四千餘頃¶
李吉甫元和中為淮南節度使吉甫於髙郵縣築堤為¶
塘溉田數千頃人受其利¶
韋丹元和中為江西觀察使江西邑屋皆以草履竹椽¶
嘗多火患及丹到悉以瓦木大革前俗¶
裴度為興元觀察使寳歴二年度奏修斜谷路及創造¶
<pb:KR3k0013_WYG_678-16a>¶
館驛畢自京師氏漢中列郵傳於駱谷久矣而艱難阻¶
險人嘗病之度旣到鎮因訪故老熟其利害遂决請移¶
路於斜谷橋梁館宇尅期而就人心大惬¶
李聽為靈武節度使境内有光祿渠廢塞嵗久將議屯¶
田詔聽復開舊渠溉田千餘頃至今頼之¶
王起太和中代裴度鎮襄陽為民修淇堰以灌田一境¶
利之¶
温造太和中為河陽節度使修河枋口堰役四萬工溉¶
<pb:KR3k0013_WYG_678-16b>¶
灌濟源河内温縣武徳武陟五縣百姓田五千餘頃¶
髙璠為陳許節度使奏修築許州繞城水堤及開渠溝¶
周回一百八十里畢功¶
髙駢咸通末為安南都䕶奏開本州海路從之初交阯¶
以北距南滇有水路多覆巨舟駢往視之乃有横石隠¶
然在於水中因奏請開鑿以通南海之利其表畧云人¶
牽財利石限衡津纔登一去之舟便作九泉之計今若¶
稍加疏鑿以導往来自然貨殖貿遷華戎利渉時有詔¶
<pb:KR3k0013_WYG_678-17a>¶
聽之駢乃召工者啖以厚利竟削其石交廣之民至今頼¶
之以濟焉¶
晉陳暉為靈州節度使作舟車百數代民轉輸行商坐¶
賈蠲其征税勸民播植薄其賦歛蕃漢貿易禁其欺詆¶
屬郡筦𣙜田課悉復¶
漢慕容彦超為磁州刺史地饒水田則西門豹史起所¶
理漳滏十二磴之遺跡也時以郡邑薦饑溝渠堙塞彦¶
超日引已之親僕及郡衙㪚卒出俸錢以給其食自旦¶
<pb:KR3k0013_WYG_678-17b>¶
及夕親令開鑿期嵗之間民獲其惠及以政聞於朝遷¶
領軍州百姓遮留於路彦超始以代者未至營渠不息¶
左右勸而止之彦超曰有未成功處與成之何頓輟而¶
不終其志也聞者嘉之¶
　　　勸課¶
易曰利物以和義書曰厚生以養民班固之述循吏曰¶
所居民富繇漢而下牧守之可紀者曷嘗不以勸課為¶
先焉乃有朂之以耕耨勉之以樹藝鑄作乎田器敦率¶
<pb:KR3k0013_WYG_678-18a>¶
乎稼政教之以孳畜而祭養無闕訓之以蠶績而纕帛¶
是供居土者勤身以濟衆在下者知方而從化弊俗丕¶
革羙利敦洽繇是家給人足政平訟治耻格之風著徳¶
讓之道隆管子所謂衣食足知榮辱者其識治體矣¶
漢黄覇為潁川太守務耕桑節用殖財種樹畜養去食¶
榖馬米鹽靡宻初若煩碎(米鹽言雜/而且細)然覇精力能推行¶
之¶
龔遂為渤海太守既屏盗民安土樂業遂乃開倉廪假¶
<pb:KR3k0013_WYG_678-18b>¶
貧民(假謂/給與)選用良吏尉安牧養焉遂見齊俗奢侈好末¶
技不田作乃躬率以儉約勸民務農桑令口種一樹榆¶
百本䪥五十本葱一畦韭(每一家即/如此種也)家二母彘五母鷄¶
(每一家則如/此養之也)民有帶持刀劍者使賣劍買牛賣刀買犢¶
謂曰何為𢃄牛佩犢乎春夏趨田畆(趨向/也)秋冬課收歛益¶
畜果實菱芡勞來循行郡中皆有蓄積(菱芡也芡鷄頭/也勞來勸勉也)¶
吏民皆富實獄訟止息¶
召信臣為南陽太守為人勤力有方畧好為民興利務¶
<pb:KR3k0013_WYG_678-19a>¶
在富之躬勸耕農出入阡陌止舍離鄉亭(言休息之時/皆有野次)¶
稀有安居時府縣吏家子弟好㳺敖不以田作為事輙¶
斥罷之甚者案其不法以示好惡其化大行郡中莫不¶
耕稼力田百姓歸之户口增倍¶
後漢樊凖為鉅鹿太守時饑荒之餘人庶流迸家户且¶
盡凖課督農桑廣施方畧期年間榖粟豐賤數十倍¶
任延為九真太守九真俗以射獵為業不知牛耕民常¶
告糴交阯每致困乏延乃令鑄作田器教之墾闢田疇¶
<pb:KR3k0013_WYG_678-19b>¶
嵗嵗開廣百姓充給¶
樊曄為揚州牧教民耕田種樹理家之術視事十餘年¶
茨充為桂陽太守善其政教民種植桑柘麻紵之屬勸¶
令養蠶織屨民得利益焉(東觀記載元和中荆州刺史/上言臣行部入長沙界觀者)¶
(皆徒跣臣問御佐曰人無屨亦苦之否御佐對曰十二/月盛寒時並多剖裂血出燃火燎之春温或濃潰建武)¶
(中桂陽太守茨充教人種桑蚕人皆得其利/至今江南頗知桑蠶織屨皆茨充之化也)¶
崔寔為五原太守五原土宜麻枲而俗不知織績民冬¶
月無衣集細草而卧其中見吏則衣草而出寔至官斥¶
<pb:KR3k0013_WYG_678-20a>¶
賣儲㣥為作紡績織絍練緼之具以教之民得以免寒¶
苦(織絍織布/者緼枲也)¶
王景為廬江太守先是百姓不知牛耕致地力有餘而¶
食常不足郡界有楚相孫叔敖所起芍陂稻田景乃驅¶
率吏民修起蕪廢教用犂耕繇是墾闢倍多境内豐給¶
遂銘石刻誓令民知常禁又訓令蠶織為作法制皆著¶
于鄉亭廬江傳其文辭¶
劉虞為幽州牧舊幽部應接荒外資費甚廣嵗嘗割青¶
<pb:KR3k0013_WYG_678-20b>¶
兾賦調二億有餘以給足之時處處斷絶委輸不至而¶
虞務存寛政勸督農植開上谷胡市之利通漁陽鹽鐵¶
之饒民悦年登榖石三十¶
魏杜畿為河東太守漸課民畜㹀牛草馬下逮鷄䐁犬¶
豖皆有章程百姓勤農家家豐實¶
蘇則為金城太守時喪亂之後則親自教民耕種其嵗¶
大豐繇是歸附者日多¶
皇甫隆為燉煌太守初燉煌不甚曉田常灌漑滀水使¶
<pb:KR3k0013_WYG_678-21a>¶
極濡洽然後乃耕又不曉作樓犂用水及種人牛工力¶
旣費而收榖更少隆到教作樓犁又教衍漑嵗終半計¶
其所省用力過半得榖加五又燉煌俗婦人作裙攣縮¶
如羊腸用布一疋隆禁改之所省復不訾¶
夏侯惇領陳留濟隂太守時大旱蝗蟲起惇乃斷大夀¶
水作陂身自負土率將士勸種稻民頼其利轉領河南¶
尹¶
顔裴為京兆太守始京兆從馬超破後民人多不專於¶
<pb:KR3k0013_WYG_678-21b>¶
農殖又歴數四二千石取觧目前亦不為民作久逺計¶
裴到官乃令屬縣整阡陌樹桑果是時民多無車牛裴¶
又課民以閑月取車材使轉相教匠作車又課民無牛¶
者令畜猪狗賣以買牛始者民以為煩一二年間家家¶
有丁車大牛又起文學聽吏民欲讀書者復其小徭又¶
於府下起菜園使吏役閑鉏治課民當輸租時車牛各¶
因便致薪兩束為冬寒氷炙筆硯於是風化大行吏不¶
煩民民不煩吏京兆與馮翊扶風接界二郡道路旣穢¶
<pb:KR3k0013_WYG_678-22a>¶
塞田疇又荒萊人民饑凍而京兆皆整頓開明豐富常¶
為雍州十郡最¶
王昶為雒陽興農時都畿樹木成林昶砍開荒萊勤勸¶
百姓墾田特多遷兗州刺史¶
鄭渾為魏郡太守郡下百姓苦乏材木乃課樹榆為籬¶
竝益樹五果榆皆成藩五果豐實入魏郡界村落齊整¶
如一民得財足用饒¶
鄧艾為汝南太守所在荒野開闢軍民竝豐¶
<pb:KR3k0013_WYG_678-22b>¶
晉王宏字正宗為汲郡太守撫百姓如家耕桑樹藝屋¶
宇阡陌莫不躬自教示曲盡事宜在郡有殊績司𨽻校¶
尉石鑒上其政術武帝下詔稱之¶
范晷為凉州刺史轉雍州于時西土荒毁氐羗蹈籍田¶
桑失收百姓困弊晷傾心化導勸以農桑所部甚頼之¶
劉𢎞為荆州刺史勸課農桑寛刑省賦嵗用有年百姓¶
愛悦¶
祖逖為豫州刺史躬自儉約勸督農桑克已務施不畜¶
<pb:KR3k0013_WYG_678-23a>¶
資産子弟耕耘負擔樵薪¶
桓宣為江夏相鎮襄陽招懐初附勸課農桑簡刑罰¶
畧威儀或載鉏耒於軺軒或親耘穫於隴畆¶
宋申怙為青州刺史加督兾州齊地連嵗興兵百姓彫¶
弊怙初防衛邊境勸課農桑二三年間遂皆優實¶
南齊劉善明為海陵太守郡境邉海無樹木善明課民¶
種榆雜菓遂獲其利¶
梁徐摛為新安太守至郡為治清浄教民禮義勸課農¶
<pb:KR3k0013_WYG_678-23b>¶
桑期月之中風俗便改¶
孫謙為零陵太守謙為郡縣嘗勤勸課農桑務盡地利¶
收入常多於隣境¶
後魏崔寛為秦州刺史先是河東年饑刦盗大起寛至¶
修龔遂之法勸農桑周年之間冦盗止息¶
吕羅漢父温為上黨太守善勸課有治名¶
杜纂為清河内史勸督農桑親自簡視勤者賞以物帛¶
惰者加以罪譴弔死問生甚有恩紀¶
<pb:KR3k0013_WYG_678-24a>¶
後周郭彦孝為澧州刺史蠻左生梗未遵朝憲至於賦¶
税違命者多聚㪚無常不營農業彦孝勸以耕稼罷其¶
逰獵民皆務本家有餘糧亡命之徒咸從賦役先是以¶
澧州糧儲乏少每令荆州逓送自彦孝蒞職倉庾充實¶
無復轉輸之勞¶
隋公孫景茂為道州刺史好單騎廵人家至户入閲視¶
百姓産業有修理者於都㑹時乃褒揚稱述如有過惡¶
隨即訓導而不彰也繇是人行義讓有無均通男子相¶
<pb:KR3k0013_WYG_678-24b>¶
助耕耘婦人相助紡績大村或數百户皆如一家之務¶
唐竇軌貞觀初為雒川都督雒陽因隋末喪亂人多浮¶
偽軌並遣務農各令屬縣有逰手怠惰者皆按之繇是¶
人吏懾憚風化整肅¶
蘓幹為魏州刺史時河北饑饉主吏苛酷百姓多有流¶
㪚乃督察姦吏務勸農桑繇是逃㪚者皆復業¶
劉晏為京兆尹奏當府蒿荒地其本户有能復業請蠲¶
免三年差科如無復業者請㪚給居人及客户并資䕃¶
<pb:KR3k0013_WYG_678-25a>¶
家隨例納官税所兾田畆不荒從之¶
李融為鄭州刺史作賦税法得其條貫無兼并豪奪之¶
家而農者競勸境内無荒田人到于今頼之¶
韋丹為江西觀察使課百姓墾田人多儲蓄¶
張仲武為幽州節度使以邉塞旣寜尤勤撫育每春則¶
勸農及夏親行縣以較其民之稼穡見稊莠不去者必¶
撻之見滋長如雲者必坐於木隂賜酒茗以厚之¶
梁韓建唐末為華州刺史建少勤農穡尤加勸課曲盡¶
<pb:KR3k0013_WYG_678-25b>¶
其能在華數年軍民饒衍¶
後唐張全義唐末為河南尹雒都自黄巢大亂之後繼¶
之以蔡賊十餘年間冦盗往來都城灰盡無寸椽尺㭒¶
滿目荆榛李罕之尹正也唯部下聚居坊市窮民不滿¶
百户加以罕之貪殘治民無術流人來者㝷復㪚去及¶
全義為尹鉏萊披榛招復流庸待之如子每嵗農務勸¶
耕之始全義必自立畎畆間諭其耕者賞以酒食政寛¶
事簡吏不敢犯繇是數年之間京畿無閑田民户數十¶
<pb:KR3k0013_WYG_678-26a>¶
萬¶
周知裕明宗朝歴絳州淄州刺史宿州團練使知裕老¶
於軍旅勤於稼穡凡為郡勸課皆有政聲朝廷嘉之¶
晉劉審交為陳州刺史出省風俗見耕夫田器鈚鏵甚¶
薄而拙乃於河北取様特鑄造以給民¶
　¶
　¶
　¶
<pb:KR3k0013_WYG_678-26b>¶
　¶
　¶
　¶
　¶
　¶
　¶
　¶
　册府元龜卷六百七十八¶
