# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.314478
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十
<pb:KR3k0013_WYG_240-1a>¶
欽定四庫全書¶
　册府元龜卷二百四十　宋　王欽若等　撰¶
　　列國君部¶
　　　　勤王　　獻㨗　　救患¶
　　　勤王¶
自周室微弱諸侯力政征伐之出靡繇天子勤王之舉¶
兆於此矣乃有為兵車之㑹以尊王室平戎狄之亂以¶
救猾夏或修職貢朝聘之禮或興仗順伐罪之師以至¶
<pb:KR3k0013_WYG_240-1b>¶
糾合齊盟繕完都邑請糴鄰國傋預天災盖夾輔之所¶
存亦大義之可見桓文之舉未或不繇斯道也¶
韓侯以時覲於宣王故韓奕之詩曰韓侯入覲以其介¶
圭入覲於王¶
秦襄公七年春周幽王用褒姒廢太子立褒姒子為適¶
數欺諸侯諸侯叛之西戎犬戎與申侯伐周殺幽王驪¶
山下而秦襄公將兵救周戰甚力有功周避犬戎難東¶
徙雒邑襄公以兵送周平王平王封襄公為諸侯¶
<pb:KR3k0013_WYG_240-2a>¶
衛武公四十二年犬戎殺周幽王武公將兵往佐周平¶
戎甚有功周平王命武公為侯¶
魯隐公六年冬京師來告饑隐公為之請糴於宋衛齊¶
鄭禮也鄭伯如周始朝桓王也(桓王即位周鄭交惡/至是乃朝故曰始)¶
八年八月丙戌鄭伯以齊人朝王禮也(初鄭武公荘公/為平王卿士王)¶
(貳於虢桓王立周人將畀虢公政周鄭交/惡鄭伯不以虢公得政而背王故禮之)¶
九年夏宋殤公不王(不共/不職)鄭伯為王左卿士以王命討¶
之秋鄭人以王命告魯伐宋(遣使致王命也伐宋/未得志故復更告也)冬公¶
<pb:KR3k0013_WYG_240-2b>¶
㑹齊侯於防謀伐宋也¶
十年正月公㑹齊侯鄭伯於中丘癸丑盟於鄧為師期¶
(尋九年㑹於防謀伐宋也魯公既㑹而盟盟/不書非後也盖公還告㑹而不告盟鄧魯地)六月戊申¶
公㑹齊侯鄭伯於老桃(㑹不書不告於廟也老桃宋地日/六月無戊申戊申五月二十三)¶
(日/誤)壬戌公敗宋師於菅庚午鄭師入郜辛未歸魯庚辰¶
鄭師入防辛巳歸於魯(壬戌六月七日庚午十五日庚/辰二十五日荘公後期而魯公)¶
(獨敗宋師故鄭頻獨進兵以入郜防入而不有命魯取/之推公上爵讓以自替不有其實故經但書魯取以成)¶
(鄭志善/之也)君子謂鄭莊公於是乎可謂正矣以王命討不¶
<pb:KR3k0013_WYG_240-3a>¶
庭(下之事上皆/成禮於庭中)不貪其土以勞王爵正之體也蔡人衞¶
人郕人不㑹王命冬齊人鄭人入郕討違王命也¶
桓公五年秋蔡人衛人陳人從王伐鄭(王自為伐鄭之/主君臣之辭也)¶
莊公十八年春虢公晉侯朝王¶
十九年秋周惠王之五大夫奉子頽以伐王不克出奔¶
温蘇子奉子頽以奔衛衛師燕師伐周冬立子頽二十¶
年冬王子頽享五大夫樂及徧舞(皆舞六/代之樂)鄭伯聞之見¶
虢叔(叔虢/公字)曰寡人聞之哀樂失時殃咎必至今王子頽¶
<pb:KR3k0013_WYG_240-3b>¶
歌舞不倦樂禍也夫司冦行戮(司冦/刑官)君為之不舉(去盛/饌)¶
而況敢樂禍乎奸王之位禍孰大焉臨禍忘憂憂必及¶
之盍納王乎虢公曰寡人之願也¶
二十一年春胥命於弭夏同伐王城(鄭虢相命/弭鄭地)鄭伯將¶
惠王自圉門入虢叔自北門入殺王子頽及五大夫五¶
月王巡虢守(巡守於虢國也天/子省方謂之巡守)虢公為王宮於玤(玤虢/地)¶
三十年山戎來侵燕齊桓公伐山戎救燕因割燕所至¶
地與燕使燕共貢天子如成周時職使燕復修召公之¶
<pb:KR3k0013_WYG_240-4a>¶
法¶
僖公四年春齊侯以諸侯之師侵蔡蔡潰遂伐楚楚子¶
使與師言曰君處北海寡人處南海唯是風馬牛不相¶
及也(楚界猶未至南海因齊處北海遂稱所/近牛馬風逸葢末界之微事故以取喻)不虞君之¶
渉吾地也何故管仲對曰昔召康公命我先君太公(召/康)¶
(公周太保/召公奭也)曰五侯九伯女實征之以夾輔周室(五等諸/侯九州)¶
(之伯皆得征討其罪/齊桓因此命以誇楚)賜我先君履東至於海西至於河¶
南至於穆陵北至於無棣(穆陵無棣皆齊境也履所踐/履之界齊桓又因以自言其)¶
<pb:KR3k0013_WYG_240-4b>¶
(盛/)爾貢包茅不入王祭不共無以縮酒寡人是徴(包裹/束也)¶
(茅菁茅也束茅而灌之以酒為縮/酒尚書包匭菁茅茅之為異未審)昭王南征而不復寡¶
人是問(昭王成王之孫南巡守渉漢船壊而溺/周人諱而不赴諸侯不知其故故問之)對曰貢¶
之不入寡君之罪也敢不共給昭王之不復君其問諸¶
水濱(昭王時漢非楚/境故不受罪)¶
五年夏公及齊侯宋公陳侯衛侯鄭伯許男曹伯㑹王¶
世子於首止(惠王太子鄭也不名而殊㑹尊之也/首止衞地陳畱襄邑縣東南有首鄉)秋八¶
月諸侯盟于首止㑹王太子鄭謀寧周(惠王以惠后故/將廢太子鄭而)¶
<pb:KR3k0013_WYG_240-5a>¶
(立王子帶故齊桓公帥諸/侯㑹王太子以定其位)¶
七年閠六月襄王惡太叔帶之難懼不立不發惠王䘮¶
而告難於齊¶
八年正月公㑹王人齊侯宋公衛侯許男曹伯陳世子¶
欵盟於洮謀王室也鄭伯乞盟請服也襄王定位而後¶
發䘮¶
十一年夏揚拒泉臯伊雒之戎同伐京師入王城焚東¶
門(揚拒泉臯皆戎邑及諸雜戎居伊/水雒水之間者今伊闕北有泉亭)王子帶召之也(王/子)¶
<pb:KR3k0013_WYG_240-5b>¶
(帶昭公也召戎/欲因以纂位)秦晉伐戎以救周秋晉惠公平戎於王¶
十三年春齊侯使仲孫湫聘於周且言王子帶(前年王/子帶奔)¶
(齊言欲/復之)夏公㑹齊侯宋公陳侯衛侯鄭伯許男曹伯於¶
鹹(鹹衛地東郡濮陽/縣東南有鹹城)淮夷病杞故且謀王室也秋為戎¶
難故諸侯戍周齊仲孫湫致之(戍守也致諸/侯戍卒於周)¶
十六年秋王以戎難告於齊齊徴諸侯而戍周(十一年/戎伐京)¶
(師以來遂/為王室難)¶
二十四年秋太叔以狄師伐周(太叔王/子帶)王出適鄭處於¶
<pb:KR3k0013_WYG_240-6a>¶
汜¶
二十五年春秦伯師於河上將納王狐偃言於晉侯曰¶
求諸侯莫如勤王諸侯信之且大義也繼文之業而信¶
宣於諸侯今為可矣(晉文侯仇為平王/侯伯匡輔周室)使卜偃卜之吉¶
晉侯辭秦師而下(辭讓秦師使還/順流故曰下)三月甲辰次於陽樊¶
右師圍温(太叔在/温故)左師逆王四月丁巳王入於王城取¶
太叔於温殺之於隰城戊午晉侯朝王¶
二十八年四月己巳晉文公敗楚於城濮癸酉而還甲¶
<pb:KR3k0013_WYG_240-6b>¶
午至於衡雍作王宫於踐土癸亥王子虎盟諸侯於王¶
庭(踐土宫之庭書/踐土别於京師)要言曰皆奨王室無相害也有渝此¶
盟神明殛之俾隊其師無克祚國(奨助也渝變也殛誅/也俾使也隊隕也克)¶
(能/也)及而𤣥孫無有老㓜君子謂是盟也信(合義/信)謂晉於¶
是役也能以徳攻五月公朝於王所(王在踐土非/京師故曰所)冬諸¶
侯㑹於温晉侯召王以諸侯見且使王狩(晉侯大㑹諸/侯而欲尊事)¶
(天子以為名義自嫌彊大不敢朝周喻王/出狩因得盡羣臣之禮皆譎而不正之事)¶
三十年冬天王使宰周公來聘(周公天子三/公兼冡宰)公子遂如¶
<pb:KR3k0013_WYG_240-7a>¶
京師遂如晉(如京師報/宰周公)¶
文公元年夏天王使毛伯來錫公命(毛國伯爵諸侯為/王卿士者諸侯即)¶
(位天子賜以命/圭合瑞為信)叔孫得臣如周拜(謝賜/命)¶
宣公九年夏孟獻子聘於周王以為有禮¶
十六年冬晉侯使士㑹平王室定王享之¶
成公元年春晉侯使瑕嘉平戎於王(文十七年邥垂之/役詹嘉處瑕故謂)¶
(之瑕/嘉)單襄公如晉拜成(謂謝晋/為平戎)¶
十三年三月公如京師¶
<pb:KR3k0013_WYG_240-7b>¶
十五年春㑹於戚討曹成公(討其殺太子而自/立事在十三年)執而歸¶
諸京師¶
襄公五年王使王叔陳生愬戎於晉(王叔周卿士也戎/陵虣周室故告愬)¶
(盟/主)晉人執之士魴如京師言王叔之貳於戎也(王叔反/有二心)¶
(於戎失奉使之/義故晉執之)¶
二十四年冬齊人城郟(郟王城也於是穀雒鬭毁王宫/齊叛晉欲求媚於天子故為王)¶
(城/之)穆叔如周聘且賀城¶
二十六年冬晉韓宣子聘於周王使請事(問何事/來聘)對曰¶
<pb:KR3k0013_WYG_240-8a>¶
晉士起將歸時事於宰旅無佗事矣(起宣子名禮諸侯/大夫入天子國稱)¶
(士時事四時貢職宰旅冡宰之下/士言獻職貢於宰旅不敢斥尊)王聞之曰韓氏其昌¶
阜於晉乎辭不失舊(阜大也言聞周衰諸侯/莫能如禮唯韓起不失)¶
昭公二十二年六月王子朝因舊官百工之喪職秩者與靈¶
景之族以作亂單子逆悼王於莊宫以歸(悼王王/猛也)魯叔鞅至¶
自京師言王室之亂十月晉籍談荀躒帥九州之戎(九/州)¶
(戎陸渾戎也州鄉/屬也五州為鄉)及焦瑕温原之師(晉四/邑)以納王於王¶
城十一月乙酉王子猛卒己丑敬王即位十二月庚戌¶
<pb:KR3k0013_WYG_240-8b>¶
晉籍談荀躒賈辛司馬督(司馬/烏)帥師軍於隂(籍談/所軍)於侯¶
氏(荀躒/所軍)於谿泉(賈辛/所軍)次於社(司馬督/所次)王師軍於汜於解¶
次於任人(五師分/在三邑)閠月晉箕遺樂徴右行詭濟師取前¶
城(三子晉大夫/濟師渡伊雒)軍其東南王師軍於京楚辛丑伐京毁¶
其西南(京楚子/朝所在)¶
二十三年正月壬寅二師圍郊(二師王師/晉師也)癸卯郊鄩潰¶
(二邑皆子/朝所得)丁未晉師在平隂王師在澤邑王使告間(子/朝)¶
(敗/故)庚戌還(晉師/還)六月壬午子朝入於尹(自京入尹/氏之邑)庚寅¶
<pb:KR3k0013_WYG_240-9a>¶
單子劉子樊齊以王如劉(辟子朝出/居劉子邑)甲午王子朝入於¶
王城次於左巷(近東/城)七月戊申鄩羅納諸莊宫(鄩羅周/大夫鄩)¶
(盻之/子)¶
二十四年三月庚戌晉侯使士景伯涖問周故(涖臨也/就問子)¶
(朝敬王知/誰曲直)士伯立於乾祭而問於介衆(乾祭王城北/門介大也)晉¶
人乃辭王子朝不納其使(衆言子/朝曲故)六月壬申王子朝之¶
師攻瑕及杏皆潰(瑕杏敬/王邑)鄭伯如晉子太叔相見范獻¶
子獻子曰若王室何對曰老夫其國家不能恤敢及王¶
<pb:KR3k0013_WYG_240-9b>¶
室抑人亦有言曰嫠不恤其緯(嫠寡婦也織者常苦/緯少寡婦所宜憂)而憂¶
宗室之隕為將及焉(恐禍/及己)今王室實蠢蠢焉(蠢蠢動/擾貌)吾¶
小國懼矣然大國之憂也吾儕何知焉吾子其早圖之¶
詩曰缾之罄矣惟罍之恥(詩小雅罍大器缾小器常稟/於罍者而所受罄盡則罍為)¶
(無餘故/恥之)王室之不寧晉之恥也獻子懼而與宣子圖之¶
(宣子/韓起)乃徴㑹於諸侯期以明年(為明年㑹/黄父傳)¶
二十五年夏叔詣㑹晉趙鞅宋樂大心衛北宫喜鄭游¶
吉曹人邾人滕人薛人小邾人于黄父謀王室也(王室/有子)¶
<pb:KR3k0013_WYG_240-10a>¶
(朝亂謀/定之)趙簡子令諸侯之大夫(簡子/趙鞅)輸王粟具戍人曰¶
明年將納王(納王於/王城)¶
二十六年四月單子如晉告急七月己巳劉子以王出¶
(師敗懼/而出)庚午次於渠(渠周/地)王城人焚劉(燒劉/子邑)丙子王宿¶
於禇氏(雒陽縣南/有禇氏亭)丁丑王次於萑谷庚辰王入於胥靡¶
辛巳王次於滑(萑谷胥靡皆周地/胥靡滑本鄭邑)晉知躒趙鞅帥師納¶
王使女寛守闕塞(女寛晉大夫闕塞雒陽西/南伊闕口也守之備子朝)十月丙申¶
王師起於滑辛丑在郊(郊子/朝邑)遂次於尸十一月辛酉晉¶
<pb:KR3k0013_WYG_240-10b>¶
師克鞏(知躒趙/鞅之師)召伯盈逐王子朝(伯盈本黨子朝晉師/克鞏知子朝不成更)¶
(逐之而/逆敬王)王子朝及召氏之族毛伯得尹氏固南宫嚚奉¶
周之典籍以奔楚(尹召二族皆奔故稱氏重/見尹固名者為後還見殺)隂忌奔莒¶
以叛(隂忌子朝/黨莒周邑)召伯逆王於尸及劉子單子盟(召伯新/還故盟)¶
遂軍圉澤次於隄上(圉澤隄上/皆周地)癸酉王入於成周(成周/今雒)¶
(陽/)甲戌盟於襄宫(襄王/之廟)晉師使成公般戍周而還(般晉/大夫)¶
十二月癸未王入於莊宮(荘宫在/王城)¶
二十七年十二月晉籍秦致諸侯之戍於周¶
<pb:KR3k0013_WYG_240-11a>¶
三十二年秋八月王使富辛與石張如晉請城成周(子/朝)¶
(之亂其餘黨多在王城敬王畏之/徙都成周成周狹小故請城之)天子曰天降禍於周¶
俾我兄弟并有亂心以為伯父憂(俾使也兄弟謂子/朝也伯父謂晉侯)我¶
一二親昵甥舅不遑啟處於今十年(謂二十三年二/師圍郊至於今)勤¶
戍五年(謂二十八年晉籍秦/致諸侯之戍至於今)余一人無日忘之(念諸/侯勞)閔¶
閔焉如農夫之望嵗懼以待時(閔閔憂貌遭亂嘗閔閔/兾望安定如農夫之憂)¶
(饑兾望來/嵗之将熟)伯父若肆大惠復二文之業弛周室之憂(肆/展)¶
(放也二文謂文侯仇文/公重耳也弛猶觧也)徼文武之福以固盟主宣昭令¶
<pb:KR3k0013_WYG_240-11b>¶
名則余一人有大願矣昔成王合諸侯城成周以為東¶
都崇文徳焉(作成周遷殷民以為京師/之東都所以崇文王之徳)今我欲徼福假¶
靈於成王脩成周之城俾戍人無勤諸侯用寧蝥賊逺¶
屏晉之力也(蝥賊喻/災害)其委諸伯父使伯父實重圖之俾¶
我一人無徴怨於百姓(徴召/也)而伯父有榮施先王庸之¶
(庸功也徼先王/之靈以為大功)范獻子謂魏獻子曰與其戍周不如城¶
之天子實云(云欲罷/戍而城)雖有後事晉勿與知可也從王命¶
以紓諸侯晉國無憂是之不務而又焉從事魏獻子曰¶
<pb:KR3k0013_WYG_240-12a>¶
善使伯音對(伯音韓/不信)曰天子有命敢不奉承以奔吿於¶
諸侯遲速衰序(衰差也/序次也)於是焉在(在周/所命)冬十一月晉魏¶
舒韓不信如京師合諸侯之大夫於狄泉尋盟且令城¶
成周己丑士彌牟營成周計丈數(計所當城/之丈數)揣髙卑(度/髙)¶
(曰/揣)度厚薄仞溝洫(度深/曰仞)物土方議逺邇(物相也相取土/之方靣逺近之)¶
(宜/)量事期(知事㡬/時畢)計徒庸(知用㡬/人功)慮材用(知費幾/材用)書餱¶
糧(知用幾/粮食)以令役於諸侯屬役賦丈(付所當/城尺丈)書以授帥¶
(帥諸侯/之大夫)而效諸劉子(效致/也)韓簡子臨之以為成命¶
<pb:KR3k0013_WYG_240-12b>¶
定公六年四月周儋翩率王子朝之徒因鄭人将以作¶
亂於周(儋翩子/朝餘黨)鄭於是乎伐馮滑胥靡負黍狐人闕外¶
(鄭伐周六邑陽城/縣西南有負黍亭)六月晉閻沒戍周且城胥靡(為下天/王出居)¶
(姑蕕/起)十二月天王處於姑蕕(姑蕕/周地)辟儋翩之亂也¶
七年十一月戊午單子劉子逆王於慶氏(慶氏守姑/蕕大夫)晉¶
籍秦送王己巳王入於王城¶
秦孝公十九年天子致伯孝公使公子少官率師㑹諸¶
侯於逢澤(開封東北/有逢澤)朝天子¶
<pb:KR3k0013_WYG_240-13a>¶
　　　獻㨗¶
春秋之義凡諸侯有四夷之功則獻㨗於王所以表殺¶
敵之為果示我武之惟揚繇是操仗大功懸首藁邸愷¶
歌斯作用警不庭者矣至有尊奉覇王協比同盟爰行¶
執訊之儀用敦睦鄰之好既瀆遺俘之禮有媿不汙之¶
典褒貶之義舊典存焉¶
魯莊公三十一年六月齊侯來獻戎㨗¶
僖公二十一年冬楚子伐宋楚人使宜申來獻㨗¶
<pb:KR3k0013_WYG_240-13b>¶
二十八年晉文公敗楚於城濮獻楚俘於王振旅愷以¶
入於晉(愷樂/也)獻俘授馘飲至大賞(授數也獻/楚俘於廟)¶
魯宣公十五年七月晉侯使趙同獻狄俘於周¶
十六年春晉士㑹帥師滅赤狄甲氏及畱吁鐸辰(鐸辰/畱吁)¶
(之/屬)三月獻狄俘(獻於/王也)¶
成公二年十一月晉師及諸侯之師戰於案齊師敗績¶
晉景公使鞏朔獻齊㨗於周王弗見使單襄公辭焉曰¶
蠻夷戎狄不式王命(式用/也)淫湎毁常王命伐之則有獻¶
<pb:KR3k0013_WYG_240-14a>¶
㨗王親受而勞之所以懲不敬勸有㓛也兄弟甥舅侵¶
敗王畧(兄弟同姓國甥舅異/姓國畧經畧法度)王命伐之告事而已不獻¶
其功所以敬親暱(告伐事而/不獻囚俘)禁淫慝也(淫慝為賊掠/百姓取囚也)今¶
叔父克遂有功於齊(克能/也)而不使命卿鎮撫王室所使¶
來撫余一人而鞏伯實來未有職司於王室(鞏朔上軍/大夫非命)¶
(卿名位不/逹於王室)又奸先王之禮(謂獻/齊捷)余雖欲於鞏伯(欲受/其獻)其¶
敢廢舊典以沗叔父夫齊甥舅之國也而大師之後也¶
(齊世與周昏/故曰甥舅)寧不亦淫從其欲以怒叔父抑豈不可諫¶
<pb:KR3k0013_WYG_240-14b>¶
誨士莊伯不能對(莊伯/鞏朔)王使委於三吏(委屬也三/吏三公也)禮之¶
如侯伯克敵使大夫告慶之禮降於卿禮一等王以鞏¶
伯宴而私賄之使相告之曰非禮也勿籍(相相禮者籍/書也王畏晉)¶
(故私宴賄/以慰鞏朔)¶
十六年晉厲公與楚戰於鄢陵楚師敗績十二月晉侯¶
使郤至獻楚㨗於周¶
襄公二十五年六月鄭子展子産帥師伐陳入之八月子¶
産獻㨗於晉(獻入陳之功/而不獻其俘)戎服將事(戎服軍旅之/衣異於朝服)晉人¶
<pb:KR3k0013_WYG_240-15a>¶
問陳之罪對曰昔虞閼父為周陶正以服事我先王(閼/父)¶
(舜之後當周之興/閼父為武王陶正)我先王頼其利器用也與其神明之¶
後也(舜聖故謂/之神明)庸以元女大姫配胡公(庸用也元女武/王之長女胡公)¶
(閼父之/子滿也)而封諸陳以備三恪(周得天下封夏殷二王後/又封舜後謂之恪并二王)¶
(後為三國其禮轉降/示敬而已故曰三恪)則我周之自出至於今是頼(言陳/周之)¶
(甥至今/頼周徳)桓公之亂蔡人欲立其出(陳桓公鮑卒於是陳/亂事在魯桓五年蔡)¶
(出桓公之/子厲公也)我先君莊公奉五父而立之(五父佗桓公弟/殺太子免而代)¶
(之鄭莊公因/就定其位)蔡人殺之(欲立其/出故)我又與蔡人奉戴厲公¶
<pb:KR3k0013_WYG_240-15b>¶
(奉戴猶/奉事)至於莊宣皆我之自立(陳莊公宣公/皆厲公子)夏氏之亂¶
成公播蕩又我之自入君所知也(播蕩流移失所也宣/公十一年陳夏徴舒)¶
(殺靈公靈公之子成公/奔晉自晉因鄭而入也)今陳忘周之大徳蔑我大惠棄¶
我姻親介恃楚衆以馮陵我敝邑不可億逞(億度也/逞盡也)我¶
是以有往年之告(謂鄭伯稽首/告晉請伐陳)未獲成命(未得伐/陳命)則有¶
我東門之役(前年陳從楚/伐鄭東門)當陳隧者井堙木刋敝邑大¶
懼不競而恥大姫(上辱大/姫之靈)天誘其𠂻啓敝邑心(啟開也/開道其)¶
(心故/得勝)陳知其罪授手於我用敢獻功晉人曰何故侵小¶
<pb:KR3k0013_WYG_240-16a>¶
對曰先王之命唯罪所在各致其辟(辟誅/也)且昔天子之¶
地一圻(方千/里)列國一同(方百/里)自是以衰(衰差/降)今大國多¶
數圻矣若無侵小何以至焉晉人曰何故戎服對曰我¶
先君武莊為平桓卿士(鄭武公莊公為周/平王桓王卿士)城濮之役文¶
公布命曰各復舊職(晉文/公)命我文公戎服輔王以受楚¶
㨗不敢廢王命故也(城濮在僖公/二十八年)士莊伯不能詰(士莊/伯士)¶
(弱/也)復於趙文子文子曰其辭順犯順不祥乃受之¶
定公六年夏季桓子如晉獻鄭俘也(獻此春取/匡之俘)¶
<pb:KR3k0013_WYG_240-16b>¶
　　　救患¶
親仁善鄰有國之本也周亟䘏患諸侯之禮也盖夫天¶
道難諶災沴或作地利不至饑饉遂臻必當通其有無¶
行其彼此嵗凶則告糴以舒其難國富則餼粟以矜其¶
民故雖天災流行而乃人用不匱若其兵戈互舉强弱¶
相敝則必救以師旅釋圍觧鬭立其宗社興㓕固存或¶
以定覇之宜或以同盟之故仗其大義矜其無資斯乃¶
侯伯之道也其或以暴易暴以衆凌寡亦五覇之罪人¶
<pb:KR3k0013_WYG_240-17a>¶
也¶
魯桓公六年夏北戎伐齊齊侯使乞師於鄭鄭太子忽¶
帥師救齊六月大敗戎師獲其二帥大良少良甲首三¶
百以獻於齊(甲首被/甲者首)於是諸侯之大夫戍齊¶
莊公三十二年夏宋公齊侯遇於梁丘初齊侯為楚伐¶
鄭之故請㑹於諸侯(楚伐鄭在二十八/年謀為鄭報楚)宋公請先見於¶
齊侯故夏遇於梁丘(齊善宋之請/見故進其班)¶
閔公元年正月狄人伐邢(狄伐邢在/往年冬)管敬仲言於齊侯¶
<pb:KR3k0013_WYG_240-17b>¶
曰戎狄豺狼不可厭也(敬仲管/夷吾)諸夏親暱不可棄也(諸/夏)¶
(中國也/暱近也)宴安酖毒不可懐也(以宴安比/之酖毒)詩云豈不懐歸¶
畏此簡書(詩小雅也文王為西/伯勞來諸侯之詩)簡書同惡相恤之謂也¶
(同恤/所惡)請救邢以從簡書齊人救邢¶
僖公元年春齊率諸侯之師救邢次於聶北邢人潰出¶
奔師(奔聶北之師也邢/潰不書不告也)師遂逐狄人具邢器用遷之師¶
無私焉(皆撰具還之/無所私也)夏邢遷於夷儀諸侯城之救患也¶
凡侯伯救患分災討罪禮也¶
<pb:KR3k0013_WYG_240-18a>¶
二年春諸侯城楚丘而封衛焉(君死國㓕/故傳言封)衛國有狄人¶
之敗出處於漕齊桓公救而封之遺之車馬器服焉衛¶
人思之欲厚報之作木𤓰之詩¶
六年秋楚人圍許以救鄭(楚子不親圍/以圍者告)諸侯救許乃還¶
十二年春諸侯城衛楚丘之郛懼狄難也¶
十三年冬晉薦饑(麥禾皆/不熟)使乞糴於秦秦伯謂子桑與¶
諸乎對曰重施而報君將何求(言不/損秦)重施而不報其民¶
必攜攜而討焉無衆必敗(不義故民/不從之)謂百里與諸乎(百/里)¶
<pb:KR3k0013_WYG_240-18b>¶
(秦大/夫)對曰天災流行國家代有救災䘏鄰道也行道有¶
福丕鄭之子豹在秦請伐晉(欲為父/報仇)秦伯曰其君是惡¶
其民何罪秦於是乎輸粟於晉自雍及綘相繼(雍秦國/都絳晉)¶
(國/都)命之曰汎舟之役¶
十五年春楚人伐徐徐即諸夏故也三月諸侯盟於牡¶
丘尋葵丘之盟且救徐也(葵丘盟/在九年)孟穆伯帥師及諸侯¶
之師救徐諸侯次於匡以待之秋伐厲以救徐也¶
是年秦伐晉獲晉侯秦與晉平晉又饑秦伯又餼之粟¶
<pb:KR3k0013_WYG_240-19a>¶
曰吾怨其君而矜其民且吾聞唐叔之封也箕子曰其¶
後必大晉其庸可兾乎(唐叔晉始封之君武王之子箕/子商王帝乙之子紂之庻兄)¶
姑樹徳焉以待能者於是秦始征晉河東置官司焉¶
十八年春宋公曹伯衞人邾人伐齊夏師救齊狄救齊(師魯/師也)¶
二十年秋齊狄盟於邢為邢謀衛難也於是衛方病邢¶
二十二年宋公衛侯許男滕子伐鄭楚人伐宋以救鄭¶
二十七年冬楚子及諸侯圍宋宋公孫固如晉告急先¶
軫曰報施救患取威定覇於是乎在矣(先軫晉下/軍之佐)狐偃¶
<pb:KR3k0013_WYG_240-19b>¶
曰楚始得曹而新昏於衛若伐曹衛楚必救之則齊宋¶
免矣於是乎蒐於被廬作三軍謀元帥出穀戍釋宋圍¶
一戰而覇文之教也¶
二十八年春晉侯伐衛楚人救衛不克晉執衛侯公為¶
之請納玉於王與晉侯皆十㲄王許復之¶
三十三年秋晉陽處父侵蔡楚子上救之¶
文公三年冬公如晉十有二月己巳公及晉侯盟晉陽¶
處父帥師伐楚救江(時楚人圍江晉師伐楚/楚國有難則江圍自觧)¶
<pb:KR3k0013_WYG_240-20a>¶
宣公元年六月陳靈公受盟於晉秋楚子侵陳遂侵宋¶
趙盾帥師救陳宋㑹於棐林以伐鄭也楚蒍賈救鄭遇¶
於北林(與晉師相遇熒陽中牟/縣西南有林亭在鄭北)囚晉解揚晉人乃還¶
二年春秦師伐晉以報崇也(伐崇在/元年)遂圍焦(焦晉河/外邑)夏¶
晉趙盾救焦遂自隂地及諸侯之師侵鄭(隂地晉河南/山北自上雒)¶
(以東至/陸渾)以報大棘之役楚鬭椒救鄭曰能欲諸侯而惡¶
其難乎遂次於鄭以待晉師趙盾曰彼宗競於楚殆將¶
斃矣(競彊也鬭椒若敖之族/自子文以來世為令尹)姑益其疾乃去之(欲示弱/以驕之)¶
<pb:KR3k0013_WYG_240-20b>¶
十年冬楚子伐鄭晉士會救鄭逐楚師於潁北(潁水出/河南陽)¶
(城至下/蔡入淮)諸侯之師戍鄭¶
成公十七年正月鄭子駟侵晉虗滑(虗滑晉二邑滑故滑/國為秦所滅時屬晉)¶
(後屬/周)衞北官括救晉侵鄭至於髙氏(不書救以侵告髙/氏在陽翟縣西南)¶
五月楚公子成公子寅戍鄭公㑹尹武公單㐮公及諸¶
侯伐鄭自戲童至於曲洧(今新汲縣/治曲洧)六月楚子重救鄭¶
師於首止諸侯還(畏楚/强)冬諸侯伐鄭(前夏未/得志故)十月庚午¶
圍鄭楚公子申救鄭師於汝上十一月諸侯還(不書圍/畏楚救)¶
<pb:KR3k0013_WYG_240-21a>¶
(不成圍/而還)¶
十八年冬十一月楚子重救彭城伐宋(使偏師與鄭人/侵宋子重為後)¶
(鎮/)宋華元如晉告急韓獻子為政(於是欒書卒韓/厥代將中軍)曰欲¶
求得人必先勤之(勤恤/其急)成覇安疆自宋始矣晉侯師於¶
台谷以救宋(台谷/  闕)遇楚師於靡角之谷楚師還(畏晉强也/靡角宋地)¶
晉士魴來乞師(將救/宋)季文子問師數於臧武仲(武仲宣/叔之子)¶
對曰伐鄭之役知伯實來下軍之佐也(知伯/荀罃)今彘季亦¶
佐下軍(彘季/士魴)如伐鄭可也(伐鄭在/十七年)事大國無失班爵而¶
<pb:KR3k0013_WYG_240-21b>¶
加敬焉禮也從之(從武/仲言)十二月孟獻子㑹於虗朾謀救¶
宋宋人辭諸侯而請師以圍彭城(不敢煩諸侯故但請/其師㐮公元年圍彭)¶
(城/)¶
襄公元年夏五月晉韓厥荀偃帥諸侯之師伐鄭入其¶
郛(茍偃經不/書非元帥)敗其徒兵於洧上(徒兵歩兵洧水出密/縣東南至長平入潁)於¶
是東諸侯之師次於鄫以待晉師(齊魯曹/邾杞)晉師自鄭以鄫¶
之師侵楚焦夷及陳(於是孟獻子自鄫先歸/不與侵陳楚故不書)晉侯衛侯¶
次於戚以為之援(為韓/厥援)秋楚子辛救鄭侵宋呂畱(呂畱/二縣)¶
<pb:KR3k0013_WYG_240-22a>¶
(今屬彭/城郡)鄭子然侵宋取犬丘¶
五年九月丙午盟於戚㑹吳且命戍陳也(公及其㑹而/不書盟非公)¶
(後㑹盖不/以盟告廟)楚子囊為令尹(公子/貞)范宣子曰我䘮陳矣楚¶
人討貳而立子囊必改行(改子辛/所行)而疾討陳(疾急/也)陳近¶
於楚民朝夕急能無往乎有陳非吾事也無之而後可¶
(言晉力不能及陳/故七年陳侯迯歸)冬諸侯戍陳(備/楚)子囊伐陳十一月甲¶
午㑹於城棣以救之¶
七年楚子囊圍陳㑹於鄬以救之¶
<pb:KR3k0013_WYG_240-22b>¶
十年冬諸侯之師城虎牢而戍之晉師城梧及制士魴¶
魏綘戍之鄭及晉平楚子囊救鄭¶
十四年春吳告敗於晉(前年為/楚所敗)㑹於向為吳謀楚故也¶
(謀為吳/伐楚)范宣子數吳之不徳也以退吳人(吳伐楚䘮故/以為不徳數)¶
(而遣之卒/不為伐楚)¶
二十三年秋齊侯伐衛遂伐晉(兩事故/言遂)八月叔孫豹帥¶
師救晉次於雍榆(豹救晉待命於雍榆故書次雍/榆晉地汲郡朝歌縣東有雍城)¶
二十四年秋齊侯聞將有晉師使陳無宇從薳啓疆如¶
<pb:KR3k0013_WYG_240-23a>¶
楚辭且乞師冬楚子伐鄭以救齊門於東門次於棘澤¶
(以齊無宇/乞師故也)諸侯還救鄭(夷儀/諸侯)¶
昭公十一年秋季孫意如㑹晉韓起齊國弱宋華亥衛¶
北宮佗鄭罕虎曹人杞人於厥憗謀救蔡(不書救蔡/不果救)¶
二十二年春宋華氏之亂諸侯之戍謀曰若華氏知困¶
而致死楚恥無功而疾戰非吾利也不如出之以為楚¶
功其亦無能為也已(言華氏不能/復為宋患)救宋而除其害又何¶
求乃固請出之宋人從之己巳宋華亥向寧華定華貙¶
<pb:KR3k0013_WYG_240-23b>¶
華登皇奄傷省臧士平出奔楚(華貙已下五/子不書非卿)¶
二十五年九月己亥公孫於齊次於陽州齊侯將唁公¶
於平隂公先至於野井齊侯曰寡人之罪也使有司待¶
於平隂為近故也(齊侯自咎本不勑有司逺詣陽州而/欲近㑹於平隂故令魯侯過共先至)¶
(野井逺見迎逆/自咎以謝公)書曰公孫於齊次於陽州齊侯唁公於¶
野井禮也將求於人則先下之禮之善物也(物事也謂/先至於野)¶
(井/)齊侯曰自莒疆以西請致千社(二十五家為社千社/二萬五千家欲以給)¶
(公/)以待君命(待君伐季/氏之命)寡人將帥敝賦以從執事唯命¶
<pb:KR3k0013_WYG_240-24a>¶
是聽君之憂寡人之憂也十二月庚辰齊侯圍鄆(欲取/以居)¶
(公不書圍鄆人/自服不成圍)¶
定公五年夏歸粟於蔡(蔡為楚所圍饑/乏故魯歸之粟)以周亟矜無資¶
(亟急/也)¶
六月申包以秦師至秦子蒲子虎帥車五百乘以救楚¶
(五百乘三萬/七千五百人)子蒲曰吾未知吳道(道猶/法術)使楚人先與吳¶
人戰而自稷㑹之大敗夫槩王於沂(稷沂皆/楚地)吳人獲薳¶
射於栢舉(薳射楚/大夫)其子帥奔徒(奔徒楚/散卒)以從子西敗吳¶
<pb:KR3k0013_WYG_240-24b>¶
師於軍祥(楚/地)¶
八年夏齊國夏髙張伐我西鄙(報上/二侵)晉士鞅趙鞅荀寅¶
救我(救不書齊師/已去未入境)¶
十五年夏鄭罕逹敗宋師於老丘(罕逹子齹之子老丘/宋地宋公子地奔鄭)¶
(鄭人為之伐宋欲取此/以處之見哀公十二年)齊侯衛侯次於蘧挐謀救宋也¶
哀公六年春吳伐陳復修舊怨也(元年未得/志故也)楚子曰吾¶
先君與陳有盟不可以不救乃救陳師于城父(陳盟在/昭公十)¶
(三/年)秋七月楚子在城父將救陳卜戰不吉卜退不吉王¶
<pb:KR3k0013_WYG_240-25a>¶
曰然則死也再敗楚師不如死(前已敗於柏舉今/若退還亦是敗)棄盟¶
逃讐亦不如死死一也其死讐乎命公子申為王不可¶
則命公子結亦不可則命公子啓(申子西結子期啓/子閭皆昭王兄)五¶
辭而後許將戰王有疾庚寅昭王攻大㝠卒於城父(大/㝠)¶
(陳地吳/師所在)¶
七年八月宋人圍曹鄭桓子思曰宋人有曹鄭之患也¶
不可以不救(桓/諡)冬鄭師救曹侵宋¶
十年冬楚子期伐陳(陳即/吳故)吳延州來季子救陳謂子期¶
<pb:KR3k0013_WYG_240-25b>¶
曰二君不務徳(二君/吳楚)而力争諸侯民何罪焉我請退以¶
為子名務徳而安民乃還¶
十七年夏六月趙鞅圍衛齊國觀陳瓘救衛(國觀國/書之子)得¶
晉人之致師者子玉使服而見之(釋囚服服/其本服)曰國子實執¶
齊柄而命瓘曰無辟晉師豈敢廢命(欲必/敵晉)子又何辱(言/不)¶
(煩來致師/自將往戰)簡子曰我卜伐衛未卜與齊戰乃還(畏子/玉)¶
二十七年夏晉荀瑶帥師伐鄭次於桐丘鄭駟𢎞請救¶
於齊(𢎞駟/歂子)齊師將興陳成子屬孤子三日朝(屬㑹死事/者之子使)¶
<pb:KR3k0013_WYG_240-26a>¶
(朝三日/以禮之)設乘車兩馬繫五邑焉(乘車兩馬大夫/服又加之五邑)召顔涿¶
聚之子晉曰隰之役而父死焉(隰役在二/十三年)以國之多難¶
未女恤也今君命女以是邑也服車而朝毋廢前勞乃¶
救鄭及畱舒違穀七里榖人不知(畱舒齊地/違去也)及濮雨不¶
渉(濮水在陳畱酸棗縣傍河東/北經濟隂至髙平入濟水)子思曰大國在敝邑之¶
宇下是以告急今師不行恐無及也(子思/國参)成子衣製杖¶
戈(製兩/衣也)立於阪上馬不出者助之鞭之知伯聞之乃還¶
(畏其得/衆心)曰我卜伐鄭不卜敵齊¶
<pb:KR3k0013_WYG_240-26b>¶
秦昭王立王母宣太后楚女也楚懐王怨前秦敗楚於¶
丹陽而韓不救乃以兵圍韓雍氏韓使公仲侈告急於¶
秦秦昭王新立太后楚人不肯救公仲因甘茂為韓言¶
於秦昭王曰公仲方有得秦救故敢扞楚也今雍氏圍¶
秦師不下殽公仲且仰首而不朝公叔且以國南合於¶
楚楚韓為一魏氏不敢不聽然則伐秦之形成矣不識¶
坐而待伐孰與伐人之利秦王曰善乃下師於殽以救¶
韓楚兵去¶
<pb:KR3k0013_WYG_240-27a>¶
齊威王八年楚大發兵加齊齊王使淳于髠之趙請救¶
兵齎黄金千鎰白璧十雙車馬百駟髠辭而行至趙趙¶
王與之精兵十萬革車千乘楚聞之夜引兵而去威王大¶
悦¶
　¶
　¶
　¶
　¶
<pb:KR3k0013_WYG_240-27b>¶
　¶
　¶
　¶
　¶
　¶
　¶
　¶
　册府元龜卷二百四十¶
