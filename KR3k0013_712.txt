# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:28.629223
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百十二
<pb:KR3k0013_WYG_712-1a>¶
欽定四庫全書¶
　册府元龜卷七百十二　　宋　王欽若等　撰¶
　　宫臣部¶
　　　規諷¶
古者世子既冠爰有司過之史餽膳之宰至於列樹藩¶
屏咸置傅相蓋所以保其無咎格諸非心者也乃若德¶
義不修奢縱敗度罔慎所履將蹈危機繇是始終彌縫¶
從容進說鋪述奏記更獻箴言竭忠以盡規陳古以申¶
<pb:KR3k0013_WYG_712-1b>¶
諷乃至激發吟咏情極涕洟指禍福之門陳順逆之理¶
周旋劘切冀其感悟斯固忠於所奉義不顧私極慮無¶
隠彌縫其闕者焉其或知媿改圖因以蒙福乃有性習¶
背訓終焉不悛龜鑑所存良足勸戒¶
漢韋孟為楚元王傅傅子夷王及孫王戊(韋為椘王傅/而歴相三王)¶
(也/)戊荒淫不遵道孟作詩諷諫曰肅肅我祖國自豕韋¶
(在商為/豕韋氏)黼衣朱紱四牡龍&KR0008;(黼衣𦘕斧形而白與黒為/彩也朱紱為朱衣𦘕為亞)¶
(文也亞古弗字也故因謂/之紱字又作黻其音同聲)彤弓斯征撫寜遐荒(言受彤/弓之賜)¶
<pb:KR3k0013_WYG_712-2a>¶
(於此得專/征伐也)總齊羣邦以翼大商(翼佐/助也)迭彼大彭勲績維¶
光(大彭豕韋為商伯迭互也言自豕韋氏/與大彭互為伯于殷商也迭徒結反)至于有周歴¶
世會同(繼為諸侯預/盟㑹之事也)王赧聽譛實絶我邦(王郝周末王/聽䜛受譛絶)¶
(豕韋/氏也)我邦既絶厥政斯逸(逸放也管仲曰令/而不行謂之放)賞罰之行¶
非繇王室庶尹羣后靡扶靡衛五服分離宗周以隊(五/服)¶
(謂甸服侯服綏服要服荒服也庶尹衆官/之長也羣后諸侯也隊失也音直類反)我祖斯微䙴¶
于彭城(言我之先祖于此/遂微也䙴古遷字)在予小子勤誒厥生(誒歎聲/音許其)¶
(切/)阸此嫚秦耒耜以耕(言遭秦暴嫚無有/列位躬耕于野)悠悠嫚秦上¶
<pb:KR3k0013_WYG_712-2b>¶
天不寜廼眷南顧授漢于京(髙祖起在豐沛于秦為南/故曰南顧言以秦之京邑)¶
(授于/漢也)於赫有漢四方是征(於讀曰烏烏歎辭也赫明貌/凡此詩中諸歎辭稱於者其)¶
(音皆/同)靡適不懐萬國□平(懐思也來也□古攸字攸所/也言漢兵所往之處人皆思)¶
(附而來萬國/所以平也)廼命厥弟建侯于楚俾我小臣惟傅是輔¶
兢兢元王恭儉静壹(兢兢戒/謹也)惠此黎民納彼輔弼享國¶
漸世垂烈于後(元王立二十七年而/薨垂遺業於後嗣也)廼及夷王克奉厥¶
緒咨命不永唯王統祀(咨嗟也永長也夷王立四年/而薨戊乃嗣立故言不永也)左¶
右陪臣此惟皇士(皇正/也)如何我王不思守保不惟履氷¶
<pb:KR3k0013_WYG_712-3a>¶
以繼祖考(惟亦思也言不思念敬慎如履/薄冰之義用繼其祖考之業也)邦事是廢逸¶
遊是娯犬馬繇繇是放是驅(繇與悠同悠悠行貌/放放犬也驅驅馬也)務彼¶
鳥獸忽此稼苗蒸民以匱我王以媮(媮與愉同樂也言/衆人失此稼穡以)¶
(致困匱而王/反以為樂也)所𢎞非德所親非俊惟囿是恢惟諛是信¶
(恢大也諛/謟言也)睮睮謟夫咢咢黄髪(睮睮目媚貌咢咢直言/也睮音愉咢五各反)¶
如何我王曽不是察既藐下臣追欲從逸(藐逺也與疏/同言疏逺忠)¶
(賢之輔追情欲縱逸遊也/下臣孟自謂也從讀曰縱)嫚彼顯祖輕兹削黜嗟嗟我¶
王漢之睦親(睦宻也言/服屬近)曽不夙夜以休令聞(休美也令/善也聞聲)¶
<pb:KR3k0013_WYG_712-3b>¶
(名/也)穆穆天子臨爾下土明明羣司執憲靡顧(靡無也言/執天子之)¶
(法無所顧望也顧/讀如古恊韻也)正遐繇近殆其怙兹(言欲正逺人先/從近親始而王)¶
(怙恃與漢戚屬不自/朂慎以致危殆也)嗟嗟我王曷不此思非思非鑒嗣¶
其罔則(不思鑒戒之義是令/後嗣無所法則也)彌彌其失岌岌其國(彌彌/猶稍)¶
(稍也罪過滋甚也岌/岌危動貌音五合切)致冰匪霜致隊匪嫚瞻惟我王昔¶
靡不練(言堅冰之成起于㣲霜隕隊之咎繇于怠慢也/練猶閲歴也言往昔之事皆在王心無所不閱)¶
(也/)興國救顛孰違悔過追思黄髪秦穆以霸(言興復邦/國救止顛)¶
(隊之道無如能自悔其過惡秦穆公伐鄭為晉所敗而/歸乃作秦誓曰雖則員然尚猶詢兹黄髪則罔所愆謂)¶
<pb:KR3k0013_WYG_712-4a>¶
(雖有貟然之失庶㡬以道謀于黄髪之賢則行無所/過矣黄髪老夀之人也謂髪落更生黄也貟與云同)嵗¶
月其徂年其逮耉(逮及也耉者老人面色如垢也言/嵗月驟往年將及老不可殆忽也)於¶
昔君子庶顯於後(於難辭也古昔之君子庶幾/善道所以能大顯于後世也)我王如¶
何曽不斯覽(覽視也叶/韻音濫)黄髪不近胡不時監(黄髪不近/者斥逺耉)¶
(老之人也/近其靳反)¶
鄒陽齊人文帝時吳王濞招致四方遊士陽與嚴忌枚¶
乗等俱仕吳皆以文辨著名久之吳王以太子事怨望¶
稱疾不朝隂有邪謀陽奏書諫其事尚隠惡指斥言故¶
<pb:KR3k0013_WYG_712-4b>¶
先引秦為諭因道胡越齊趙淮南之難然後乃致其意¶
曰臣聞秦倚曲臺之宫(始皇帝所治之處若/漢家未央宫倚恃也)懸衡天下¶
(闗西/為衡)畫地而人不敢犯兵加胡越(畫地不犯者/法制之行也)至其晚¶
節末路張耳陳勝連從兵之㨿(從音子/容反)以叩函谷咸陽¶
遂危(叩/擊)何則列郡不相親萬室不相救也今胡數涉北¶
河之外上覆飛鳥下不見伏兎(言胡來人馬之盛揚塵/上覆飛鳥下不見伏兎)¶
(也一曰覆盡也言上射飛鳥下/盡伏免也覆盡是也音方目反)鬬城不休救兵不止死¶
者相隨輦車相屬(屬連也音/之欲反)轉粟流輸千里不絶何則¶
<pb:KR3k0013_WYG_712-5a>¶
彊趙責於河間(趙幽王為吕后所幽死文帝立其長子/遂為趙王取趙之河間立遂弟辟疆為)¶
(河間王至子哀王無嗣/國除遂欲復還得河間)六齊望於惠后(髙后割齊濟南/郡為吕王台奉)¶
(邑又割琅琊郡封營陵侯劉澤為瑯琊王文帝乃立悼/惠王六子為王言六齊不保今日之恩而追怨惠帝與)¶
(吕后也一說惠帝二年悼惠王入朝吕后欲鴆殺/之獻城陽郡尊魯元公主得免六子以此怨之)城陽¶
顧於盧愽(城陽王喜也喜父章與弟興居討諸吕有功/本當盡以趙地王章梁地王興居文帝聞其)¶
(欲立齊王更以二郡王之章失職嵗餘薨興/居誅死盧博濟北王治處喜故顧念而怨也)三淮南之¶
心思墳墓(淮南厲王三子為三王念其父見䙴殺思墳/墓欲報怨也三子為王謂淮南衡山濟北也)¶
大王不憂臣恐救兵之不專(言諸國各有私怨欲申其/志不肯專為吳非不敢相)¶
<pb:KR3k0013_WYG_712-5b>¶
(救/也)胡馬遂進窺于邯郸越水長沙還舟青陽(青陽地名/也還舟聚)¶
(舟船也言胡為趙難/越為吳難不可恃也)雖使梁并淮陽之兵下淮東越廣¶
陵以遏越人之糧漢亦折西河而下北守漳水以輔大¶
國胡亦益進越亦益深此臣之所為大王患也(折截也/陽知吳)¶
(王隂連結齊趙淮南胡越欲諫不敢指斥言故陳胡越/之難齊趙之怨微言梁并淮陽絶越人之糧漢折西河)¶
(以輔大國以破難其計欲隠其詞故謬言胡益進越益/深為大王患之以錯亂其語若吳為憂助漢者也自此)¶
(以下乃致/其意焉)臣聞蛟龍襄首奮翼則浮雲出流霧雨咸集¶
(襄舉/也)聖王砥節修德則游談之士歸義思名(砥礪也/音止)今¶
<pb:KR3k0013_WYG_712-6a>¶
臣盡智畢議易精極慮(改易精思以/極盡謀慮也)則無國而不可奸¶
飾固陋之心則何王之門不可曵長裾乎然臣所以歴¶
數王之朝背淮千里而自致者非惡臣國而樂吳民也¶
竊髙下風之行尤説大王之義(言在下風側聽髙尚美/悦大王之行義也説讀)¶
(曰/悦)故願大王之無忽察聼其志臣聞鷙鳥絫百不如一¶
鶚(鷙擊之鳥鷹鸇之屬也鷙鳥比諸侯/鶚鳥比天子也絫古累字鶚音愕)夫全趙之時(全/趙)¶
(趙未分/之時)武力鼎士袨服叢臺之下者一旦成市(袨服盛/服也鼎)¶
(士舉鼎之士也叢臺趙王之/臺也在邯鄲袨音州縣之縣)而不能止幽王之湛患(幽/王)¶
<pb:KR3k0013_WYG_712-6b>¶
(謂趙幽王友也湛讀曰沈沈/患言幽王為吕后所幽死)淮南連山東之俠死士盈¶
朝不能還厲王之西也(厲王淮南厲王長也西謂/廢遷嚴道而死於雍也)而計¶
議不得雖諸賁不能安其位亦明矣(諸謂専諸賁謂孟/賁皆古勇士也)¶
故願大王審畫而已(畫計也/音獲)始孝文皇帝㨿闗入立寒¶
心銷志不明求衣(文帝入闗而立以天下多難/故乃寒心戰慄未明而起)自立天¶
子之後使東牟朱虚褒義父之後(天下已定文帝遣朱/虗侯章東諭齊王嘉)¶
(其首舉兵欲誅諸吕猶春秋褒邾儀父也立/天子謂立為天子也義讀曰儀父讀曰甫)深割嬰兒¶
王之(或曰皇子武為代王叅/為太原王揖為梁王)壤子王梁代(文帝第二子/又曰梁益之)¶
<pb:KR3k0013_WYG_712-7a>¶
(間所愛謂其/肥盛曰壤)益以淮陽卒仆濟北囚弟於雍者豈非象¶
新垣平等哉(仆僵仆也濟北王興居反見誅囚弟於雍/者淮南王長有罪見徙死於雍所以然者)¶
(坐二國有姦臣如新垣/平等勸王共反仆音赴)今天子新㨿先帝之遺業左規¶
山東右制闗中變權易勢大臣難知大王弗察臣恐周¶
鼎復起於漢新垣過計於朝(新垣平詐言鼎在泗水中/臣望東北汾隂有金寳氣)¶
(鼎其在乎弗迎則不至為吴計者/猶新垣平之言周鼎終不可得也)則我吴遺嗣不可期¶
於世矣(言吳當絶/無遺嗣也)髙皇帝燒棧道灌章邯(章邯為雍王/髙祖以水灌)¶
(其城破/之也)兵不留行(言無所稽留/不廢于行)収弊民之倦東馳函谷¶
<pb:KR3k0013_WYG_712-7b>¶
西楚大破(項羽自號/西楚霸王)水攻則章邯以亡其城陸擊則荆¶
王以失其地(荆亦楚也謂/項羽敗走)此皆國家之不㡬者也(言不/可庶)¶
(㡬/)願大王熟察之吳王不納其言於是鄒陽枚乘嚴忌¶
知呉不可説皆去之梁¶
枚乘字子叔淮陰人為吳王濞郎中吳王之初怨望謀¶
為逆也乗奏書諫曰臣聞得全者全昌失全者全亡舜¶
無立錐之地以有天下禹無十戸之聚以王諸侯(聚聚/邑也)¶
(音才/喻切)湯武之土不過百里上不絶三光之明下不傷百¶
<pb:KR3k0013_WYG_712-8a>¶
姓之心者有王術也(徳政和平上感天象則日月星辰/無有錯繆故言不絶三光之明也)¶
故父子之道天性也忠臣不避重誅以直諌(言父子君/臣其義一)¶
(也/)則事無遺策功流萬世臣乘願披腹心而效愚忠唯¶
大王少加意念惻怛之心於臣乘言夫以一縷之任繫¶
千鈞之重上縣無極之髙下垂不測之淵雖甚愚之人¶
猶知哀其将絶也馬方駭鼓而驚之(駭亦驚也/鼓擊鼓也)繫方絶¶
又重鎮之繫絶於天不可復結墜入深淵難以復出其¶
出不出間不容髪(改計取福正在今日/言其激切甚急也)能聼忠臣之言¶
<pb:KR3k0013_WYG_712-8b>¶
百舉必脫(脫者言免於禍/也音吐活切)必若所欲為危於絫卵難於¶
上天變所欲為易於反掌安於泰山今欲極天命之夀¶
敝無窮之樂究萬乘之埶(敝盡也/窮竟也)不出反掌之易以居¶
泰山之安而欲乘絫卵之危走上天之難(走趨向之/也音奏)此¶
愚臣之所大惑也人性有畏其景而惡其跡者郤背而¶
走跡愈多景愈疾(背音歩/内切)不如就隂而止景滅跡絶欲¶
人勿聞莫若勿言欲人勿知莫若勿為欲湯之凔(音悽/愴之)¶
(愴寒/也)一人炊之百人揚之無益也(炊謂㸑/火也)不如絶薪止¶
<pb:KR3k0013_WYG_712-9a>¶
火而已不絶之於彼而救之於此譬猶抱薪而救火也¶
養繇基楚之善射者也去楊葉百歩百發百中楊葉之¶
大加百中焉可謂善射矣然其所止乃百歩之内耳比¶
於臣乘未知操弓持矢也(乘自言所知者逺非見百歩/之中故謂繇基為不曉射也)¶
福生有基禍生有胎(基胎皆/始也)納其基絶其胎禍何自來¶
(納猶藏也何自來/言無所從來也)泰山之霤穿石單極之䋁斷幹(䋁古/綆字)¶
(也單盡也盡極之綆斷幹井上四交之幹常為/汲索所鍥傷也䋁音鯁鍥契皆刻也音口計反)水非石¶
之鑚索非木之鋸漸靡使之然也(靡盡/也)夫銖銖而稱之¶
<pb:KR3k0013_WYG_712-9b>¶
至石必差寸寸而度之至丈必過(言至小以至於大數/則有輕重不同也度)¶
(音徒/各反)石稱丈量徑而寡失(徑直/也)夫十圍之木始生如蘖¶
足可搔而絶手可擢而㧞(如蘖若蘖之生芽也搔謂&KR0946;/也搔音索髙切抓音莊交切)¶
㨿其未生先其未形也磨礱砥礪不見其損有時而盡¶
(礱亦磨也砥柔石礪皁/石皆可以磨者礱音聾)種樹畜養不見其益有時而大¶
積德累行不知其善有時而用棄義背理不知其惡有¶
時而亡臣願大王熟計而身行之此百世不易之道也¶
吳王不納乘等去而之梁從孝王游景帝即位御史大¶
<pb:KR3k0013_WYG_712-10a>¶
夫晁錯為漢定制度損削諸侯吳王遂與六國謀反舉¶
兵西鄉(郷讀/曰嚮)以誅錯為名漢聞之斬錯以謝諸侯枚乘¶
復說吳王曰昔者秦西舉胡戎之難北備榆中之闗(今/所)¶
(謂榆/闗也)南距𦍑筰之塞(筰西南夷也/音才各反)東當六國之從(從子/容反)¶
六國乘信陵之籍(魏公子無忌號信陵君無忌/嘗總五國却秦有地資也)明蘓秦¶
之約厲荆軻之威并力一心以備秦然秦卒禽六國滅¶
其社稷而并天下是何也則地利不同而民輕重不¶
也今漢㨿全秦之地兼六國之衆脩戎狄之義(修恩義/以撫夷)¶
<pb:KR3k0013_WYG_712-10b>¶
(狄/)而南朝𦍑筰此其與秦地相什而民相百大王之所¶
明知也(地十倍於秦/民百倍於秦)今夫䜛䛕之臣為大王計者不論¶
骨肉之義民之輕重國之大小以為吳禍(言勸王之反/則於吳為禍)¶
(也/)此臣所以為大王患也夫舉吳兵以訾於漢(訾量也/音子私)¶
(反/)譬猶蝇蚋之附羣牛腐肉之齒利劍鋒接必無事矣¶
(蚋蚊屬齒謂當之也/蚋音芮又音人恱反)天子聞吳率失職諸侯願責先王¶
之遺約(失職謂被削/黜失其常分)今漢親誅其三公以謝前過是大¶
王之威加於天下而功越於湯武也夫吳有諸侯之位¶
<pb:KR3k0013_WYG_712-11a>¶
而實富於天子有隠匿之名而居過於中國(隠匿謂僻/在東南)¶
夫漢并二十四郡十七諸侯方輸錯出運行數千里不¶
絶於道其珍怪不如東山之府(言漢此時有二十四郡/十七諸侯方軌而輸雜)¶
(出貢賦入于天/子猶不如吳也)轉粟西鄉陸行不絶水行滿河不如海¶
陵之倉(海陵縣名也有吴/太倉鄉讀曰嚮)修治上林雜以離宫積聚玩¶
好圏守禽獸不如長洲之苑(吴苑也以江水/洲為苑在吴東)游曲臺臨¶
上路不如朝夕之池(曲臺長安臺臨道上吳/以海水朝夕為池也)深壁髙壘¶
副以闗城不如江淮之險此臣所以為大王樂也(言其/富饒)¶
<pb:KR3k0013_WYG_712-11b>¶
(及游宴之處/踰天子也)今大王還兵疾歸尚得十半(十分之中可/冀五分無患)¶
(故云尚/得十半)不然漢知吳之有吞天下之心也赫然加怒遣¶
羽林黄頭循江而下(羽林黄頭/郎習水戰)襲大王之都魯東海絶¶
吳之饟道(饟古/餉字)梁王飭車騎習戰射(飭與勅同/飭整也)積粟固¶
守以備滎陽待吳之饑大王雖欲反都亦不得已(已語/終之)¶
(辭/)夫三淮南之計不負其約(吳楚反皆守/約不從也)齊王殺身以¶
滅其跡(齊孝王將閭也吳楚反堅守距三國後攣布聞/齊初與三國有謀欲伐之王懼自殺齊王傳云)¶
(吳楚已平齊王乃自殺今兹枚乘諫/書即已稱之二傳不同當有誤者)四國不得出兵其¶
<pb:KR3k0013_WYG_712-12a>¶
郡(膠東膠西濟北淄川王/也發兵應吳楚皆見誅)趙囚邯鄲(漢將酈寄圍趙王/於邯郸與囚無異)¶
此不可掩亦已明矣(言事已/彰著)大王已去千里之國而制¶
於十里之内矣(梁下屯兵/方十里矣)張韓將北地(張張羽韓韓安/國也將北地言)¶
(將軍而處吴軍/之北以拒吴)弓髙宿左右(弓髙侯韓頽當也宿止也/言弓髙所將之兵屯止於)¶
(吴軍左/右也)兵不得下壁軍不得大息臣竊哀之願大王熟¶
察焉吳王不用乘策卒見禽滅漢已平七國乗繇是知名¶
韓安國為梁内史梁孝王時公孫詭羊勝說王求為¶
帝太子及益地事恐漢大臣不聽乃隂使人刺漢用事¶
<pb:KR3k0013_WYG_712-12b>¶
謀臣及殺故吳相袁盎景帝遂聞詭勝等計畫乃遣使¶
捕詭勝必得(必令/得之)漢使十軰至梁相以下舉國大索(索/捜)¶
(也音山/客反)月餘弗得安國聞詭勝匿王所乃入見王而泣¶
曰主辱者臣死大王無良臣故紛紛至此今詭勝請辭¶
賜死王曰何至此安國泣數行下曰大王自度於皇帝¶
孰與太上皇之與髙帝及皇帝與臨江王親(孰與猶言/何如也)¶
王曰弗如也安國曰夫太上皇臨江親父子間然髙帝¶
曰提三尺取天下者朕也(三尺謂/劍也)故太上終不得制事¶
<pb:KR3k0013_WYG_712-13a>¶
居於櫟陽臨江適長太子(適讀/曰嫡)以一言過廢王臨江(景/帝)¶
(嘗屬諸姬子太子母栗姬言不/遜繇是廢太子栗姬憂死也)用宫垣事卒自殺中尉¶
府(以侵堧垣/徵自殺也)何者治天下終不用私亂公語曰雖有親¶
父安知不為虎雖有親兄安知不為狼(言其恩愛不/可必保也)今¶
大王列在諸侯訹邪臣浮說(訹誘也/音戍)犯上禁撓明法(撓/曲)¶
(也音女/教反)天子以太后故不忍致法於大王太后日夜涕¶
泣幸大王自改大王終不覺悟有如太后宫車即晏駕¶
大王尚誰攀乎語未卒王泣數行而下謝安國曰吾今¶
<pb:KR3k0013_WYG_712-13b>¶
出之即日詭勝自殺漢使還報梁事皆得釋(釋解/也)安國¶
力也¶
伍被為淮南王安中郎安隂有邪謀被微諫(私諫/之也)後王¶
坐東宫召伍被欲與計事呼之曰將軍上被曰王安得¶
亡國之言乎昔子胥諫吳王不用乃曰臣今見麋鹿游¶
姑蘇(臺/名)之臺也今臣亦將見宫中生荆棘露沾衣也於¶
是王怒繫被父母囚之復召被曰將軍許寡人乎被曰¶
小臣將為大王畫計耳臣聞聦者聼於無聲明者見於¶
<pb:KR3k0013_WYG_712-14a>¶
未形(言智慮通逹事/未形兆皆預見)故聖人萬舉而萬全文王一動而¶
功顯萬世列為三王所謂因天心以動作者也王曰方¶
今漢庭治乎亂乎被曰天下治王不說(說讀/曰悅)曰公何以¶
言天下治也被對曰被竊觀朝廷君臣父子夫婦長幼¶
之序皆得其理上之舉錯遵古之道(錯音干/故反)風俗紀綱¶
未有所缺重裝富賈周流天下道無不通交易之道行¶
南越賔服羌僰貢獻東甌入朝(僰西南夷也/音蒲北反)廣長榆(廣/謂)¶
(斥大之也長榆塞名王恢所謂樹榆以為塞也長榆/在朔方即衛青傳所云榆谿舊塞是也或謂之榆中)開¶
<pb:KR3k0013_WYG_712-14b>¶
朔方匃奴折傷雖未及古太平時然猶為治王怒被謝¶
死罪王又曰山東即有變漢必使大將軍將而制山東¶
公以為大將軍何如人也被曰臣所善黄義從大將軍¶
擊匈奴言大將軍遇士大夫以禮與士卒有恩衆皆樂¶
為用騎上下山如飛膂力絶人如此數將習兵末易當¶
也及謁者曹梁使長安來言大將軍號令明當敵勇常¶
為士卒先須士卒休乃舍穿井得水乃敢飲軍罷士卒¶
已踰河乃渡皇太后所賜金帛盡以賞賜雖古名將不¶
<pb:KR3k0013_WYG_712-15a>¶
過是也王曰夫蓼太子(淮南太子也亦猶/漢之栗太子也)知畧不世出¶
非常人也以為漢廷公卿列侯皆如沐猴而冠耳被曰¶
獨先刺大將軍乃可舉事王復問被曰公以為吳舉兵¶
非邪被曰非也夫吳王賜號為劉氏祭酒(祭祠時唯尊/長者以酒沃)¶
(酹/)受几杖而不朝王四郡之衆地方數千里采山銅以¶
為錢煮海水以為鹽伐江陵之木以為船國富民衆行¶
珍寳賂諸侯與七國合從舉兵而西破大梁敗狐父(在/梁)¶
(碭之間也/父音甫)奔走而還為越所禽死於丹徒(東潤州/縣也)頭足¶
<pb:KR3k0013_WYG_712-15b>¶
異處身滅祀絶為天下戮(天下之人皆共戮之/一曰天下之大戮也)夫以吳¶
衆不能成功者何也誠逆天違衆而不見時也王曰男¶
子之所死者一言耳(言男子感氣相許一言不顧其死/或曰一言之恨不顧危亡以此致)¶
(死/也)且吳何知反漢將一日過成臯者四十餘人(言不知/塞成臯)¶
(口而令漢將得出/之是不知反計也)今我令緩先要成臯之口(緩者名也/不知其姓)¶
(今流俗書本於緩/上妄加樓字非也)周被下潁川兵塞轘轅伊闕之道陳¶
定發南陽兵守武闗河南太守獨有雒陽耳(如此計則/漢河南郡)¶
(唯有雒陽在/耳餘皆不屬)何足憂然此北尚有臨晉闗河東上黨與河¶
<pb:KR3k0013_WYG_712-16a>¶
内趙國界者通谷數行(言此北尚險阻其谿谷/可得通行者有數處)人言絶¶
成臯之道天下不通據三川之險招天下之兵公以為¶
何如被曰臣見其禍未見其福也後漢逮淮南王孫建¶
繫治之王恐隂事泄謂被曰事至吾欲遂發天下勞苦¶
有間矣(有間猶言中間已有/也故謂此者皆為間)諸侯頗有失行皆自疑我¶
舉兵西鄉必有應者(鄉讀/曰嚮)無應即還畧衡山勢不得不¶
發被曰畧衡山以擊廬江有潯陽之船守下雉之城(下/雉)¶
(江夏/縣名)結九江之浦絶豫章之口彊弩臨江而守以禁南¶
<pb:KR3k0013_WYG_712-16b>¶
郡之下東保㑹稽南通勁越屈强江淮間(屈音具/勿反)可以¶
延嵗月之夀耳未見其福也王曰左吳趙賢朱驕如皆¶
以為什八九成(吳賢驕如/王之三臣)公獨以為無福何被曰大王¶
之羣臣近幸素能使衆者皆前繫詔獄餘無可用者王¶
曰陳勝吳廣無立錐之地百人之聚起於大澤奮臂大¶
呼天下鄉應(呼音火故反/鄉讀曰嚮)西至於戯而兵百二十萬今¶
吳國雖小勝兵可得二十萬公何以言有禍無福被曰¶
臣不敢避子胥之誅願大王無為吳王之聽往者秦為¶
<pb:KR3k0013_WYG_712-17a>¶
無道殘賊天下殺術士燔詩書滅聖迹棄禮義任刑法¶
轉海瀕之粟致於河西(瀕涯也海瀕謂緣海涯/之地瀕音頻又音賔)當是之¶
時男子疾耕不足於糧餽(餽古饋/字也)女子紡績不足於蓋¶
形遣蒙恬築長城東西數千里暴兵露師嘗數十萬死¶
者不可勝數僵尸滿野流血千里於是百姓力屈(屈盡/也音)¶
(其勿/切)欲為亂者十室而五又使徐福入海求仙藥多齎¶
珍寳童男女三千人五種百工而行(五種五榖/之種也)徐福入¶
平原大澤止王不來於是百姓悲痛愁思欲為亂者十¶
<pb:KR3k0013_WYG_712-17b>¶
室而六又使尉佗踰五嶺攻百越尉佗知中國勞極止¶
王南越(南海尉任囂謂趙佗曰聞陳勝等作亂豪傑叛/秦相立即被佗書行南海尉事囂死後佗始自)¶
(為王今此乃言尉佗先王陳勝乃/反此蓋一時對辭伍被不䆒其實)行者不還往者莫返¶
於是百姓離心瓦解欲為亂者十室而七興萬乗之駕¶
作阿房之宫収大半之賦發閭左之戍父不寜子兄不¶
安弟(言不能/相保)政苛刑慘民皆引領而望傾耳而聽悲號¶
仰天叩心怨上(叩擊/也)欲為亂者十室而八客謂髙皇帝¶
曰時可矣髙帝曰待之聖人當起東南間不一歳陳吳¶
<pb:KR3k0013_WYG_712-18a>¶
大呼(中間不經一嵗/也呼音火故反)劉項并和天下嚮應(和音胡卧反/嚮讀曰響)¶
所謂蹈瑕釁因秦之亡時而動百姓願之若枯旱之望¶
雨故起於行陳之中以成帝王之功今大王見髙祖得¶
天下之易也獨不觀近世之吳楚乎當今陛下臨制天¶
下一齊海内汜愛蒸庶(汜普也蒸亦衆/也汜音敷劔反)布徳施惠口雖¶
未言聲疾雷震令雖未出化馳如神心有所懐威動千¶
里下之應上猶影嚮也(言如影之隨形嚮/之應聲嚮讀曰響)而大將軍材¶
能非直章邯楊熊也王以陳勝吳廣論之被以為過矣¶
<pb:KR3k0013_WYG_712-18b>¶
(過誤/也)且大王之兵衆不能什分吳楚之一天下安寜又¶
萬倍於秦時願王用臣之計臣聞箕子過故國而悲作¶
麥秀之歌(箕子將朝周過殷故都見麥及禾黍心悲乃/作歌曰麥秀之漸漸兮黍苗之䋲䋲兮彼狡)¶
(童兮不與我好/兮狡童謂紂也)痛紂之不用王子比干之言也故孟子¶
曰紂貴為天子死曽不如匹夫是紂先自絶乆矣非死¶
之日天去之也今臣亦竊悲大王棄千乗之君將賜絶¶
命之書為羣臣先(在羣臣/先死)身死於東宫也(王時所/居所也)被因¶
流涕而起王復召問被茍如公言不可以徼幸邪(徼要/也幸)¶
<pb:KR3k0013_WYG_712-19a>¶
(非望之/福也)被曰必不得已被有愚計王曰奈何被曰當今¶
諸侯無異心百姓無怨氣朔方之郡土地廣美民徙者¶
不足以實其地可為丞相御史請書(謂詐為此文/書令徙人也)徙郡¶
國豪傑及耐罪已上以赦令除家産五十萬以上者皆¶
徙其家屬朔方之郡(以赦令除謂/赦免罪者)益發甲卒急其㑹日¶
(促其/期日)又為左右都司空上林中都官詔獄書(宗正有左/右都司空)¶
(上林有水司空皆主囚徒官/也中都官京師諸官府也)以逮諸侯太子及幸臣如¶
此則民怨諸侯懼即使辯士隨而說之黨可以徼幸(黨/讀)¶
<pb:KR3k0013_WYG_712-19b>¶
(曰/儻)王曰此可也雖然吾以為不至若此專發而已(言不/湏為)¶
(此詐直自/發兵而已)後事發覺被詣吏自告遂坐誅¶
田叔為魯相(王欽若等曰張/敖子魯王偃也)初至官民以王取其財¶
物自言者百餘人叔取其渠率二十人笞怒之曰王非¶
汝主邪何敢自言主魯王聞之大慙發中府錢使相償¶
之(中府王之/財物藏也)相曰王自使人償之不爾是王為惡而相¶
為善也(不爾是則/王為惡)魯王好獵相嘗從入苑中王輒休相¶
就館相嘗暴坐苑外(於外自暴/露而坐)終不休曰吾王暴露何¶
<pb:KR3k0013_WYG_712-20a>¶
為舍王以故不大出遊¶
韓義為燕刺王旦國郎中旦之謀逆也義諫而死國人¶
閔之¶
王吉昭帝時為昌邑王中尉王好遊獵驅馳國中動作¶
亡節吉上疏諫曰臣聞古者師日行三十里吉行五十¶
里詩云匪風發兮匪車揭兮顧瞻周道中心&KR1826;兮(檜風/匪風)¶
(之篇發飄風貌掲疾驅馳&KR1826;古怛字傷也言見此/飄風及疾驅則顧念哀傷思周道也掲音丘列反)説曰¶
是非古之風也發發者是非古之車也掲掲者蓋傷之¶
<pb:KR3k0013_WYG_712-20b>¶
也(今之發發然者非古有道之風也今之/掲掲然者非古有道之車也故傷之)今者大王幸¶
方與(縣名/也)曽不半日而馳二百里百姓頗廢耕桑治道¶
牽馬臣愚以為民不可數變也(數音/朔)昔召公述職(召讀/曰邵)¶
當民事時舍於棠下而聽斷焉(舍止/息也)是時人皆得其所¶
後世思其仁恩至乎不伐甘棠甘棠之詩是也大王不¶
好書術而樂逸游馮式撙銜(撙挫也音/子奔反)馳騁不止口倦¶
乎叱咤(咤亦吒字也/音竹駕反)手苦於箠轡(箠音止/纍反)身勞乎車輿¶
朝則冐霧露晝則被塵埃(冐音莫/克切)夏則為大暑之所暴¶
<pb:KR3k0013_WYG_712-21a>¶
炙冬則為風寒之所匽薄(匽與偃同言遇疾風/則偃靡也薄廹也)數以耎¶
脆之玉體犯勤勞之煩毒(耎音而/兖反)非所以全夀命之宗¶
也(宗尊/也)又非所以進仁義之隆也(隆髙/也)夫廣厦之下細¶
旃之上(廣厦大屋也/旃與氊同)明師居前勸誦在後上論唐虞之¶
際下及殷周之盛考仁聖之風習治國之道訢訢焉發¶
憤忘食日新厥徳(訢古/欣字)其樂豈徒銜橛之間哉(銜馬銜/橛車鈎)¶
(心橛音/其月反)休則俯仰詘信以利形(形體也信/讀曰伸)進退歩趨以¶
實下(今人不行則膝/已下虛弱不實)吸新吐故以練藏專意積精以適¶
<pb:KR3k0013_WYG_712-21b>¶
神(藏五臟也練練/其氣也適和也)於以養生豈不長哉大王誠留意如¶
此則心有堯舜之志體有喬松之夀(喬松仙人伯喬/及赤松子也)美¶
聲廣譽登而上聞則福禄其輳而社稷安矣(輳與臻同/臻至也)¶
皇帝仁聖至今思慕未怠(皇帝言昭帝也言武帝/晏駕未久故尚思慕)於宫¶
舘囿池弋獵之樂未有所幸大王宜夙夜念此以承聖¶
意諸侯骨肉莫親大王大王於屬則子也於位則臣也¶
一身而二任之責加焉恩愛行義纎介有不具者於以¶
上聞非饗國之福也臣吉愚戅願大王察之王賀雖不¶
<pb:KR3k0013_WYG_712-22a>¶
遵道然猶知敬禮吉乃下令曰寡人造行不能無惰中¶
尉甚忠數輔吾過遣謁者千秋賜中尉牛肉五百斤酒¶
五石脯五束其後復放從(從音子/用反)吉輙諌諍甚得輔弼¶
之義雖不治民國中莫不敬重焉及大將軍霍光秉政¶
遣大鴻臚宗正迎昌邑王吉即奏書戒王曰臣聞髙宗¶
諒闇三年不言今大王以䘮事徵宜日夜哭泣悲哀而¶
已慎毋有所發(發謂興/舉衆事)且何獨䘮事凡南面之君何言¶
哉天不言四時行焉百物生焉願大王察之大將軍仁¶
<pb:KR3k0013_WYG_712-22b>¶
愛勇智忠信之徳天下莫不聞事孝武皇帝二十餘年¶
未嘗有過先帝棄羣臣屬以天下寄幼孤焉(屬音之/欲切)大¶
將軍抱持幼君襁褓之中布政施教海内晏然雖周公¶
伊尹亡以加也今帝亡嗣大將軍惟思可以奉宗廟者¶
攀援而立大王(援引也/音爰)其仁厚豈有量哉(言其深多也/量音力向反)¶
臣願大王事之敬之政事一聽之大王垂拱南面而已¶
願留意常以為念¶
龔遂字少卿山陽人為昌邑郎中令事王賀動作多不¶
<pb:KR3k0013_WYG_712-23a>¶
正遂為人忠厚剛毅有大節内諌諍於王外責傳相引¶
經義陳禍福至於涕泣蹇蹇亡已(蹇蹇不阿順之意也/易蹇卦曰王臣蹇蹇)¶
面刺王過王至掩耳起走曰郎中令善媿人(媿古愧字/愧辱也)¶
及國中皆畏憚焉(王及國人/皆憚之)王嘗久與騶奴宰人游戯¶
飲食賞賜亡度遂入見王涕泣膝行左右侍御皆出涕¶
王曰郎中令何為哭遂曰臣痛社稷危也願賜清間竭¶
愚王辟左右(閒讀曰閑/辟音闢)遂曰大王知膠西王所以為無¶
道亡乎王曰不知也曰臣聞膠西王有諛臣侯得王所¶
<pb:KR3k0013_WYG_712-23b>¶
為儗於桀紂也(儗比/也)得以為堯舜也王說其謟諛常與¶
寢處(說讀/曰恱)唯得所言以至於是(唯用得之邪/言故致亡)今大王親¶
近羣小漸漬邪惡所習存亡之機不可不慎也臣請選¶
郎通經術有行義者與王起居坐則誦詩書立則習禮¶
容宜有益王許之遂乃選郎中張安等十八人侍王居¶
數日王皆逐去安等及王被徵乘七乘傳詣長安邸夜¶
漏未盡一刻以火發書其日中賀發餔時至定陶行百¶
三十五里侍從者馬死相望於道遂諫王令還郎謁者¶
<pb:KR3k0013_WYG_712-24a>¶
五十餘人賀到濟陽求長鳴雞(鳴聲長/者也)道買積竹杖(合/竹)¶
(作杖/也)過𢎞農使大奴善以衣車載女子(凡言大奴者謂/奴之尤長大者)¶
(也/)至湖(即湖/縣)使者以讓相安樂(使者長安使/人也讓責也)安樂告遂¶
遂入問賀賀曰無有遂曰即無有何愛一善以毁行義¶
請収屬吏(以善付吏也屬音/之欲切其下亦同)以湔灑大王(湔澣也灑濯/也湔子顛反)¶
(灑先/禮反)即捽善屬衛士長行法(捽持頭也衛士長主/衛之官捽音才兀反)賀到¶
霸上大鴻臚郊迎騶奉乗輿車王使僕夀成御郎中令¶
遂參乘旦至廣明東都門遂曰禮奔䘮望見國都哭此¶
<pb:KR3k0013_WYG_712-24b>¶
長安東郭門也賀曰我嗌痛不能哭(嗌疾咽/也音益)至城門遂¶
復言賀曰城門與郭門等耳旦至未央宫東闕遂曰昌¶
邑帳在是闕外馳道北(弔哭帳也/是謂此)未至帳所有南北行¶
道馬足未至數歩大王宜下車郷闕西面伏哭盡哀止¶
(鄉讀/曰嚮)王曰諾到哭位如儀王受皇帝璽綬即位二十七¶
日行淫亂廢賀歸故國初賀在國時數有怪嘗見白犬¶
髙三尺無頭其頸以下似人而冠方山冠後見熊左右¶
皆莫見又大鳥飛集宫中王知惡之輙以問遂為言其¶
<pb:KR3k0013_WYG_712-25a>¶
故王仰天歎曰不祥何為數來遂叩頭曰臣不敢隠忠¶
數言危亡之戒大王不說夫國之存亡豈在臣言哉願¶
王内自揆度大王誦詩三百五篇人事浹王道備(浹徹/也)¶
王之所行中詩一篇何等也(言王所行皆不合法度王/自謂當於何詩之文也)¶
大王位為諸侯王行汙於庶人以存難以亡易宜深察¶
之後又血汙王坐席王問遂遂呌然號曰宫空不乆妖¶
祥數至血者隂憂象也宜畏慎自省賀終不改節居無¶
何徵既即位後王夢青蠅之矢積西階東可五六石以¶
<pb:KR3k0013_WYG_712-25b>¶
屋版瓦(版瓦大/瓦也)覆發視之青蠅矢也以問遂遂曰陛下¶
之詩不云乎(猶言陛下所/讀之詩也)營營青蠅至于藩愷悌君子¶
毋信讒言陛下左側讒人衆多如是青蠅惡矣(惡即矢/也越王)¶
(勾踐為吳王嘗/惡亦其義也)宜進先帝大臣子孫親近以為左右如¶
不忍昌邑故人(如若也不忍謂/不能疎逺也)信用䜛䛕必有凶咎願¶
挽禍為福皆放逐之臣當先逐矣賀不用其言卒至於¶
廢¶
王式為昌邑王師昌邑王嗣立以行淫亂廢昌邑羣臣¶
<pb:KR3k0013_WYG_712-26a>¶
皆下獄誅唯中尉王吉郎中令龔遂以數諫减死論式¶
繋獄當死治事使者責問曰師何以亡諫書式對曰臣¶
以詩三百五篇朝夕授王至於忠臣孝子之篇未嘗不¶
為王反復誦之也至於危亡失道之君未嘗不流涕為¶
王深陳之也臣以三百五篇諫是以亡諫書使者以聞¶
亦得減死論¶
張敞為膠東相王太后數出游獵敞奏書諌曰臣聞秦¶
王好淫聲葉陽后為不聽鄭衛之樂(葉陽秦昭王后/也音式渉反)楚¶
<pb:KR3k0013_WYG_712-26b>¶
莊好田獵樊姬為不食鳥獸之肉(樊姬楚莊/王姬也)口非惡㫖¶
甘耳非憎絲竹也所以抑心意絶耆慾者(耆讀/曰嗜)將以率¶
二君而全宗祀禮君母出門則乘輜軿下堂則從傅母(輜/軿)¶
(衣車也輜音甾又/楚疑切軿步千反)進退則鳴玉佩内飾則結綢繆(謂衣/裳結)¶
(束綢繆也組紐之屬所以自/結固也綢直留反繆亡蚪反)此言尊貴所以自歛制不¶
從恣之義也(從讀/曰縱)今太后資質淑美慈愛寛仁諸侯莫¶
不聞而少以田獵縱欲為名於以上聞亦未宜也(上聞/聞於)¶
(天子/也)唯觀覽於往古全行乎來今令后姬得有所法則¶
<pb:KR3k0013_WYG_712-27a>¶
下臣有所稱誦敞幸甚書奏太后止不復出¶
後漢桓郁為侍中入授皇太子經太子賜郁鞍馬刀劔¶
郁乃上書皇太子曰伏見太子體性自然包含今古謙¶
謙允恭天下共見郁父子受恩無以眀益夙夜慚懼誠¶
思自竭愚以為大子上當聖心下當卓絶於衆宜思逺¶
慮以光朝廷¶
何敞為濟南王傅王康奢侈恣欲游觀無節敞上疏諫¶
康曰蓋聞諸侯之義制節謹度然後能保其社稷和其¶
<pb:KR3k0013_WYG_712-27b>¶
民人大王以骨肉之親享食茅土當施張政令明其典¶
法出入進止宜有期度輿馬臺𨽻應為科品而今奴婢¶
廐馬皆有千餘増無用之口以自蠶食宫婢閉隔失其¶
天性感亂和氣又多起内第觸犯防禁費以巨萬而功¶
猶未半夫文繁者質荒木勝者人亡皆非所以奉禮承¶
上傳福無窮者也故楚作章華以凶吳興姑蘇而滅景¶
公千駟民無稱焉今數游諸第晨夜無節又非所以逺¶
防未然臨深履薄之法也願大王修恭儉遵古制省奴¶
<pb:KR3k0013_WYG_712-28a>¶
婢之口減乘馬之數斥私用之富節游觀之宴以禮起¶
居則敞乃敢安心自保惟大王深慮愚言康素敬重敞¶
雖無嫌牾然終不能改¶
　¶
　¶
　¶
　¶
　¶
<pb:KR3k0013_WYG_712-28b>¶
　¶
　¶
　¶
　¶
　¶
　¶
　¶
　册府元龜卷七百十二¶
