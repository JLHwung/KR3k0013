# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:32.863139
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百九十七
<pb:KR3k0013_WYG_797-1a>¶
欽定四庫全書¶
　册府元龜卷七百九十七　宋　王欽若等　撰¶
　　總録部¶
　　　博物¶
古之學詩者多識於鳥獸草木之名其博物之謂乎且¶
品彚之衆賦象各異小大隠見變化紛紜方輿廣厚靡¶
所不載或總括地志或傳流人間逺者隔越九州曠絶¶
千載幽者埋没泉壤磨滅篆刻不時而出是為竒恠眩¶
<pb:KR3k0013_WYG_797-1b>¶
惑衆視莫質所疑茍非智&KR0296;萬殊識洞羣性洽聞强記¶
目撃道存則何以徧閲名數周察毫芒别白臧否如指¶
諸掌謂之君子不其然乎¶
管仲字夷吾為齊桓公相桓公北征孤竹未至卑耳之¶
谿十里闒然立瞠然視(闒坐立貌/瞠驚視貌)援弓將射引而未發¶
謂左右曰見是前人乎左右對曰不見也公曰事其不¶
濟乎寡人大惑今者寡人見人長尺而人物具焉冠右¶
袪衣走馬前疾事其不濟乎寡人大惑豈有人若此者¶
<pb:KR3k0013_WYG_797-2a>¶
乎管仲對曰臣聞登山之神有俞兒者長尺而人物具¶
焉覇王之君興而登山之神見且走馬前道也袪衣示¶
前有水也右袪衣示從右方涉也至卑耳之谿有贊水¶
者(謂贊引/渡水者)曰從左方涉其深及冠從右方涉其深至膝¶
已涉其大濟桓公坐拜管仲之馬前曰仲父之聖至若¶
此寡人之抵罪也乆矣(抵當也不知仲父之聖/是寡人當有罪乆矣)管仲對¶
曰夷吾聞之聖人先知無形今已有形而後知之臣非¶
聖也善承教也(善承古人/之敎也)¶
<pb:KR3k0013_WYG_797-2b>¶
介葛盧介國之君也葛盧聞牛鳴曰是生三犧皆用之¶
矣其音云問之而信(言人聽或通/鳥獸之情)¶
展禽桞下季也爲魯士師海鳥爰居止於魯東門之外¶
三日臧文仲使國人祭之(文仲不知/以為神)展禽曰越哉臧孫¶
之為政也(越迂也言迂闊/不知政要也)夫祀國之大節也而節政之¶
所成也故慎制祀以為國典今無故而加典非政之所¶
宜也夫聖王之制祀也功施於民則祀之以死勤事則¶
祀之以勞定國則祀之以能禦大灾則祀之能捍大患¶
<pb:KR3k0013_WYG_797-3a>¶
則祀之非是族也不在祀典今海鳥至矣不知而祀之¶
以為國典難以為仁且智矣夫仁者講功智者處物無¶
功而祀之非仁也不知而不問非智也今兹海其有灾¶
乎夫廣川之鳥獸常知而避其災是嵗也海多大風冬¶
煖(爰居之/所避也)臧文仲聞栁下季之言使書以為三筴(筴簡/書也)¶
(三筴三卿三通也/謂司馬司徒司空)¶
公孫僑字子産為鄭大夫晉平公有疾鄭伯使公孫僑¶
如晉聘且問疾叔向問焉曰寡君之疾病卜人曰實沈¶
<pb:KR3k0013_WYG_797-3b>¶
臺駘為祟史莫之知敢問此何神也子産曰昔髙辛氏¶
有二子伯曰閼伯季曰實沈(髙辛/帝嚳)居于曠林不相能也¶
(曠林/地闊)日㝷干戈以相征討(尋用/也)后帝不臧(后帝堯也/臧善也)遷¶
閼伯于商丘主辰(商丘宋地主祀/辰星辰大火也)商人是因故辰為商¶
星(商人湯先相土封商丘/因閼伯故國祀辰星)遷實沈于大夏主參(大夏今/晉陽縣)¶
唐人是因以服事夏商(唐人若劉累之等累/遷魯縣北在大夏)其季世曰¶
唐叔虞(唐人之季世/其君曰叔虞)當武王邑姜方震大叔(邑姜武王/后齊太公)¶
(之女懷胎為震大/叔成王之弟叔虞)夢帝謂己曰命而子曰虞(帝取唐/君之名)將¶
<pb:KR3k0013_WYG_797-4a>¶
與之唐屬諸參而蕃育其子孫及生有文在其手曰虞¶
遂以命之及成王滅唐而封大叔焉故參為晉星(叔虞/封唐)¶
(是為/晉侯)由是觀之則實沈參神也昔金天氏有裔子曰昧¶
為𤣥㝠師生允格臺駘(金天氏帝少皥逺裔也𤣥/㝠水官昧為水官之長)臺駘¶
能業其官(纂昧/之業)宣汾洮(宣猶通也汾/洮二水名)障大澤(陂障/之)以處¶
太原(太原晉陽也/臺駘之所居)帝用嘉之封諸汾川(帝顓/頊)沈姒蓐黄¶
實守其祀(四國臺/駘之後)今晉主汾而滅之矣(滅四/國)由是觀之¶
則臺駘汾神也抑此二者不及君身山川之神則水旱¶
<pb:KR3k0013_WYG_797-4b>¶
癘疫之灾於是乎禜之(有水旱之灾則禜祭山川之神/若臺駘者周禮曰禜祭也禜攅)¶
(用幣以/祀羣神)山川星辰之神則雪霜風雨之不時於是乎禜¶
之(星辰之神/若實沈者)若君身則亦出入飲食哀樂之事也山川¶
星辰之神又何為焉(言實沈臺駘/不為君疾)僑聞之君子有四時¶
朝以聽政(聽國/政)晝以訪問(問可/否)夕以脩令(令所/施)夜以安¶
身於是乎節宣其氣(宣散/也)勿使有所塞閉湫底以露其¶
體(湫集也底滯也露羸也閉/塞則血氣集滯而體贏露)兹心不爽而昏亂百度(兹/此)¶
(也爽明也百/度百事之度)今無乃一之(同四/時也)則生疾矣僑又聞之内¶
<pb:KR3k0013_WYG_797-5a>¶
官不及同姓(内官/嬪御)其生不殖(殖長/也)美先盡矣則相生疾¶
(同姓之相與先美矣/美極則盡盡則生疾)君子是以惡之故志曰買妾不知¶
其姓則卜之違此二者古之所慎也(一四時二取同姓/二者古人所慎)男¶
女辨姓禮之大司也(辨别/也)今君内實有四姬焉(同姓姬/四人)¶
其無乃是也乎若由是四者弗可為也已(為治/也)四姬有¶
省猶可無則必生疾矣乎(據異姓去同/姓故言省)叔向曰善哉肸¶
未之聞也此皆然矣晉侯聞子産之言曰博物君子也¶
重賄之後七年子産復聘于晉晉侯有疾韓宣子逆客¶
<pb:KR3k0013_WYG_797-5b>¶
私焉(私/語)曰寡君寢疾於今三月矣並走羣望(晉所望祀/山川皆走)¶
(往祈/禱)有加而無瘳今夢黄熊入於寢門其何厲鬼也對¶
曰以君之明子為大政其何厲之有昔堯殛鯀于羽山¶
(羽山在東海/祝其縣西南)其神化為黄熊以入于羽淵寔為夏郊三¶
代祀之(鯀禹父夏家郊祭之厯殷周二/代又通在羣神之數并見祀)晉為盟主其或¶
者未之祀乎(言周衰晉為盟主/得佐天子祀羣神)韓宣子祀夏郊(祀/鯀)晉侯¶
有間賜子産莒之二方鼎(方鼎莒/所貢)¶
蔡墨晉太史昭公二十九年頃公時龍見于絳郊(絳晉/國都)¶
<pb:KR3k0013_WYG_797-6a>¶
魏獻子問於蔡墨曰吾聞之蟲莫知於龍以其不生得¶
也謂之知信乎對曰人寔不知非龍寔知(言龍無知乃/人不知之耳)¶
古者畜龍故國有豢龍氏有御龍氏(豢御/養也)獻子曰是二¶
氏者吾亦聞之而不知其故是何謂也對曰昔有飂叔¶
安(飂古國名叔/安其君名)有裔子曰董父(裔逺也𤣥孫/之後為裔)寔甚好龍¶
能求其嗜欲以飲食之龍多歸之乃擾畜龍以服事帝¶
舜帝賜之姓曰董氏曰豢龍(豢龍官名官有/世功則以官氏)封諸鬷川¶
鬷夷氏其後也(鬷水上夷/皆董姓)故帝舜氏世有畜龍及有夏¶
<pb:KR3k0013_WYG_797-6b>¶
孔甲擾于有帝(孔甲少康之后九世/君也其德能順於天)帝賜之乗龍河漢¶
各二各有雌雄孔甲不能食而未獲豢龍氏有陶唐氏¶
既衰其後有劉累(陶唐堯/所治也)學擾龍於豢龍氏以事孔甲¶
能飲食之夏后嘉之賜氏曰御龍(夏后/孔甲)以更豕韋之後¶
(更代也以劉累代彭姓之豕韋累尋遷魯縣豕韋復國/至商而滅累之後世復承其國為豕韋氏在襄公二十)¶
(四/年)龍一雌死濳醢以食夏后(潜藏也藏以為/醢明龍不知)夏后享之¶
既而使求之(求致/龍也)懼而遷于魯縣(不能致龍故懼遷魯/縣自貶退也魯縣今)¶
(魯/陽)范氏其後也¶
<pb:KR3k0013_WYG_797-7a>¶
仲尼魯人季桓子穿井得土缶中石羊(羊生羊也故/謂之恠也)問¶
仲尼云得狗(獲羊而言狗者以/孔子博物則知之)仲尼曰以丘所聞羊也¶
丘聞之木石之恠䕫魍魎(木石謂土也或云䕫一足越/人謂之山魈也或言燭是魍)¶
(魎山精好學人/聲而迷惑人也)水之恠龍罔象(龍神獸也非常見故曰/恠或云罔象食人一名)¶
(沐/腫)土之恠羵羊(羵羊雌雄/未成者也)吳王夫差伐越墮㑹稽(墮毁/也)¶
得骨節專車(骨一節其長/專車專擅也)王使使問仲尼骨何者最大¶
仲尼曰禹致羣神於㑹稽山(羣神謂主山川之君為/羣神之主故謂之神也)防¶
風氏後至禹殺而戮之(防風氏違命後至故/禹殺之陳尸為戮)其骨節專車¶
<pb:KR3k0013_WYG_797-7b>¶
此為大矣吳客曰誰為神仲尼曰山川之神足以綱紀¶
天下其守為神(守山川之祀者為神謂諸侯也足以綱/紀天下守名山大川能興雲致雨以利)¶
(天下/也)社稷為公侯(但守社稷無山川之/祀者直為公侯而已)皆屬於王者客¶
曰防風何守仲尼曰汪㒺氏之君守封禺之山(封封山/禺禺山)¶
(在吳郡永安縣晉太康元年/改永安為武康縣屬吳興郡)為釐姓在虞夏商為汪㒺¶
於周為長翟今謂之大人(罔之初及書孔子/之時其名異也)客曰人長¶
幾何仲尼曰焦僥氏三尺短之至也(焦僥西南蠻之别/名也在三秦國也)¶
長者不過十之數之極也(十之謂三丈/也數極於此)於是吳客曰善¶
<pb:KR3k0013_WYG_797-8a>¶
哉聖人在陳湣公時有隼集於陳庭而死楛矢貫之弩¶
矢長尺有咫(隼鷙鳥今之鶚也楛矢名砮鏃也以/石為之八寸曰咫楛矢貫之墜而死)公使¶
使問仲尼仲尼曰隼來逺矣此肅慎氏之矢昔武王克商¶
通道九夷百蠻(九夷東方有九種也/百蠻夷狄之百種)使各以其方賄來¶
貢(各以其國所有/之物而來貢)使無忘職業於是肅慎貢楛矢石弩¶
長尺有咫先王欲昭其令徳以肅慎矢分大姬(大姬武/王女也)¶
配虞胡公而封諸陳分同姓以&KR0575;玉展親(展重也王謂/若夏后氏之)¶
(類/)分異姓以逺方職貢使無忘服(使無忘服/從於王也)故分陳以¶
<pb:KR3k0013_WYG_797-8b>¶
肅慎矢試求之故府果得之(故府舊/府也)¶
漢東方朔武帝時為郎建章宫後閣重櫟中有物出焉¶
其狀似麋以聞帝往臨視之問左右羣臣習事通經術¶
者莫能知詔東方朔視之朔曰臣知之願賜美酒粱飯¶
大飱臣臣朔乃言詔曰可已飱又曰某所有公田魚池¶
蒲葦數頃陛下以賜臣臣朔乃言詔曰可於是朔乃言¶
曰昔所謂騶牙者也逺方當來歸義而騶牙先見其齒¶
前後若一齊等無牙故謂之騶牙其後一嵗餘匈奴混¶
<pb:KR3k0013_WYG_797-9a>¶
邪王果将十萬衆來降漢乃復賜東方朔錢財甚多¶
終軍為孝亷郎武帝時得豹文鼮鼠軍知之賜絹百疋¶
張敞為京兆尹宣帝時美陽得鼎獻之(美陽扶風/之縣也)下有¶
司議多以為宜薦見宗廟如元鼎故事敞好古文字案¶
鼎銘勒而上議曰臣聞周祖始乎后稷后稷封漦(漦今/武功)¶
(故城/是也)公劉發迹於邠(今邠州/是也)太王建國於&KR1122;梁(梁山在/&KR1122;山之)¶
(東九峻之西非/夏陽之梁山也)文武興於鄷鎬(鄷今長安城西灃水是/也鎬在昆明池傍也)¶
由此言之則&KR1122;梁鄷鎬之間周舊居也固宜有宗廟壇塲¶
<pb:KR3k0013_WYG_797-9b>¶
祭祀之藏今鼎出於郊東中有刻書曰王命尸臣官此¶
栒邑(尸主事之臣也/栒邑即邠地也)賜爾旂鸞黼黻琱戈(蛟龍為旂鸞/謂有鸞之車)¶
(飾也黼黻冕服/也琱戈刻鏤也)尸臣拜手稽首曰敢對揚天子丕顯休¶
命臣愚不足以迹古文竊以傳記言之此鼎殆周之所¶
以褒賜大臣大臣子孫刻銘其先功藏之宫廟也昔寳¶
鼎之出於汾㫿也河東太守以聞詔曰朕巡祭后土祈¶
為百姓蒙豐年今穀嗛未報(嗛少意也言穀稼/尚少未獲豐年也)鼎焉為¶
出哉博聞耆老意舊藏與(言鼎豈舊/藏今此城)誠欲考得事實也有¶
<pb:KR3k0013_WYG_797-10a>¶
司驗睢上非舊藏處鼎大八尺一寸髙三尺六寸殊異¶
於衆鼎今此鼎細小又有欵識(款識列/記也)不宜薦見於宗¶
廟制曰京兆尹議是¶
後漢賈逵多智思明帝永平中有神雀集宫殿官府冠¶
羽有五采色明帝異之以問臨邑侯劉復復不能對薦¶
逵博義多識帝乃召見逵問之對曰昔武王終父之業¶
鸑鷟在岐宣帝威懷戎狄神雀仍集此胡降之徵也帝¶
勅蘭臺給筆札使作神雀頌拜為郎與班固並校祕書¶
<pb:KR3k0013_WYG_797-10b>¶
應對左右逵位至侍中¶
魏王粲為侍中漢末䘮亂絶無玉珮粲識舊珮始復作¶
之今之玉珮受法於粲也¶
管輅字公明平原人時劉邠為平原太守邠謂輅曰此¶
郡官舍連有變恠多形使人怖恐君似當逹此數者厥¶
理何由輅言此郡所以名平原者本有原山無木石與¶
地自然含隂不能吐雲含陽不能激風隂陽雖弱猶有¶
㣲神微神不真多聚㓙姦以類相求魍魎成羣或因漢¶
<pb:KR3k0013_WYG_797-11a>¶
末兵馬擾攘軍尸流血染汚丘嶽彊魂相感變化無常¶
故因昏夕之時多有恠形也昔夏禹文明不恠於黄龍¶
周武信時不惑於暴風今明府道徳髙玅神不懼妖自¶
天祐之吉無不利願安百禄以光休寵也邠曰聽雅論¶
為近其理每有變恠輒聞皷角聲音或見弓劍形象夫¶
以土山之精伯有之魂實能合會干犯明靈也邠問輅¶
易言剛健篤實輝光日新斯為同不也輅曰不同之名¶
朝旦為輝日中為光¶
<pb:KR3k0013_WYG_797-11b>¶
晉張華字茂先范陽方城人也雅愛書籍身死之日家¶
無餘財惟有文史溢于几篋(苦叶/切)嘗徙居載書三十乗¶
祕書監摯虞撰定官書皆資華之本以取正焉天下竒¶
祕世所希有者悉在華所由是博物洽聞世無與比惠¶
帝中人有得鳥毛長三丈以示華華見慘然曰此謂海¶
鳬毛也出則天下亂矣陸機嘗餉華鮓于時賔客滿座¶
華發器便曰此龍肉也衆未之信華曰試以苦酒濯之¶
必有異既而五色光起機還問鮓主果云園中茅積(紫/賜)¶
<pb:KR3k0013_WYG_797-12a>¶
(反/)下得一白魚質狀殊常以作鮓過美故以相獻武庫¶
封閉甚宻其中忽有雉雊華曰此必蛇化為雉也開視¶
雉側果有蛇蜕(舒苪反/託卧反)焉吳郡臨平岸崩出一石皷搥¶
之無聲帝以問華華曰可取蜀中桐材刻為魚形扣之¶
則鳴矣如其言果聲聞數里初吳之未滅也斗牛之間¶
常有紫氣道術者皆以吳方强盛未可圖也惟華以為¶
不然及吳平之後紫氣愈明華聞豫章人雷煥玅達緯¶
象乃要煥宿屏人曰可共㝷天文知将來吉凶因登樓¶
<pb:KR3k0013_WYG_797-12b>¶
仰觀煥曰僕察之乆矣惟斗牛之間頗有異氣華曰是¶
何祥也煥曰寳劍之精上徹於天耳華曰君言得之吾¶
少時有相者言吾年出六十位登三事當得寳劍佩之¶
斯言豈效歟因問曰在何郡煥曰在豫章豐城華曰欲¶
屈君為宰宻共尋之可乎煥許之華大喜即補煥為豐¶
城令煥到縣掘獄屋基入地四丈餘得一石函光氣非¶
常中有雙劍並刻題一曰龍泉一曰太阿其夕斗牛間¶
氣不復見焉煥以南昌西山北巖下土以拭劍光芒&KR0233;¶
<pb:KR3k0013_WYG_797-13a>¶
發大盆盛水置劍其上視之者精芒眩目遣使送一劍¶
并土與華留一自佩或謂煥曰得兩送一張公豈可欺¶
乎煥曰本朝将亂張公當受其禍此劍當繫徐君墓樹¶
耳靈異之物終當化去不久為人服也華得劍寳愛之¶
常置坐側華以南昌土不如華隂赤土報煥書曰詳觀¶
劍文乃干将也莫邪何復不至雖然天生神物終當合¶
耳因以華隂土一斤致煥煥更以拭劍倍益精明華誅¶
失劍所在煥卒子華為州從事持劍行經延平津劍忽¶
<pb:KR3k0013_WYG_797-13b>¶
於腰間躍出墮水使人沒水取之不見劍但見兩龍各¶
長數丈蟠縈有文章沒者懼而反須臾光彩照水波浪¶
驚沸於是失劍華乃曰先君化去之言張公終合之論¶
此其驗矣華之博物多類此不可詳載¶
束晳為尚書郎有人於嵩髙山下得竹簡一枚上兩行¶
科斗書傳以相示莫有知者司空張華以問晳晳曰此¶
漢明帝顯節陵中䇿文也較驗果然¶
後趙續咸石勒時為建德校尉王和參軍和掘得員石¶
<pb:KR3k0013_WYG_797-14a>¶
銘曰律權石重四均同律度量衡有新氏造議者未詳¶
或以為瑞咸曰王莽時物也其時兵亂之後典度湮滅¶
遂命下禮官為準程定式¶
前秦苻朗為青州刺史降于晉朗善識味鹹酢及肉皆¶
别所由㑹稽王司馬道子為朗設盛饌極江左精餚食¶
訖問曰關中之食孰若此答曰皆好惟鹽味小生耳既¶
問宰夫皆如其言或人殺鷄以食之既進朗曰此鷄棲¶
恒半露檢之皆驗又食鵝肉知黒白之處人不信記而¶
<pb:KR3k0013_WYG_797-14b>¶
試之無毫釐之差時人咸以為知味¶
宋何承天博通古今為時所重張永開𤣥武湖遇古冢¶
冢上得一銅斗有柄文帝以訪朝士承天曰此亡新威¶
斗王莽三公亡皆賜之一在冢外一在冢内時合𦵏江¶
左者唯甄邯為大司徒必邯之墓俄而又啟冢内更得¶
一斗復有一石銘曰大司徒甄邯之墓承天位至御史¶
中丞¶
南齊王僧䖍髙祖初為撫軍将軍文惠太子鎮襄陽時¶
<pb:KR3k0013_WYG_797-15a>¶
有盜發古冢者相傳云是楚王冢大獲寳物玉屐玉屏¶
風竹簡書青絲編簡廣數分長二丈皮節如新後人有¶
得十餘簡以示僧䖍云是科斗書考工記周官所闕文¶
也¶
陸澄領國子祭酒竟陵王子良得古器小口方腹而底平¶
可容七八升以問澄澄曰此名服匿單于以與蘇武子¶
良後視器底有字髣髴可識如澄所言¶
賈淵字希鏡宋孝武世青州人發古冢銘曰青州世子¶
<pb:KR3k0013_WYG_797-15b>¶
東海女郎帝問學士鮑昭徐爰蘇寳生並不能悉淵對¶
曰此是司馬越女嫁茍晞兒檢訪果然由是見遇淵明¶
帝時終北中郎将軍¶
梁劉顯為中書侍郎與裴子野顧協連職禁中顯博聞¶
强識過於裴顧時人獻古器有隠起字無能識者顯視¶
文讀之無有滯礙考校年月一字不差髙祖甚嘉焉¶
後魏髙祐為侍郎文成末兖州東郡吏獲一異獸送之¶
京師時人咸無識者詔以問祐祐曰此是三吳所出厥¶
<pb:KR3k0013_WYG_797-16a>¶
名鯪鯉餘域率無今我獲之吳楚之地其有歸國者乎¶
又有人於零丘得玉印一以獻詔以示祐祐曰印上有¶
籀書二字文曰宋夀夀者命也我獲其命亦是歸我之¶
徵獻文初宋文帝子義陽王昶來奔薛安都等以五州¶
降附時謂祐言有驗¶
祖瑩為散騎侍郎孝明孝昌中於廣平王第掘得古玉¶
印勅召瑩與黄門侍郎李琰之辨之瑩云此是于闐國¶
晉太康中所獻乃以墨塗字觀之果如瑩言時人稱為¶
<pb:KR3k0013_WYG_797-16b>¶
博物¶
北齊徐之才博識多智時有以骨為刀子靶者五色斑¶
斕之才曰此人瘤也問得處云於古冢見髑髏骨長數¶
寸試削視有文理故用之其明悟多通如此官累至尚¶
書左僕射¶
後周斛斯徵為太常少卿時梁春平蜀得樂器人皆莫¶
之識徵見之曰此錞于也人弗之信徵遂依干寳周禮¶
注以芒筒将之其聲極振衆乃歎服徵取以合樂焉¶
<pb:KR3k0013_WYG_797-17a>¶
隋崔頥煬帝時為起居舍人大業初從駕幸汾陽宫次¶
河陽鎮藍田令王曇於藍田山得一玉人長三尺四寸¶
著大領衣冠幘奏之詔問羣臣莫有識者頥答曰謹案¶
漢文已前未有冠幘即文帝以來所作也臣見魏大司¶
農盧元明撰嵩山廟記云有神人以玉為形象長數寸¶
或出或隠則令世延長伏惟陛下應天順人定鼎嵩雒¶
岳神自見臣敢稱慶因再拜百官畢賀天子大悅賜縑¶
二百疋¶
<pb:KR3k0013_WYG_797-17b>¶
　¶
　¶
　¶
　¶
　¶
　¶
　¶
　册府元龜卷七百九十七¶
