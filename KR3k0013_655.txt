# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:26.041753
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百五十五
<pb:KR3k0013_WYG_655-1a>¶
欽定四庫全書¶
　冊府元龜卷六百五十五　宋　王欽若等　撰¶
　　奉使部¶
　　　智識¶
夫入國知教足以辯其興衰目擊道存可以察其禍福¶
斯君子之表微哲人之先覺者也中古而下蓋有膺使¶
乎之選當出疆之任或奉辭絶域或修聘鄰邦或慰勞¶
軍戎或巡行郡邑以至接酬宴之好覿政治之範察言¶
<pb:KR3k0013_WYG_655-1b>¶
行而辯淑慝覽形勢而洞權變明其措置之損益識其¶
事機之成敗詳䆒國體翼宣王度自非沉謀内藴遠慮¶
兼至澄止水之鑒而不撓包周物之智而旁通又曷能¶
見於未萌若符契而可騐斷夫大事䫫丹青之皎然哉¶
仲孫湫為大夫齊侯使湫省魯難仲孫歸曰不去慶父¶
魯難未已(時慶父/已還魯)公曰若之何而去之對曰難不已將¶
自斃君其待之公曰魯可取乎對曰不可猶秉周禮周¶
禮所以本也臣聞之國將亡本必顛而後枝葉從之魯¶
<pb:KR3k0013_WYG_655-2a>¶
不棄周禮未可動也君其務寧魯難而親之親有禮因¶
重固(能重能固則/當就成之)間擕貳(離而相欵者則/當因而間之)覆昏亂(覆敗/也)¶
覇王之噐也(覇王所用/以噐為喻)¶
叔興為周内史襄王使太宰文公及興賜晉文公命(太/宰)¶
(文公王卿士王子虎也命/服也諸侯七命冕服七章)上卿逆于境(逆/迎)晉侯郊勞(郊/迎)¶
(用辭/勞也)館諸宗廟(館舍也舍宗/廟尊王命)饋九牢(牛羊豕為一牢/上公饔餼九牢)設¶
庭燎(設大燭/於庭)及期命于武宮(期將事之日武宮文公之/祖武公之廟命受王命)¶
設桑主布几筵(主献公之主練主用粟虞主用桑禮既/葬而献公死已久於此設之者文不次)¶
<pb:KR3k0013_WYG_655-2b>¶
(繼於惠懐虞故立献公之主自以子/繼父之位行未踰年之禮筵席也)太宰莅之晉侯端¶
委以入(説云衣𤣥端冠委貌諸侯祭服也韋昭謂/此士服也諸侯之子未受爵命服士服)太宰¶
以王命命冕服(冕大冠/服鱉服)内史贊之三命而後即冕服(三/以)¶
(王命命文公文/公三讓而後就)既畢賔饗贈餞如公命侯伯之禮而加¶
之以宴好(賔者主人所以接賔致饗饔之屬也如公受/王命以侯自待之禮太宰上卿而言公者尊)¶
(之是/也)内史興歸以告王曰晉不可不善也其君必覇逆¶
王命敬(謂小卿逆於/竟晉侯郊勞)奉禮義成(謂三讓賔饗/之屬皆如禮)敬王命順¶
之道也成禮義徳之則也則徳以道諸侯諸侯必歸之¶
<pb:KR3k0013_WYG_655-3a>¶
(道/訓)且禮所以觀忠信仁義也(能行禮則/有此四者)忠所以分也(心/忠)¶
(則不/偏)仁所以行也(行仁則/有思也)信所以守也(守信則/不貳)義所以¶
節也(制事/之節)忠分則均仁行則報信守則固義節則度(得/其)¶
(度/也)分均無怨行報無匱守固不偷(偷茍/且也)節度不擕其何¶
事不濟臣入晉境四者亡失(四者忠/信仁義)臣故曰晉侯其能¶
禮矣王其善之樹於有禮艾人必豐(樹種也艾報/也豐厚也)王從¶
之使於晉者道相逮也(逮/及)及惠后之難王出在鄭(惠后/周惠)¶
(王之后襄王繼母陳媯也媯有寵生子𢃄將立之未及/而卒子𢃄奔齊王復之又通襄王之后隗氏王廢隗氏)¶
<pb:KR3k0013_WYG_655-3b>¶
(周大夫頽叔桃子奉子𢃄以翟師伐周/王適鄭處于泥事在魯僖公二十四年)晉侯納之(納王/於周)¶
(殺子𢃄在僖/二十五年)於是乎始覇¶
劉康公為卿士定王八年使康公聘于魯(劉畿内之國/康公王卿士)¶
(王季/子)發幣於大夫(發其禮幣/於魯大夫)季文子孟獻子皆儉(二子/魯卿)¶
(文子齊仲無扶之子季孫行父也獻子/孟文伯歜之子仲孫蔑儉居處節儉也)叔孫宣子東門¶
子家皆侈(二子魯大夫宣子莊叔得臣之子叔孫/僑如子家東門襄仲之子公孫歸父也)歸王¶
問魯大夫孰賢對曰季孟其長處魯乎叔孫東門其亡¶
乎若家不亡身必不免王曰何故對曰臣聞之為臣必¶
<pb:KR3k0013_WYG_655-4a>¶
臣為君必君寛肅宣惠君也(肅整也宣徧/也惠愛也)敬恪恭儉臣¶
也其何事不徹(徹逹/也)其何任不堪上作事而徹下能堪¶
其任所以為令聞長世也(長世多/厯年)今夫二子者儉其能¶
足用矣用足則族可以庇(庇復也恭儉節用無取於民/國人説之故其宗族可以覆)¶
(䕃/也)二子者侈侈則不恤匱匱而不恤憂必及之(志在奢/侈不恤)¶
(人之窮匱故/憂患必及)若是則必廣其身(廣大務自矜/大不顧其上)且夫臣人¶
而侈國家弗堪亡之道也王曰其幾何對曰東門之位¶
不若叔孫而㤗侈不可以事二君(東門大夫叔孫卿也/位在人下而侈其上)¶
<pb:KR3k0013_WYG_655-4b>¶
(重而無基故不/可以事二君)叔孫之位不若季孟而亦㤗侈焉不可¶
以事三君(叔孫下卿/季孟上卿)若皆蚤世猶可(蚤世即世也其/家猶可以免)若¶
登年以載其毒必亡(登年多厯年也載行/也必亡家必亡也)及魯宣公卒¶
(定公十/六年)赴者不反東門氏來告亂子家奔齊(東門子家/謀去三桓)¶
(如晉未反宣公卒三/桓逐其家遂奔齊)簡王之十一年魯叔孫宣伯亦奔¶
齊(簡王定王之子/者宣伯僑如也)¶
叔孫婼魯大夫昭子也聘于宋桐門右師見之(右師樂/大心居)¶
(桐/門)語卑宋大夫而賤司城氏(司城樂氏之大宗也/卑賤謂其才徳薄)昭子¶
<pb:KR3k0013_WYG_655-5a>¶
告其人曰右師其亡乎君子貴其身而後能及人是以¶
有禮(唯禮可以貴身/貴身故尚禮)今夫子卑其大夫而賤其宗是賤¶
其身也(賤人人/亦賤矣)能有禮乎無禮必亡(為定十年/樂大心出)¶
吳公子札聘于魯見叔孫穆子說之謂穆子曰子其不¶
得死乎(不得以/夀死)好善而不能擇人吾聞君子務在擇人¶
吾子為魯宗卿而任其大政不慎所舉何以堪之禍必¶
及子(為昭四年竪/牛亂起本)聘于齊說晏平仲謂之曰子速納邑¶
與政無邑無政乃免於難齊國之政將有所歸未獲所¶
<pb:KR3k0013_WYG_655-5b>¶
歸難未歇也故晏子因陳桓子以納政與邑是以免於¶
欒高之難(難在昭/八年)聘於鄭見子産如舊相識與之縞𢃄¶
子産獻紵衣焉(大𢃄也吴地貴縞鄭地貴紵故各/獻已所貴示損己而不為彼貨利)謂子¶
産曰鄭之執政者侈難將至矣必及子子為政慎之以¶
禮不然鄭國將敗(侈謂伯/有也)¶
韓宣子為晉大夫如楚送女叔向為介鄭子皮子太叔¶
勞諸索氏太叔謂叔向曰楚王汰侈已甚子其戒之叔¶
向曰汰侈已甚身之災也焉能及人若奉吾幣帛慎吾¶
<pb:KR3k0013_WYG_655-6a>¶
威儀守之以信行之以禮敬始而思終終無不復行而¶
不失儀敬而不失威導之以訓詞奉之以舊法考之以¶
先王度之以二國雖汰侈若我何¶
范昭齊人晉平公欲伐齊使范昭徃觀焉景公賜之酒¶
酣范昭曰願請君之樽酌景公曰酌寡人之樽進之於¶
客范昭已飲晏子曰徹樽更之樽觯具矣范昭佯醉不¶
説而起舞謂太師曰能為我調成周之樂乎吾為舞之¶
太師曰愚臣不習范昭趨而出景公謂晏子曰晉大國¶
<pb:KR3k0013_WYG_655-6b>¶
也使人來觀政也今子怒大國之使者將柰何晏子曰¶
夫范昭之為人非陋而不識禮也且欲試吾君臣故絶¶
之也景公謂太師曰子何以不為客調成周之樂乎太¶
師對曰夫成周之樂天子之樂也若調之必人主舞之¶
今范昭人臣也而欲舞天子之樂臣故不為也范昭歸¶
以告平公曰齊未可伐也臣欲試其君而晏子識之臣¶
欲犯其禮而太師知之仲尼聞之曰夫不出於樽爼之¶
間而知千里之外其晏子之謂也可謂折衝矣而太師¶
<pb:KR3k0013_WYG_655-7a>¶
其與焉¶
漢劉敬為郎中號奉春君韓王信反高帝自徃擊至晉¶
陽聞信與匈奴欲擊漢帝大怒使人使匈奴匿其壯士¶
肥牛馬徒見其老弱及羸畜使者十軰來皆言匈奴易¶
擊帝使劉敬復徃使匈奴還報曰両國相擊此宜夸矜¶
見其所長今臣徃徒見羸胔老弱(胔讀曰瘠/瘠痩也)此必欲見¶
短伏竒兵以争利愚以為匈奴不可擊也是時漢兵以¶
踰句注三十餘萬(句注山名/在鴈門)兵已業行帝怒罵敬曰齊¶
<pb:KR3k0013_WYG_655-7b>¶
虜以口舌得官迺今妄言沮吾軍(沮材/汝切)械繫敬廣武(械謂/桎梏)¶
(也廣武縣/名屬鴈門)遂徃至平城匈奴果出奇兵圍高帝白登七¶
日然後得解高帝至廣武赦敬曰吾不用公言以困平城¶
吾已斬先使十軰言可擊者矣迺封敬三千户為關内¶
侯號建信侯¶
汲黯為謁者東越相攻武帝使黯徃視之不至吳而還¶
報曰越人相攻固其俗不足以辱天子之使¶
公孫𢎞待詔金馬武帝時方通西南夷巴蜀苦之詔使¶
<pb:KR3k0013_WYG_655-8a>¶
𢎞視焉還奏事盛毁西南夷無所用帝不聽後終以開¶
西南夷為勤勞¶
魏衛覬為尚書郎太祖征袁紹而劉表為紹援關中諸¶
將又中立益州牧劉璋與表有隙覬以治書侍御史使¶
益州令璋下兵以綴表軍至長安道路不通覬不得進¶
遂留鎮關中時四方大有還民關中諸將多引為部曲¶
覬書與尚書令荀彧曰關中膏膄之地頃遭荒亂人民¶
流入荆州者十萬餘家聞本土安寧皆企望思歸而歸¶
<pb:KR3k0013_WYG_655-8b>¶
者無以自業諸將各競招懐以為部曲郡縣貧弱不能¶
與争兵家遂彊一旦變動必有後憂夫監國之大寳也¶
自亂來放散宜如舊置使者監賣以其直益市犂牛若¶
有歸民以供給之勤耕積粟以豊殖關中遠民聞之必¶
日夜競還又使司𨽻校尉留治關中以為之主則諸將¶
日削日盛此彊本弱敵之利也或以白太祖太祖從之¶
始遣謁者僕射監監官司𨽻校尉治𢎞農關中服從乃¶
白召覬還¶
<pb:KR3k0013_WYG_655-9a>¶
吳沈珩大帝時為西曺掾使魏還言曰臣宻參侍中劉¶
&KR0110;數為賊設姦計終不久慤臣聞兵家舊論不恃敵之¶
不我犯恃我之不可犯今為朝廷慮之且當省息他役¶
惟務農桑以廣軍資修繕舟車増作戰具令皆兼盈撫¶
養兵民使各得其所挈延英雋奬勵將士則天下可圖¶
矣以奉使有稱封永安鄉侯官至少府¶
薛珝為五官中郎將遣至蜀求馬及還景帝問蜀政得¶
失對曰主闇而不知其過臣下容身以求免罪入其朝¶
<pb:KR3k0013_WYG_655-9b>¶
不聞正言經其野民皆菜色臣聞燕雀處堂子母相樂¶
自以為安也突决棟焚而燕雀怡然不知禍之將及其¶
是之謂乎¶
後梁柳莊為鴻臚卿及隋文帝輔政明帝令莊奉書入¶
關時三方搆難隋文懼帝有異志及莊還謂曰孤昔以¶
開府從役江陽深&KR0170;梁主殊眷今主㓜時難猥&KR0170;顧託¶
梁主奕葉重光委誠朝廷而今已後方見松筠之節君¶
還申孤此意於梁主也遂執莊手而别時梁將帥咸請¶
<pb:KR3k0013_WYG_655-10a>¶
與尉遲&KR1199;連衝進可盡節於周氏退可席卷南山唯帝¶
疑不可㑹莊至自長安申隋文結託之意遂言於帝曰¶
今尉遲逈雖曰舊將昏耄已甚消難王謙(消難姓/司馬)常人¶
之下者非有紏合之才况山東庸蜀從化日近周氏之¶
恩未洽於朝廷臣料之逈等終當覆滅隋公必移周國¶
未若保境息人以觀其變帝深以為然未㡬消難奔陳¶
逈及謙相次就戮帝謂莊曰近若從衆言社稷已不守¶
矣¶
<pb:KR3k0013_WYG_655-10b>¶
後魏秦王翰之子儀有筭畧道武將圖慕容垂遣儀觀¶
釁及還報曰垂死乃可圖今則未可帝作色問之儀曰¶
垂年已暮其子寳弱而無威謀不能决慕容德自負才¶
氣非弱主之臣釁將内起是可計之帝以為然¶
元洪超武邑公受洛之孫頗有學渉乗賊亂之後詔洪¶
超持節兼黄門侍郎綏慰冀部還上言冀土寛廣界去¶
州六七百里負海險遠宜分置一州鎮遏海曲朝議從¶
之後遂立滄州¶
<pb:KR3k0013_WYG_655-11a>¶
李順為四部尚書使沮渠蒙遜還太武問與蒙遜徃復¶
之辭及蒙遜政教得失順曰蒙遜專威河右三十許年¶
經渉艱難粗識機變又綏集荒陬遠人頗亦畏服雖不¶
能貽厥孫謀猶足以終其一世前嵗表許十月送曇無¶
䜟及臣徃迎便乖本意不忠不信於是而甚禮者身之¶
輿敬者行之本未有無禮不敬而能乆享福禄以臣觀¶
之不復周嵗矣太武曰若如卿言則効在久遠其子必¶
復襲世之後早晩當滅順對曰臣畧見其子並非才雋¶
<pb:KR3k0013_WYG_655-11b>¶
豈能保一隅如聞燉煌太守牧揵噐性粗立若繼蒙遜¶
者必此人也然比之於父僉云不逮殆天所用資聖明¶
也太武曰朕今方事于東未暇營西如卿所言五三年¶
間不足為晩且停前計以為後圖既而蒙遜死問至太¶
武謂順曰言蒙遜死今則驗矣又言揵立何其妙哉朕¶
尅凉州亦當不遠¶
源懐宣武時為車騎大將軍持節巡行北邉因上表曰¶
景明以來北蕃連年災旱高原陸野不任營殖唯有水¶
<pb:KR3k0013_WYG_655-12a>¶
田少可菑畆然主將叅僚專擅膄美瘠土荒疇以給百¶
姓因此困弊日月滋甚諸鎮水田請依地令分給細民¶
先貧後富若分付不平令一人怨訟者鎮將已下連署¶
之官各奪一時之禄四人已上奪禄一周北鎮邉蕃事¶
異諸夏徃日置官全不差别沃野一鎮自將已下八百¶
餘人黎庶怨咨僉曰煩猥邉隅事尠實少畿服請主帥¶
吏佐五分減二詔曰省表具恤民之懐已勑有司一依¶
所上下為永准如斯之比不便於民損化害政者其備¶
<pb:KR3k0013_WYG_655-12b>¶
列以聞時細民為豪彊陵壓積年枉滯一朝見申者日¶
有百數所上事宜便於北邉者凡四十條皆見嘉納¶
辛雄孝莊初為度支尚書兼侍郎中闗西慰勞大使將¶
發請事五條一言逋懸租調宜悉不徴二言簡罷非時¶
役徭以紓民命三言課調之際使豐儉有殊令州郡量¶
檢不得均一四言兵起厯年死亡者衆或父或子辛酸¶
未歇見存耆老請假板職悅生者之意慰死者之魂五¶
言喪亂既久禮儀罕習如有閨門和穆孝悌卓然者宜¶
<pb:KR3k0013_WYG_655-13a>¶
表其門閭仍啟曰臣聞王者愛民之道有六一曰利之¶
二曰成之三曰生之四曰與之五曰樂之六曰喜之民¶
不失其時則成之也省刑罰則生之也薄賦歛則與之¶
也無多徭役則樂之也吏静不苛則喜之也伏惟陛下¶
道邁前王功超徃代敷春風而鼓俗旌至德以調民生¶
之養之正當茲日悦近來遠亦是今時臣既忝將命宣¶
揚聖澤前件六事謂所宜行若不除煩救疾惠孤恤寡¶
便是徒乗官驛虗號王人徃還有費於郵亭皇恩無逮¶
<pb:KR3k0013_WYG_655-13b>¶
於民俗謹率愚管敢以陳聞乞垂覽許帝從之因詔民¶
七十者授縣八十者授郡九十加四品將軍年百嵗從¶
三品將軍¶
北齊封隆之為東魏尚書右僕射孝静武定初北豫州¶
刺史高仲宻將叛遣使隂通消息於冀州豪望使為内¶
應輕薄之情頗相扇動詔隆之馳驛慰撫遂得安静文¶
襄宻書與隆之云仲宻枝黨同惡向西者宜悉收其家¶
累以懲將來隆之以恩㫖既行理無追改今若收治示¶
<pb:KR3k0013_WYG_655-14a>¶
民不信脱或驚擾所虧處大乃啟神武事遂得停¶
後周張軌為都督從太祖征侯莫陳悦悦平使于雒陽¶
見領軍斛斯椿曰高歡逆謀已傳行路人情西望以日¶
為年未知宇文何如賀㧞也軌曰宇文公文足經國武¶
可定亂至於高識遠度非愚所測椿曰誠如卿言真可¶
恃也¶
楊尚希為東京司憲中大夫宣帝時令尚希撫慰山東¶
河北至相州聞國哀與相州總管尉遲逈發哀於館尚¶
<pb:KR3k0013_WYG_655-14b>¶
希出謂左右曰蜀公哭不哀而視不安將有他計吾不¶
去將及於難遂夜中從㨗徑而遁遲明逈方覺令數十¶
騎路追之不及遂歸京師隋高祖以尚希宗室之望又¶
背逈而至待之甚厚¶
隋薛道衝高祖時為内史舍人兼散騎常侍聘陳使因¶
奏曰江東蕞爾一隅僭擅遂久實由永嘉已後華夏分¶
離劉石符姚慕容赫連之軰妄竊名號尋亦滅亡魏氏¶
自北徂南未遑遠畧周齊兩立務在兼并所以江表逋¶
<pb:KR3k0013_WYG_655-15a>¶
誅積有年紀陛下聖徳天挺光膺寳祚比隆三代平一¶
九州豈容使區區之陳久在天網之外臣今奉使請責¶
以稱藩高祖曰朕且含飬置之度外勿以言辭相折識¶
朕意焉¶
唐鄭元璹太宗時為鴻臚卿貞觀中使突厥還奏曰突¶
厥興亡唯以羊馬為驗觀其六畜並已疲羸部落皆有¶
菜色而牙内炊飯化為血咎徴如此不出三年必當覆¶
滅俄授左武侯大將軍頃之突厥果敗¶
<pb:KR3k0013_WYG_655-15b>¶
賈言忠為侍御史高宗乾封中裨將薛仁貴既降扶餘¶
川遂治海畧地與行軍總管李勣大軍相㑹時言忠受¶
詔徃遼東支度軍粮使廻帝問以軍事言忠畫其山川¶
地勢且言遼東可平之狀帝問曰卿何以知其可平也¶
對曰昔隋主親率六軍覆於遼東左者人事然也煬帝¶
無道軍政嚴酷舉國受殃天下離心𤣥感一唱狼狽而¶
返身死國滅自取之也先帝親徃問罪其所以不得者¶
高麗未有釁也諺曰賊無厯隄中道廻今高蔵久矣其¶
<pb:KR3k0013_WYG_655-16a>¶
政人心不附男生兄弟内離逓相攻擊脫來奔願為鄉¶
導彼之情偽盡知之矣以國家富彊陛下明聖將士齊¶
力滅之必矣且臣聞高麗秘記云不及九百年當有八¶
十將來滅之自前漢之末高氏節有國事及今九百年¶
矣李勣年登八十亦與其記符同又高麗頻嵗饑荒賣¶
鬻男女無故地裂狼狐入城蚡䑕穴於國門之下夷俗¶
信妖逓相驚駭天意如此人事如彼臣竊為以是行不¶
再舉矣帝曰卿觀遼東諸將孰賢對曰李勣先朝舊臣¶
<pb:KR3k0013_WYG_655-16b>¶
聖鑒所悉龎同善雖非門將而持軍政嚴整薛仁貴勇¶
冠三軍威名遠振高侃勤儉自處忠果有謀契苾何力¶
沉毅持重有統御之才雖頗有忌前之癖而臨事能斷¶
然諸將夙夜小心忘身憂國者莫及於李勣帝深然其¶
言遽遣使齎重書以慰免勣等¶
狄仁傑為冬官侍郎充江南廵撫使吴楚之俗多滛祠¶
仁傑奏毁一千七百所留惟夏禹吳太伯季札伍員四¶
祠¶
<pb:KR3k0013_WYG_655-17a>¶
田歸道為左衛郎將則天聖厯初黙啜將至單于都䕶¶
府乃令歸道攝司賔卿迎勞之黙啜又奏請六胡州及¶
單于都䕶府之地天后不許黙啜深怨望遂拘繫歸道¶
將害之歸道辭色不撓更責以無厭之請並諭以禍福¶
黙啜意稍觧㑹有制賜黙啜粟三萬石雜綵等并許結¶
婚歸道乃得還¶
長孫晟為奉車都督初突厥攝圖請婚于周以趙王招¶
女妻之改封大義公主開皇七年攝圖死遣晟持節拜¶
<pb:KR3k0013_WYG_655-17b>¶
其弟處羅侯為莫何可汗以其子雍閭為葉䕶可汗八¶
年處羅侯死遣晟徃弔仍齎陳國所獻寳噐以賜雍閭¶
十三年流人楊欽亡入突厥詐言彭公劉昶共宇文氏¶
女謀欲反隋稱遣其來宻告公主雍閭信之乃不修職¶
貢又遣晟出使㣲觀察焉公主見晟言辭不遜又遣所¶
私胡人安遂迦共欽計議扇惑雍閭晟至京師具以狀¶
奏又遣晟徃索欽雍閭欲勿與謬荅曰檢校客内無此¶
色人晟乃貨其達官知欽所在夜掩獲之以示雍閭因¶
<pb:KR3k0013_WYG_655-18a>¶
發公主私事國人大恥雍閭執遂迦等並以付晟高祖¶
大喜加授開府仍遣入蕃拉殺大義公主¶
唐唐儉為天䇿府長史撿校黄門侍郎貞觀初徃使頡¶
利説誘之遂獲隋蕭后及楊正道以歸太宗謂儉曰卿¶
觀頡利可圖否對曰衘國威恩亦望可獲遂令儉馳傳¶
虜庭示之威信頡利部落欣然定歸欵之計因而兵衆¶
弛懈李靖率輕齎掩破其牙帳頡利遂北走儉脱身而¶
還¶
<pb:KR3k0013_WYG_655-18b>¶
郭元振為通泉尉則天聞其名召見與語甚奇之時吐¶
蕃請和乃授元振左武衛鎧曺充使聘于吐蕃吐蕃將¶
大論欽陵請去四鎮兵分十姓之地朝廷使元振因察¶
其事元振還上䟽曰臣聞利或生害害亦生利國家難¶
消息者唯吐蕃與黙啜耳今吐蕃請和黙啜受命是將¶
大利於中國若圖之不審則害必隨之今欽陵欲分裂¶
十姓四鎮兵此誠動静之機不可輕舉措也今若直塞¶
其善意恐邉患之起必甚於前若以鎮不可救兵不可¶
<pb:KR3k0013_WYG_655-19a>¶
在則宜為計以綏之籍事以仍之使彼和望未絶則其¶
惡意亦不得頓生且四鎮之患遠甘凉之患近取捨之¶
計實宜深圖今國之外患者甘凉𤓰肅是也闗隴之人¶
久事屯戍向三十年力用竭矣脱甘凉有不虞豈堪廣¶
調發耶夫善為國者當先料内以敵外不貪外以害内¶
然後夷夏晏安昇平可保如欽陵云四鎮諸部接界懼¶
漢侵竊故有是請此吐蕃所要者然青海吐渾宻邇蘭¶
鄯則北為漢患實在兹軰斯亦國家之要者令宜報欽¶
<pb:KR3k0013_WYG_655-19b>¶
陵云國家非恡四鎮本置此以扼蕃國之要分蕃國之¶
力使不得併兵東侵今委之於蕃恐蕃力漸彊易為東¶
擾必實無東侵意則還漢吐渾諸部及青海故地即俟¶
斤部落亦還吐蕃如此則足塞欽陵之口而和事未全¶
絶也如欽陵小有乖則曲在彼矣又西邉諸國欵附嵗¶
久論其情義豈可與吐蕃同日而言今未知其利害未¶
審其情實遥有分裂亦恐傷彼諸國之意非制馭之長¶
筭也則天從之又上言曰臣揣吐蕃百姓倦徭戍久矣¶
<pb:KR3k0013_WYG_655-20a>¶
咸願早和其大論欽陵欲分鎮四境綂兵専制故不欲¶
歸欵若國家毎嵗發和親使而欽陵儻不從命則彼蕃¶
之人怨欽陵日深望國恩日甚設欲廣舉醜徒固亦難¶
矣斯以離間之漸必可使其上下俱懐猜阻則天甚然¶
之自是數年間吐蕃君臣果相猜貳遂誅大論欽陵其¶
弟贊婆及兄子莾布支並來降則天仍令元振與河源¶
軍大使夫蒙令卿率騎以接之後吐蕃將趨莾布支率¶
兵入㓂凉州都督唐休璟勒兵破之元振參其謀以功¶
<pb:KR3k0013_WYG_655-20b>¶
拜主客郎中¶
裴耀卿為戸部侍郎𤣥宗開元二十年禮部尚書信安¶
王禕受詔封契丹詔以耀卿為副俄又令耀卿齎絹二¶
十萬疋分賜立功奚官就部落以給之耀卿謂人曰夷¶
虜貪殘見利忘義今齊持財帛深入㓂境不可不為備¶
也乃令先期而徃分道互進一朝而給付並畢時突厥¶
及室韋果勒兵邀險謀刦襲之比至而耀卿已還¶
後唐李嚴為客省使奉使于蜀時王衍失政嚴知其可¶
<pb:KR3k0013_WYG_655-21a>¶
取使還具奏故平蜀之謀始於嚴¶
晉桑維翰初為高祖太原掌書記高祖建義太原首預¶
其謀遣為書求援於北主北主應之俄以趙徳鈞發使¶
邊庭高祖懼其改謀命維翰詣其帳述以始終利害之¶
義其心乃定¶
　¶
　¶
　¶
<pb:KR3k0013_WYG_655-21b>¶
　¶
　¶
　¶
　¶
　¶
　¶
　¶
　冊府元龜卷六百五十五¶
