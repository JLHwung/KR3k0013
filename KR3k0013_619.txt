# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:24.426584
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百十九
<pb:KR3k0013_WYG_619-1a>¶
欽定四庫全書¶
　冊府元龜卷六百十九　　宋　王欽若等撰¶
　　刑法部¶
　　　　案鞫　　深文　　枉濫¶
　　　案鞫¶
夫周官司冦之職有两造两劑之禁設鈎金束矢之制¶
以五刑聼萬民之獄訟求之於辭氣耳目以察其情簡¶
孚閲實乃蔽其訟斯案鞫之遺範也原夫衆庶之心本¶
<pb:KR3k0013_WYG_619-1b>¶
乎多辟三代而後嚚訟滋豐雖法令之繁密不能勝夫¶
姦宄雖聼察之明慎不能措其刑辟繇是有司參治承¶
詔劾問逮捕㦯至於寝廣訊掠乃遵於程式以至身䧟¶
乎公憲罪歸乎吏議亦比比而有焉自非司其事者悉¶
其聰明致其忠愛得情而勿喜盡心而是圖亦曷嘗無¶
頗類哉¶
漢劉德為宗正丞雜治劉澤詔獄(劉澤齊孝王之孫謀/反欲殺青州刺史)¶
後為宗正雜案上官氏蓋主事(又云德武帝時治主事/得淮南王枕中鴻寳苑)¶
<pb:KR3k0013_WYG_619-2a>¶
(秘/書)¶
張湯為廷尉治淮南衡山江都反獄皆窮根本¶
終軍為謁者給事中元鼎中博士徐偃使行風俗使膠¶
東魯國皷鑄鹽鐡還奏事徙為太常丞御史大夫張湯¶
劾偃矯制大害法紀偃以為春秋之義大夫出疆有可¶
以安杜稷存萬民專之可也湯以致其法不能詘其義¶
有詔下軍問狀軍詰偃曰古者諸侯國異俗分百里不通¶
時有聘㑹之事安危之勢呼吸成變故有不受辭造命¶
<pb:KR3k0013_WYG_619-2b>¶
專己之宜今天下為一萬里同風故春秋王者無外偃¶
廵封域之内稱以出疆何也且鹽鐵郡有餘藏(謂先有/畜積)¶
正二國廢國家不足以為利害而以安社稷存萬民為¶
辭何也偃窮詘服罪當死軍奏偃矯制專行非奉使體¶
請下御史徴偃即罪¶
王禁封陽平侯元帝時中書令石顯用事待詔賈捐之¶
數短顯以故不得官後稀復見而長安令楊興新以材能得¶
幸與捐之相善捐之欲得召見即與興共為薦顯奏宜¶
<pb:KR3k0013_WYG_619-3a>¶
賜爵闗内侯又共為薦興奏可試守京兆尹顯聞知白¶
之元帝乃下興捐之獄令禁與顯共雜治奏興捐之㒺¶
上不道捐之棄市興减死罪一等髠鉗為城旦¶
諸葛豐為司𨽻校尉侍中許章以外屬貴幸奢滛不奉¶
法度賔客犯事與章相連豐按劾章欲奏其事適逄章¶
出豐駐車舉節詔章曰下欲收之章廹窘馳車去豐追¶
章因得入宫門自歸上豐亦上奏於是收豐節司𨽻去¶
節自豐始¶
<pb:KR3k0013_WYG_619-3b>¶
彭宣為左將軍哀帝時傅太后怨從弟高武侯傅喜不¶
已使從弟孔鄉侯晏風丞相令奏免喜侯丞相朱博與¶
御史大夫趙𤣥奏免喜為庶人哀帝知傅太后素常怨¶
喜疑博𤣥承㫖即召𤣥詣尚書問状𤣥辭服有詔宣與¶
中朝者雜問宣等劾奏博不道𤣥大不敬晏失禮不敬¶
方賞為廷尉建平中梁王立坐殺人哀帝遣賞與大鴻¶
臚陽由持節即訊¶
後漢寒朗字伯竒明帝永平中以謁者守侍御史與三¶
<pb:KR3k0013_WYG_619-4a>¶
府掾兵案楚王英獄(英與漁陽王平顔忠等/造作圗書有逆謀事)¶
韓紓永平時為謁者考劾竇勲獄(勲大司空融之孫城/門校尉穆之子穆父)¶
(子自失勢數出怨望語捕繫子宣俱死平/陵獄勲以北陽主婿留京師亦死雒陽獄)¶
魏滿寵漢末為許令時故太尉楊彪收付縣獄尚書令¶
荀彧少府孔融等並屬寵但當受辭勿加考掠寵一無¶
所報考訊如法數日求見太祖言之曰楊彪考訊無他¶
辭語當殺者宜先彰其罪此人有名海内若罪不明必¶
大失民望竊為明公惜之太祖即日赦出彪初彧融聞¶
<pb:KR3k0013_WYG_619-4b>¶
考掠彪皆怒及因此得了更善寵¶
鍾繇為大理毛玠為尚書僕射典選崔琰既死玠内不¶
悅後有白玠出見黥靣反者其妻子没為官奴婢玠言¶
曰使天不雨盖此也太祖大怒收玠付獄繇詰玠曰自¶
古聖帝明王罪及妻子書云左不共左右不共右予則¶
孥戮汝司冦之職男子入于罪欵女子入于舂藁漢律¶
罪人妻子没為奴婢黥面漢法所行黥墨之刑存於古¶
典今真奴婢祖先有罪雖歴百世猶有黥靣供官一以¶
<pb:KR3k0013_WYG_619-5a>¶
寛良民之命二以宥并罪之辜此何以負於神明之意¶
而當致旱按典謨急恒寒若舒恒燠若寛則亢陽所以¶
為旱玠之吐言以為寛耶以為急也急當隂霖何以反¶
旱成湯聖世野無生草周宣令王旱魃為虐亢旱以來¶
積三十年歸咎黥面為相值不衛人伐邢師興而雨罪¶
惡無徴何以應天玠譏謗之言流於下民不悦之聲上¶
聞聖聼玠之吐言勢不獨語時見黥面凡為㡬人黥靣¶
奴婢所識知耶何緣得見對之嘆言時以語誰見荅云¶
<pb:KR3k0013_WYG_619-5b>¶
何以何日月於何處所事已發露不得隠欺具以状對¶
玠曰臣聞蕭生縊死困於石顯賈子放外讒在絳灌白¶
起賜劒於杜郵晁錯致誅於東市伍員絶命於吳都斯¶
數子者或妬其前或害其後臣垂髫執簡累勤取官職¶
在機近人事所竄屬臣以私無勢不絶語臣以寃無細¶
不理人情滛利為法所禁法禁於利勢能害之青蠅横¶
生為臣作謗謗臣之人勢不在佗昔王叔陳生爭正王¶
廷害子平理命舉其契是非有宜曲直有所春秋嘉焉¶
<pb:KR3k0013_WYG_619-6a>¶
是以書之臣不言此無有時人説臣此言必有徴要乞¶
蒙宣子之辯而求王叔之對若臣以曲聞即刑之日方¶
之安駟之贈賜劒之來比之重賞之惠謹以状對時桓¶
階和洽進言救玠玠遂免黥卒於家¶
何晏為尚書與大将軍曹爽等專政爽敗司馬宣王使¶
晏典治爽等獄晏窮治黨與兾以獲宥宣王曰凡有八¶
族晏䟽丁謐鄧颺等七姓宣王曰未也晏窮急乃曰豈¶
謂晏乎宣王曰是也乃收晏並夷三族¶
<pb:KR3k0013_WYG_619-6b>¶
梁蔡法度為廷尉卿時有吉翂父為吳興原鄉令為姦¶
吏所誣罪當大辟翂撾登聞鼔乞代父命高祖異之勅¶
法度曰翂請死贖父義誠可嘉但其幼童未必自能造¶
意卿可嚴加脅誘取其欵實法度受勑還寺盛陳徽纆¶
備列官司厲色問翂曰爾求代父死勅已相許便應伏¶
法然刀鋸至劇審能死不且爾童孺志不及此必為人¶
所教姓名是誰可具列答若有悔異亦相聽許翂對曰囚¶
雖蒙弱豈不知刑可畏憚顧諸弟稚藐惟囚為長不忍¶
<pb:KR3k0013_WYG_619-7a>¶
見父極刑自延視息所以内斷胷臆上干萬乗今欲殉¶
身不測委骨泉壌此非細故奈何受人教耶明詔聼代¶
不異登仙豈有迴貳法度知翂至心有在不可屈撓乃¶
更和言誘語之曰主上知尊侯無罪行當釋亮觀君神¶
儀明秀足稱佳童今若轉辭幸父子同濟奚以此妙年¶
苦求湯鑊翂對曰凡鯤鮞螻蟻尙惜其生况在斯人豈¶
願韲粉但囚父挂深劾必正刑書故思殞仆兾延父命¶
今瞑目引領以聼大戮情殫意極無言復對乃貸其父¶
<pb:KR3k0013_WYG_619-7b>¶
後魏黨暄文成時為中散奉使齊州撿平原鎭将及長¶
史貪暴事推情診理皆得其實¶
于烈為屯田給納太和初秦州刺史尉雒侯雍州刺史¶
宜都王目辰長安鎭将陳提等貪殘不法烈受詔案騐¶
咸獲贓罪雒侯目辰等皆至大辟提坐徙邉¶
和其奴為尚書左僕射時以西征吐渾諸将淹停不進¶
乆囚未决其奴與尚書毛法仁等窮問其状連日具伏¶
栁崇為尚書右外兵郎中于時河東河北二郡爭境其¶
<pb:KR3k0013_WYG_619-8a>¶
間有鹽池之饒虞坂之便守宰及民皆恐外割公私朋¶
競紛囂臺府孝文乃遣崇撿斷民官息訟¶
唐馬懐素為左臺監察御史長安中御史大夫魏元忠¶
為張易之所搆配徙嶺表太子僕崔貞慎東宫率獨孤¶
褘之餞於郊外易之怒使人誣吿貞愼等與元忠同謀¶
則天令懐素案鞫遣中使促廹諷令搆成其事懐素執¶
正不受遂得觧¶
崔隠甫為御史大夫與中丞宇文配李林甫奏彈尚書¶
<pb:KR3k0013_WYG_619-8b>¶
左丞相兼中書令張説引術人夜觧及受贓等状勅宰¶
臣源乾曜刑部尚書韋抗大理少卿明珪與隠甫就尚¶
書省鞫問説兄左庶子先詣朝堂割耳稱寃時中書主¶
事張觀左衛長史范堯臣並依倚説勢詐假納賂又私¶
度僧王慶則徃來與説占卜吉㐫為隠甫等所鞫伏罪¶
説經两宿𤣥宗使中官高力士視之廻奏説坐於草上¶
瓦器中食蓬首垢面自罸憂懼之甚𤣥宗憫之由是説¶
停中書令觀及慶則杖死連坐者十餘人¶
<pb:KR3k0013_WYG_619-9a>¶
毛若虗為監察御史乾元中鳯翔府七坊押官剽刼州¶
縣不制大興縣尉謝夷甫因衆怒遂榜殺之其妻訴於¶
李輔國輔國奏請御史孫鎣鞫之不能正其事又令中¶
丞崔伯陽三司推訊之又不成其罪因令若虛推之遂¶
歸罪於夷甫伯陽與之言若虗頗不遜伯陽數譲之若¶
虗馳吿肅宗肅宗曰卿且出對曰臣出即死矣帝乃潜¶
留若虚簾内召伯陽至頗短若虗帝怒頃之因流夷甫¶
貶伯陽同推官十餘人皆嶺外逺惡處宰臣李峴以左¶
<pb:KR3k0013_WYG_619-9b>¶
右於鎣亦被貶斥於是若虗威震朝列公卿慴懼矣¶
敬羽為御史中丞太子少傅宗正卿李遵為宗正太子¶
通事舍人李若氷告其贓私詔羽按之羽延遵各危坐於¶
小牀羽小痩遵豐碩頃間問即倒請垂足羽曰尚書下獄¶
是囚羽禮延坐何得慢耶遵絶倒者數四請問羽徐應¶
之授紙筆書贓數千貫奏之肅宗遵勲舊捨之但停宗¶
正卿及嗣薛王珍潜謀不軌羽召其黨布拷訊之具以究¶
之信宿獄成珍坐死左衛将軍竇如玢等九人並斬太¶
<pb:KR3k0013_WYG_619-10a>¶
子洗馬趙非熊等六人杖殺駙馬都尉薛履謙賜自盡¶
左散騎常侍張鎬貶辰州司户¶
趙涓代宗永㤗初為御史禁中失火焚屋室數十間與¶
東宫稍逼近帝深驚疑之涓時為廵使俾令即訊涓周¶
歴壖囿案驗證㨿乃上直官遺火所致也推鞫明審頗¶
盡事情帝甚嘉賞焉¶
杜亞大厯中為諫議大夫元載得罪也亞與劉晏李涵¶
等㭍人同鞫訊之載死之翌日亞遷給事中河北宣慰¶
<pb:KR3k0013_WYG_619-10b>¶
使¶
宇文邈德宗時為御史中丞前萬年尉盧伯逹上表云¶
𤣥法寺僧法湊與寺衆爭競無理臣已斷還俗法凑又¶
披法服詣臺訴臣御史崔芃敬騫曲受法凑状欲䧟害¶
臣是日令邈與刑部侍郎張彧大理卿鄭雲逵為三司¶
使及功德使判官衢州司馬諸葛述同於尚書省刑部¶
推案既而彧疾甚兩吏扶入中書邈以疾請假並特召¶
至延英令依前推事未㡬貶騫高州電白尉騫與雲逵¶
<pb:KR3k0013_WYG_619-11a>¶
忿言爭語過深又令子弟假別人姓名進状訴故獄未¶
竟先貶僧法凑决四十流崖州¶
李元素為侍御史東都留守将令狐運逐賊出郊其中¶
有刦轉運絹於道者留守杜亞以運豪家子意其為之¶
乃令判官穆員及從事張𢎞靖同鞫其事員與𢎞靖皆¶
以運職在牙門必不為盗抗請不案亞不聼而怒斥逐¶
員等令親事将武金鞫之金笞箠運從者十餘人一人¶
笞死九人不勝考掠自誣竟無贓状亞具以聞請流運¶
<pb:KR3k0013_WYG_619-11b>¶
於嶺表德宗令元素與刑部員外郎崔從太大理司直¶
盧士瞻三司覆按運獄既竟明運迹非行盗以曽捕掠¶
人配流歸州武金肆虐作賊教人通欵配流建州後歳¶
餘河南尹齊抗捕得刼轉運絹賊郭郜朱瞿之等七人¶
及贓絹詔亞與留臺同劾之皆首伏然終不原運運竟¶
死於歸州¶
李夷簡為御史中丞劾奏京兆尹楊慿前為江西觀察¶
使贓罪及他不法事勅付御史臺覆案刑部尚書李鄘¶
<pb:KR3k0013_WYG_619-12a>¶
大理卿趙昌同鞫問臺中又捕得慿前江南判官監察¶
御史楊瑗繫於臺後命大理少卿胡珦左司員外郎胡¶
証侍御史韋顗同推鞫之詔貶賀川臨賀縣尉先是慿¶
在江西夷簡自御史出官在廵屬慿頗踈縱不顧接之¶
夷簡嘗切齒及慿歸朝修第於永寧里功作併興又廣¶
畜妓妾於永樂里之别宅時人大以為言且修營之僣¶
将欲殺之及下獄置對數日未得其事夷簡持之益急¶
帝聞且貶焉¶
<pb:KR3k0013_WYG_619-12b>¶
韓臯為左僕射穆宗長慶初王廷凑朱克融連兵圍牛¶
元翼於深州朝廷俱赦其罪賜爵鉞令罷兵俱不奉詔¶
元稹為相以天子非次㧞擢欲有所立以報上有和王¶
府司馬于方故司空頔之子進與稹言有竒士王昭王¶
友二人嘗客於青鄆㳺於燕趙間頗與賊黨熟可以反¶
間而出元翼仍自以家財資其行仍賂兵吏部令史偽¶
出吿身二十通以便宜給賜稹皆然之有季賔者知于¶
方之謀以稹與裴度有隙乃吿度云于方為稹所使欲¶
<pb:KR3k0013_WYG_619-13a>¶
結客王昭等刺度度隠而不發神䇿中尉奏其事詔臯¶
與兵部尚書李逄吉給事中鄭覃為三司使等訊鞫而¶
害裴事無驗而前事盡露遂俱罷稹度平章事¶
裴充為大理少卿文宗太和八年十二月癸巳命充與¶
刑部郎中張諷侍御史盧𢎞正充三司使就御史臺推¶
户部錢物事華州刺史宇文鼎户部員外郎盧允中左¶
司員外郎判户部姚康並下御史臺推鞫先是宇文鼎¶
妾支和糴官秦季元錢八萬餘貫姚康盧允中與廵官¶
<pb:KR3k0013_WYG_619-13b>¶
李孚楊洵美并典吏等分取秦季元絹凢六千九百四¶
十疋至是御史臺以具獄聞鼎貶循州刺史康貶韶州¶
始興縣尉允中貶高州良德縣尉洵美與孚各杖一百¶
流嶺外¶
　　　深文¶
夫法令所以閑邪防姦祥刑閲實明慎國章欽恤人命¶
非所以殺之将所以生之而惨忍之徒苛刻之吏以希¶
㫖為奉公以繁刑為稱職鍜鍊而成獄巧詆而舞文欲¶
<pb:KR3k0013_WYG_619-14a>¶
其民恊於中政是以和不可得矣¶
董安于為趙上地之守行石阜山中見深澗峭如墻深¶
百仞因問其卿左右曰人嘗有入此者乎對曰無有嬰¶
兒癡聾狂亂人嘗有入此乎對曰無有馬羊牛嘗有入¶
此乎對曰無有安于喟然歎曰吾能治矣使吾法之無¶
赦猶入澗之必死也則民莫之犯何為不治耶¶
秦趙高為郎中令更變律令有罪者相坐收族¶
漢張湯為侍御史治陳皇后巫蠱獄深窮黨與武帝以¶
<pb:KR3k0013_WYG_619-14b>¶
為能遷大中大夫與趙禹共定諸律令務在深文拘守¶
職之吏(拘刻於守/職之吏)已而禹至少府湯為廷尉又治淮南¶
衡山江都反獄皆窮根本嚴助伍被帝欲釋之湯爭曰¶
伍被本造反謀而助親幸出入禁闥腹心之臣乃交私¶
諸侯如此弗誅後不可治帝可論之(可湯所奏/而論决之)其治獄¶
所巧排大臣自以為功多此類繇是益尊任¶
杜周為廷尉史使案邉失亡(因虜入為㓂而失人/畜甲兵倉廪者也)所論¶
殺甚多奏事中武帝意任用(以奏事當天子之意故/被任用也中音竹仲切)與¶
<pb:KR3k0013_WYG_619-15a>¶
减宣更為中丞者十餘歳(更互也音/工衡切)周少言重遲(遲謂/性非)¶
(敏速/也)而内深次骨(其用/法深)¶
趙禹以佐史補中都官用廉為令史事太尉周亞夫亞¶
夫為丞相禹為丞相史府中皆稱亷平然亞夫弗任曰¶
極知禹無害然文深(禹持文/法深刻)不可以居大府孝武帝時¶
禹以刀筆吏積勞稍遷為御史帝以為能¶
咸宣為御史及中丞使治主父偃及淮南反獄所以¶
㣲丈深詆殺者甚衆稱為敢决疑數廢數起為御史及¶
<pb:KR3k0013_WYG_619-15b>¶
中丞者㡬二十歳¶
後漢周紆為廷尉史為人刻削少恩好韓非之術苛惨¶
失中數為有司所奏¶
蜀吕義為蜀郡太守入為尚書轉尚書令持法深刻好¶
用文俗吏故居大官名聲損於郡縣¶
後魏羊祉性剛愎好刑名宣武時為光禄大夫祉自當¶
官不憚彊禦時有檢覆每令出使好慕名利頗為深文所¶
經之處人號天狗¶
<pb:KR3k0013_WYG_619-16a>¶
北齊崔昂為廷尉卿本性清嚴凡見黷貨軰疾之若讐¶
以是治獄文深世論不以平恕相許¶
隋蘇威為内史令脩格令章程並行於當世然頗傷苛¶
碎論者以為非簡乆之法¶
趙仲卿為檢校司農卿蜀王秀之得罪奉詔徃益州窮¶
案秀之賔客經過處仲卿必深文致法州縣長吏坐者¶
大半文帝以為能賞奴婢五十口黄金二百两米粟五¶
千石竒珍雜物稱是¶
<pb:KR3k0013_WYG_619-16b>¶
劉子通為大理寺丞性愛深文每隨牙奏獄能承順帝¶
意¶
唐張楚金為司刑卿在官公清然傷於忍刻時人鄙之¶
崔元綜為鸞臺侍郎同鳯閣鸞臺平章事情深刻薄每¶
受制鞫獄必披毛求疵䧟於重比以故人多畏而鄙之¶
胡元禮為司刑少卿李日知為司刑丞元禮用法嚴急¶
日知獨寛平無寃濫¶
羅希奭為吏持法深刻𤣥宗天寳中右相李林甫引與¶
<pb:KR3k0013_WYG_619-17a>¶
吉溫持獄遷殿中侍御史自韋堅皇甫惟明李適之栁¶
勣裴敦復李邕鄔元昌楊慎矜趙奉璋下獄皆與溫鍜¶
錬故時稱羅鉗吉網惡其深刻也¶
後唐李殷夢為刑部員外郎時徐州奏沛縣令鄭曈下¶
鄉将縣印隨身誤有亡失大理正宋昇以誤失定罪合¶
除一任官殷夢詳覆以為置印在懐輙稱亡失請以毁¶
棄論其累任告示並請追赴都省焚之¶
　　　枉濫¶
<pb:KR3k0013_WYG_619-17b>¶
易曰君子以明慎用刑而不留獄書曰欽哉欽哉惟刑¶
之恤哉斯皆懼其枉濫以及善人之謂也則有處士師¶
之任参議讞之列心惟邪僻行必傾險或深文巧詆以¶
寘於法或臨財茍得以縱其罪或希望於風㫖或附麗¶
於權要乖審克之理無閲實之状成茲枉撓亂彼典章¶
以至洩寃憤之氣見變恠之異使禍不旋踵亾身覆族¶
者良有以也詩人菀栁之刺繇是而作矣¶
樂王鮒字叔魚晉大夫也初晉邢侯與雍子爭鄐田(邢/候)¶
<pb:KR3k0013_WYG_619-18a>¶
(楚申公巫臣之子/也雍子亦故楚人)乆而無成士景伯如楚(士景伯/晉理官)叔魚¶
攝理(攝代/景伯)韓宣子命斷舊獄罪在雍子雍子納其女扵¶
叔魚叔魚蔽罪邢侯(蔽斷/也)邢侯怒殺叔魚與雍子扵朝¶
宣子問其罪於叔向叔向曰三人同罪施生戮死可也¶
(施行/罪也)雍子自知其罪而賂以買直鲋也鬻獄邢侯專殺¶
其罪一也已惡而掠羙為昏(掠取也/昏亂也)貪以敗官為墨(墨/不)¶
(㓗之/稱也)殺人不忌為賊(忌畏/也)夏書曰昏墨賊殺(逸書三者/皆死刑)¶
臯陶之刑也請從之乃施邢侯而尸雍子與叔魚于市¶
<pb:KR3k0013_WYG_619-18b>¶
伯州犁為楚大宰楚侵鄭至於城麋鄭皇頡戌之(皇頡/鄭大)¶
(夫守城/麋之邑)出與楚師戰敗穿封戌囚皇頡公子圍與之爭¶
之(公子圍共王/子靈王也)正於伯州犁(正曲/直也)伯州犁曰請問於囚¶
乃立囚伯州犁曰所爭君子也其何不知(言王子圍及/穿封戌皆非)¶
(細人易/别識也)上其手曰夫子為王子圍寡君之貴介弟也(介/大)¶
(也/)下其手曰此子為穿封戍方城外之縣尹也誰獲子¶
(上下其手/以道囚意)囚曰頡遇王子弱焉(弱敗也言為/王子所得)戍怒抽戈¶
逐王子圍弗及楚人以皇頡歸¶
<pb:KR3k0013_WYG_619-19a>¶
秦司馬欣為櫟陽獄掾項梁嘗有櫟陽獄逮乃請蘄獄¶
掾曹咎書抵欣以故事皆已(蘄音機縣名屬沛郡抵歸/也已止也謂梁嘗被櫟陽)¶
(縣逮梁乃請蘄獄掾曹咎書至櫟/陽獄掾司馬欣事故得止息也)¶
漢周陽由以宗家任為郎由為郡守武帝即位吏部尚¶
修謹然由居二千石中最為暴虐驕恣所愛者撓法活¶
之所憎者曲法滅之(撓亦屈/曲也)所居郡必夷其豪¶
杜周為廷尉其治大抵放張湯(大抵大歸也放/依也放甫徃切)而善候¶
伺(觀望天/子意)帝所欲擠者因而䧟之(擠音濟/墜也)帝所欲釋乆¶
<pb:KR3k0013_WYG_619-19b>¶
繫待問而㣲見其寃状(見顯/也)詔獄亦益多矣二千石繫¶
者新故相因不减百餘人郡吏大府舉之廷尉(舉皆也/言郡吏)¶
(大府獄事皆歸廷尉也/大府丞相御史之府也)一歲至千餘章章大者連逮証¶
案數百小者數十人遠者數千里近者數百里㑹獄(往/赴)¶
(對/也)吏因責如章告劾(皆令服罪如所/告劾之本章)不服以掠笞定之¶
(定其辭/令服也)於是聞有逮証皆亡匿獄久者至更數赦十餘歲¶
而相告言(更歴也其罪或非赦例故不得除而乆迯亾/不出至於十餘歳猶相告言由周用法深刻)¶
(故也更音/工衡切)大氐盡詆以不道以上(氐讀與抵同抵歸也/詆誣也並音丁禮切)¶
<pb:KR3k0013_WYG_619-20a>¶
廷尉及中都官詔獄逮至六七萬人(中都官凡京師諸/官府也獄詞所及)¶
(追考問者六/七萬人也)吏所增加十有餘萬(吏又於此外以文/致之更增加也)¶
晉劉頌為廷尉㑹滅吳諸将爭功遣頌校其事以王渾¶
為上功王濬為中功帝以頌折法失理左遷京兆太守¶
後魏袁翻為廷尉頗有不平之論¶
盧同為黄門侍郎初楊昱與元乂有讐及元氏之廢太¶
后乃出昱為濟隂内史中山王熈起兵於鄴乂遣同詣¶
鄴收熈并窮黨與同希乂指就郡鎻昱赴鄴訖百日後¶
<pb:KR3k0013_WYG_619-20b>¶
乃還任¶
北齊盧斐為尚書左丞别典京畿詔獄酷濫非人情所¶
為無問事之大小拷掠過度於大棒車輻下死者非一¶
或嚴冬至寒置囚於氷雪之上或盛夏酷熱暴之日中¶
枉䧟人致死者前後百數又伺察官人罪失動即奏¶
聞朝士見之莫不重迹屛氣皆目之為盧校事斐後以¶
謗史與李庶俱病鞭死獄中¶
隋楊遠劉子通高祖時並為大理寺丞子通等性愛深¶
<pb:KR3k0013_WYG_619-21a>¶
文每隨牙奏獄能承順帝意帝大悦並遣於殿廷三品¶
行中供奉每有詔獄專使主之候帝所不快則案以重¶
抵無殊罪而死者不可勝原遠又能附楊素每於途中¶
接候而以囚名白之皆隨素所為輕重其臨終赴市者¶
莫不途中呼枉仰天而哭¶
梁敬眞為大理司直時焬帝欲成光禄大夫魚俱羅之¶
罪令敬真治其獄遂希㫖䧟之極刑未㡬敬真有疾見¶
俱羅為之厲數日而死¶
<pb:KR3k0013_WYG_619-21b>¶
裴藴焬帝時為御史大夫楊𤣥感之反也帝遣藴推之¶
其黨與謂藴曰𤣥感一呼而從者十萬益知天下人不¶
欲多多即相聚為盗耳不盡加誅則後無以勸藴由是¶
以峻法治之所戮者數萬人皆籍没其家¶
唐王世充仕隋為兵部貟外郎善敷奏明習法律然舞¶
弄文法高下其心或有駁難之者世充利口飾非辭議¶
鋒起衆雖知其不可而莫能屈¶
李承嘉為御史大夫時武三思詿構桓彦範貶為龍州¶
<pb:KR3k0013_WYG_619-22a>¶
司馬是歳秋三思又隂令人䟽皇后穢行牓於天津橋¶
請加廢黜中宗聞之怒命承嘉推求其人承嘉希三思¶
㫖奏言彦範與敬暉張柬之袁恕已崔元暐等教人宻¶
為此牓雖託廢后為名實有危君之計請加族滅制依¶
承嘉所奏大理丞李朝隠執奏云敬暉等既未經鞫問¶
不可即肆誅夷請差御史案罪待至准法處分大理卿¶
裴談奏云敬暉等只合㨿勅斷罪不可别候推鞫請並¶
處斬籍没中宗納其議仍以彦範等五人嘗賜之鐡券¶
<pb:KR3k0013_WYG_619-22b>¶
許以不死乃長流彦範於瀼州敬暉於崖州張柬之於¶
隴州袁恕已於環州崔元暐於古州並終身禁錮子弟¶
年十六已上者亦配流嶺外擢授承嘉金紫光禄大夫¶
進封襄武郡公韋氏又特賜承嘉綵物五百叚瑞錦被¶
一張擢拜裴談為刑部尚書左貶李朝隠為聞喜令¶
姚璹為益州長史新郡丞朱侍辟坐贓至死逮捕繫獄¶
侍辟素與沙門理中隂結諸不逞因侍辟以殺璹為名¶
擬據巴蜀為亂人有宻表吿之者制令璹按其獄璹深¶
<pb:KR3k0013_WYG_619-23a>¶
持之事渉疑似引而誅死者以千數天后又令雒州長¶
史宋元爽御史中丞霍獻可等重覆之亦無所發明逮¶
繫獄數百人不勝酷毒逓相附㑹以就反狀因此籍沒¶
者復五十餘家其餘稱知反配流者十八九行道寃之監¶
察御史袁恕已劾奏其事天后初令璹與恕已對定又¶
尋令罷推¶
周興明習法令為司刑少卿秋官侍郎自垂拱以來屢¶
受制决獄被其䧟害者數千人¶
<pb:KR3k0013_WYG_619-23b>¶
索元禮為游擊将軍則天令於雒州收院推案制獄元¶
禮性殘忍推一人廣令引數十百人衣冠震懼甚於狼¶
虎則天數召見賞賜張其權勢凢為殺戮者數千人¶
　¶
　¶
　¶
　¶
　册府元龜卷六百十九¶
