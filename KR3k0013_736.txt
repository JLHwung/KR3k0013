# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:29.760875
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百三十六
<pb:KR3k0013_WYG_736-1a>¶
欽定四庫全書¶
　册府元龜巻七百三十六　宋　王欽若等　撰¶
　　陪臣部¶
　　　智謀¶
傳云智者利人又云咨難曰謀盖智以興利謀以紓難¶
者古之道也春秋之世下逮戰國諸侯競取其覇大夫¶
各圖其功故有處重臣之列負先見之明考幾㣲極思¶
慮畫經久之畧獻康濟之謀詭辭以濟禍亂重幣以誤¶
<pb:KR3k0013_WYG_736-1b>¶
仇敵或兵車之既㑹金皷之既陳辨盟載之義決勝負¶
之策飾之以文辭潤之以禮樂足以讋服諸夏光啓邦¶
家若其合從連衡搆怨速禍專任喉舌遐棄二刑者盖¶
不足稱焉¶
管子名夷吾字敬仲齊大夫也桓公問於管仲曰楚者¶
山東之强國也其人民習戰鬬之道舉兵伐之恐力不¶
能過兵弊於楚功不成於周為之奈何管子對曰即以¶
戰鬬之道與之矣曰何謂也管子對曰公貴買其鹿桓¶
<pb:KR3k0013_WYG_736-2a>¶
公即為百里之域使人之楚買生鹿楚生鹿當一而¶
八萬管子即令桓公與民通輕重藏榖什之六令左司¶
馬伯公將白徒而鑄錢於莊山令中大夫王邑載錢二¶
千萬求生鹿於楚楚王告其相曰彼金錢人之所重也¶
國之所以存明主之所以賞有功禽獸者羣害也明主¶
之所棄逐也今齊以重寳貴買吾羣害則是楚之福也¶
天且以齊私楚也子告吾民𢚩求生鹿以盡齊之寳楚¶
民即釋其耕農而田鹿管仲告楚之賈人曰子為我致¶
<pb:KR3k0013_WYG_736-2b>¶
生鹿二十賜子金百斤什至而金千斤也則是楚不賦¶
於民而財用足也楚之男子居外女子居涂隰朋殺民¶
藏粟伍倍楚以生鹿藏錢伍倍管子曰楚可下矣公曰¶
奈何管子對曰楚錢伍倍其君且自得而修榖錢伍倍¶
是楚强也桓公諾因令人閉闗不與楚通使楚王果自¶
得而修榖榖不可三月而得也楚糴四百齊因令人載¶
粟處芉之南楚人降齊者十分之四三年而楚服桓公¶
又曰寡人欲西朝天子而賀獻不足為此有數乎管子¶
<pb:KR3k0013_WYG_736-3a>¶
對曰請以令城隂里使其牆三重而門九襲因使玉人¶
刻石而為璧尺者萬泉八寸者八千七寸者七千珪中¶
四千瑗中五百璧之數已具管子西見天子曰敝邑之¶
君欲率諸侯而朝先王之廟觀於周室請以令使天下¶
諸侯朝先王之廟觀於周室者不得不以彤弓石璧不¶
以彤弓石璧者不得入朝天子許之曰諾號令於天下¶
諸侯載黄金珠玉五榖文采布帛輸齊以收石璧流而¶
之天下天下財物流而之齊故國八歳而無藉隂里之謀也¶
<pb:KR3k0013_WYG_736-3b>¶
桓公又曰寡人多務令衡籍吾國之富商蓄賈稱貸家¶
以利吾貧萌農夫不失其本事反此有道乎管子對曰¶
惟反之以號令為可耳桓公曰行事奈何管子對曰請¶
使賓胥無馳而南隰朋馳而北寗戚馳而東鮑叔馳而¶
西四子之行定夷吾請號令謂四子曰子能為我君視¶
四方稱貸之間其受息之氓幾何干家以報吾鮑叔馳¶
而西反報曰西方之氓者帶濟負河沮澤之萌也漁獵¶
取薪蒸而為食其稱貸之家多者千鍾少者六七百鍾¶
<pb:KR3k0013_WYG_736-4a>¶
其出之鍾也一鍾其受息之萌九百餘家賓胥無馳而¶
南反報曰南方之萌者山居谷處登降之萌也上斷輪¶
軸下采杼栗田獵而為食其稱貸之家多者千萬少者¶
六七百萬其出之中伯伍也其受息之萌八百餘家寗¶
戚馳而東反報曰東方之萌帶山負海若處上斷福漁¶
獵之萌也治葛縷而為食其稱貸之家丁惠高國多者¶
五千鍾少者三千鍾其出之中鍾五釡也其受息之萌¶
八九百家隰朋馳而北反報曰北方之萌者衍處負海¶
<pb:KR3k0013_WYG_736-4b>¶
煮泲為鹽梁濟取漁之萌也薪食其稱貸之家多者千¶
萬少者六七百萬其出之中伯二十也受息之萌九百¶
餘家凡稱貸之家出泉三千萬出粟三數千萬鍾受子¶
息民三萬家四子已報管子曰不棄我君之有萌中一¶
國而五君之正也然欲國之無貧兵之無弱安可得哉¶
桓公曰為此有道乎管子曰惟反之以號令為可耳諸¶
以令賀獻者皆以鐻枝蘭皷則必坐長什倍其本矣君¶
之棧臺之職以坐長什倍請以令召稱貸之家君因酌¶
<pb:KR3k0013_WYG_736-5a>¶
之酒太宰行觴桓公舉衣而問曰寡人多務令衡藉吾¶
國聞子之假貸吾貧萌使有以終其上令寡人有鐻枝¶
蘭皷其賈中純萬泉也願以為吾貧萌決其子息之數¶
使無劵契之責稱貸之家皆齊首而稽顙曰君之憂萌¶
至於此請再拜以獻堂下桓公曰不可子使吾萌春有¶
以倳耜夏有以決芸寡人之德子無所寵若此而不受¶
寡人不得於心故稱貸之家曰皆再拜受所出棧臺之¶
職未能參千純也而決四方子息之數使無劵契之責¶
<pb:KR3k0013_WYG_736-5b>¶
四方之萌聞之父敎其子兄敎其弟曰夫墾田發務上¶
之所𢚩可以無庶乎君之憂我至於此此之謂反凖管¶
子曰昔者癸度居人之國必四面望於天下天下高亦¶
高天下高我獨下必失其國於天下桓公曰此若言曷¶
謂也管子對曰昔萊人善染練茈之於萊純錙緺綬之於¶
萊亦純錙也其周中十金萊人知之聞綦茈空周且歛¶
馬作見於萊人操之萊有推馬是自萊失綦茈而反凖¶
於馬也故可因者因之乘者乘之此因天下以制天下¶
<pb:KR3k0013_WYG_736-6a>¶
此之謂國凖桓公又曰寡人以定三君之居處矣(三君/杞邢)¶
(衛/)今又將何行管子對曰臣聞諸侯貪于利勿與分于¶
利君何不發虎豹之皮文錦以使諸侯令諸侯以縵帛¶
鹿皮報桓公曰諾於是以虎豹皮文錦使諸侯諸侯以¶
縵帛鹿皮報則令因始行於天下矣又桓公曰仲父何¶
不遂交楚哉管子對曰不可楚人攻宋鄭燒&KR0778;熯焚鄭¶
地使城壊者不得復築也屋之燒者不得復葺也令人¶
有喪雌雄居屋如鳥鼠處穴要宋田夾塞兩川使水不¶
<pb:KR3k0013_WYG_736-6b>¶
得東流東山之西水淺滅垝四面百里而後可田也楚¶
欲吞宋鄭思人衆兵强而能害已者必齊也是欲以文¶
克齊(以寳幣賂齊而齊自/服故曰以文克齊)而以武取宋鄭也楚取宋鄭¶
而不知禁是失宋鄭也禁之則是又不信于楚也知困¶
於内兵困於外非善舉也桓公曰善然則若何管子對¶
曰請興兵而南存宋鄭而令曰無攻楚言與楚王遇(冬/㑹)¶
(曰/遇)至於遇上而以鄭城與宋水為請楚若許則是我以¶
文令也楚若不許則遂以武令焉桓公曰善于是遂興¶
<pb:KR3k0013_WYG_736-7a>¶
兵而南存宋鄭與楚王遇于召陵之上而令于遇上曰¶
無貯粟無曲堤無擅廢適子無置妾以為妻因以鄭城¶
與宋水為請于楚楚人不許遂退七十里而舍使軍人城¶
鄭南之地立百代城焉(取其雖百代/而無敢毁者)曰自此而北至于¶
河者鄭自城之而楚不敢隳也東發宋田夾兩川使水¶
復東流而楚不敢塞也遂南伐及踰方城濟于汝水望¶
汶山(汶音岷岷山/江水所從出)南致楚越之君而西伐秦北伐狄東¶
存晉君于南(自伐秦而自存晉於/晉之南故曰東存)北伐孤竹還存燕山¶
<pb:KR3k0013_WYG_736-7b>¶
兵車之㑹六乘車之㑹三九合諸侯反位為己覇修鐘¶
磬而復樂管子曰此臣之所謂樂也又桓公問於管子¶
曰代國之出何有管子對曰代之出狐白之皮公其貴¶
買之管子曰狐白應隂陽之變六月而一見公貴買之¶
代人忘其難得喜其貴賈必相率而求之則是齊金錢¶
不必出代民民必去其本而居山林之中離枝聞之必¶
侵其北離枝侵其北代必歸於齊公因令齊載金錢而¶
徃桓公曰諾即令中大夫王師北將人徒載金錢之代¶
<pb:KR3k0013_WYG_736-8a>¶
谷之上求狐白之皮代王聞之即告其相曰代之所以¶
弱於離枝者以無金錢也今齊乃以金錢求狐白之皮¶
是代之福也子急令民求狐白之皮以致齊之幣寡人¶
將以來離枝之民代人果去其本處山林之中求狐白¶
之皮二十四月而不得一離枝聞之則侵其北代王聞¶
之大恐則將其士卒保於代谷之上離枝遂侵其北王¶
即將其士卒願以下齊齊未亡一錢幣使修三年而代¶
服桓公又問於管子曰吾欲制衡山之術為之奈何管¶
<pb:KR3k0013_WYG_736-8b>¶
子曰公其令人貴買衡山之械噐而賣之燕代必從公¶
而買之秦趙聞之必與公爭之衡山之械器必倍其賈¶
天下爭之衡山械器必十倍以上公曰諾因令人之衡¶
山求買械器不敢辨其賈齊修械器於衡山十月燕代¶
聞之果令人之衡山求買械器燕代修三月秦國聞之¶
果令人之衡山求買械噐衡山之君告其相曰天下争¶
吾械器令其賈再什以上衡山之民釋其本修械器之¶
巧齊即令隰朋漕粟於趙趙糴十五隰朋取之石五十¶
<pb:KR3k0013_WYG_736-9a>¶
天下聞之載粟而之齊齊修械器十七月修糴五月即¶
閉闗不與衡山通使燕代秦趙即引其使而歸衡山械¶
器盡魯削衡山之南齊削衡山之北内自量無械器以¶
應二敵即奉國而歸齊矣又桓公問曰夫軍令則寄諸¶
内政矣齊國寡甲兵為之若何管子對曰輕過而移諸¶
甲兵制重罪贖以犀甲一㦸(重罪死罪犀犀皮可為甲/㦸車㦸也袐長丈六尺)¶
輕罪贖以鞼盾一㦸(輕罪劓刖之屬鞼/盾綴華有文如繢)小罪讁以金分¶
(小罪不入五刑者以金贖有分兩之/差今之罰金是也書曰金作贖刑)宥閒罪(宥赦也閒/罪刑罰之)¶
<pb:KR3k0013_WYG_736-9b>¶
(疑者尚書曰五/刑之疑有赦)索訟者三禁而不可上下坐成以束矢¶
(索求也求訟者之情三禁禁之三日使審實其辭不可/上下辭定不可移也坐成獄訟之坐已成也十二矢為)¶
(東矢取徃而不反周禮以兩造/禁民訟入束矢于朝然後聼之)美金以鑄㦸劍(鑄/冶)試諸¶
狗馬(狗馬難/為利者)惡金以鑄鉏夷斤&KR2049;(惡粗夷平也所以削/草平地也斤形似鉏)¶
(而小&KR2049;/研也)試諸壤土則甲兵大足也¶
王繆秦繆公内史也戎將由余使秦秦繆公問之得失¶
之要對曰古有國者未嘗不以恭儉也失國者未嘗不¶
以驕奢也由余因論五帝三王之所以衰及至布衣之¶
<pb:KR3k0013_WYG_736-10a>¶
士所以亡繆公然之於是告王繆曰鄰國有聖人敵國¶
之憂也由余聖人也將奈之何王繆曰夫戎王居僻陋¶
之地未嘗見中國之聲色也君遺之女樂以媱其志亂¶
其政其臣下必踈因為由余請緩期使其君臣有間然¶
後可圖繆公曰善乃使王繆以女樂二列遺戎王為由¶
余請緩期戎王大悦許之於是張酒聼樂日夜不休終¶
嵗媱縱牛馬多死由余歸數諫不聼去之秦繆公迎拜¶
之上卿遂以并國十二辟地千里(又云秦繆公見由余/悦而欲留之由余不)¶
<pb:KR3k0013_WYG_736-10b>¶
(肯繆公以告蹇叔曰君以告史廖廖曰戎人不逹于五/音與五味君不若遺之繆公以女樂二人與良宰遺之)¶
(宰謂膳宰戎王喜迷惑大亂飲酒晝/夜不休由余驟諫不聽因怒而歸秦)¶
屈瑕楚莫敖也楚伐絞軍其南門屈瑕曰絞小而輕輕¶
則寡謀請無扞采樵者以誘之(扞衛也/樵薪也)從之絞人獲三¶
十人(獲楚/人也)明日絞人爭出驅楚役徒于山中楚人坐其¶
北門而覆諸山下(坐猶守也覆設/伏兵而待之)大敗之為城下之盟¶
而還¶
公孫偃魯大夫也齊師宋師伐魯次于郎公孫偃曰宋¶
<pb:KR3k0013_WYG_736-11a>¶
師不整可敗也宋敗齊必還請擊之魯莊公弗許自雩¶
門竊出䝉臯比而先犯之(雩門魯南城/門臯比虎皮)公從之大敗宋¶
師于乘丘齊師乃還¶
鬬亷楚大夫也屈瑕將盟貳軫(貳軫二/國名)鄖人軍于蒲騷¶
將與隨絞州蓼伐楚師(鄖國在江夏雲杜縣東南有鄖/城蒲騷鄖邑絞國名州國在南)¶
(郡華容縣東南蓼國今義/陽棘陽縣東南湖陽城)莫敖患之(莫敖楚官/名即屈瑕)鬬亷曰¶
鄖人軍其郊必不誡且日虞四邑之至也(虞度也四邑/隨絞州蓼也)¶
君次于郊郢以禦四邑(君謂屈瑕也/郊郢楚地)我以銳師宵加于¶
<pb:KR3k0013_WYG_736-11b>¶
鄖鄖有虞心而恃其城(恃近/其城)莫有鬬志若敗鄖師四邑¶
必離莫敖曰盍請濟師於王(盍何不也/濟益也)對曰師克在和¶
不在衆商周之不敵君之所聞也(商紂也周武王也傳/曰武王有亂臣十人)¶
(紂有億/兆夷人)成軍以出又何濟焉莫敖曰卜之對曰卜以決¶
疑不疑何卜遂敗鄖師于蒲騷卒盟而還¶
荀息晉大夫也晉獻公欲伐虢荀息曰君何不以屈産¶
之乘垂棘之璧而借道乎虞也(荀息晉大夫屈邑産/駿馬垂棘出良璧)公¶
曰此晉國之寳也如受吾幣而不借吾道則如之何荀¶
<pb:KR3k0013_WYG_736-12a>¶
曰此小國之所以事大國也(此謂璧/馬之屬)彼不借吾道必不¶
敢受吾幣如受吾幣而借吾道則是我取之中府而藏¶
之外府取之中廐而置之外廐也公曰宮之竒存焉(宮/之)¶
(竒虞之/賢大夫)必不使受也荀息曰宮之竒之為人也逹心而¶
懦(懦/弱)又少長於君逹心則其言畧(明逹之人言則舉綱/領要不言提其耳則)¶
(愚者不/悟也)懦則不能彊諌少長於君則君輕之且夫玩在¶
耳目之前而患在一國之後此中知以上乃能慮之臣¶
料虞公中知以下也公遂借道而伐虢宮之竒諌曰晉¶
<pb:KR3k0013_WYG_736-12b>¶
國之使者其辭卑而幣重必不便於虞虞公弗聼遂受¶
其幣而借之道宫之竒諫曰語曰唇亡則齒寒其斯之¶
謂與(語諺/語也)挈其妻子以奔曹獻公亡虢五年而後舉虞¶
荀息牽馬操璧而前曰璧則猶是也而馬齒加長矣(猶/是)¶
(言如/故)¶
先軫晉大夫也楚伐宋宋人使門尹般如晉師告急(門/尹)¶
(般宋/大夫)公曰宋人告急舍之則絶(與晉/絶)告楚不許我欲戰¶
矣齊秦未可若之何(未肯/戰)先軫曰使宋舍我而賂齊秦¶
<pb:KR3k0013_WYG_736-13a>¶
(求救於/齊秦)藉之告楚(假借齊秦/使為宋請)我執曹君而分曹衛之田¶
以賜宋人楚愛曹衛必不許也(不許齊/秦之請)喜賂怒頑能無¶
戰乎(言齊秦喜得宋賂而怒楚之頑/必自戰也不可告請故曰頑)公悦執曹伯分曹¶
衛之田以畀宋人楚子使子玉去宋子玉使宛春告於¶
晉師曰請復衛侯而封曹臣亦釋宋之圍(衛侯未出境/曹伯見執在)¶
(宋已失位故/言復衛封曹)子犯曰子玉無禮哉君取一臣取二(君取/一以)¶
(釋宋圍惠晉侯臣取/二復曹衛為己功)不可失矣(言可/伐)先軫曰子與之定¶
人之謂禮楚一言而定三國我一言而亡之我則無禮¶
<pb:KR3k0013_WYG_736-13b>¶
何以戰乎不許楚言是棄宋也救而棄之謂諸侯何(言/將)¶
(為諸侯/所怪)楚有三施我有三怨怨讎已多將何以戰不如¶
私許復曹衛以擕之(私許二國使告絶于/楚而後復之擕離也)執宛春以怒楚¶
既戰而後圖之(須勝負決/乃定計)公悦乃拘宛春於衛且私許¶
復曹衛曹衛告絶于楚子玉怒從晉師晉師退軍吏曰¶
以君辟臣辱也且楚師老矣何故退子犯曰師直為壯¶
曲為老豈在久乎㣲楚之惠不及此(重耳過楚楚成/王有贈送之禮)退¶
三舍辟之所以報也(一舍三十里初楚子云若返/國何以報我故退三舍以報)背惠¶
<pb:KR3k0013_WYG_736-14a>¶
食言以亢其讎(亢猶當也/讎謂楚也)我曲楚直其衆素飽不可謂¶
老(直氣/盈飽)我退而楚還我將何求若其不還君退臣犯曲¶
在彼矣退三舍楚衆欲止子玉不可戰於莘北楚師敗¶
績¶
狐偃晉大夫也楚子及諸侯圍宋宋公孫固如晉告急¶
(公孫固宋/莊公孫)先軫曰報施救患取威定覇於是乎在矣(先/軫)¶
(晉下軍之佐原軫/也報宋贈馬之施)狐偃曰楚始得曹而新昬於衛若伐¶
曹衛楚必救之則齊宋免矣(楚圍宋宋復告急于晉晉/文公欲救則攻楚謂楚嘗)¶
<pb:KR3k0013_WYG_736-14b>¶
(有德不欲伐也欲釋宋宋又嘗有德于晉晉患之先軫/曰執曹伯分曹衛地以與宋楚急曹衛其勢宜釋宋於)¶
(是文公從之而楚/成王乃引兵歸)¶
師叔楚大夫潘尫也楚伐庸自廬以徃振廪同食(徃徃/伐庸)¶
(也振發也廪倉也同/食上下無異饌也)次于句澨(楚西/界也)使廬戢黎侵庸(戢/黎)¶
(廬大/夫)及庸方城(方城庸地上庸/縣東有方城亭)庸人逐之囚子揚䆫(䆫/戢)¶
(黎官/屬)三宿而逸曰庸師衆羣蠻聚焉不如復大師(還復/句澨)¶
(師/)且起王卒合而後進師叔曰不可姑又與之遇以驕¶
之彼驕我怒而後可克先君蚡冒所以服陘隰也(蚡冒/楚武)¶
<pb:KR3k0013_WYG_736-15a>¶
(王諸父陘/隰地名也)又與之遇七遇皆北(軍走/曰北)惟禆儵魚人實逐之¶
(禆儵魚庸三邑魚魚復縣今巴東/永安縣輕楚故但使三邑人逐之)庸人曰楚不足與戰矣¶
遂不設僃楚子乘驛㑹師於臨品(驛傳車也/臨品地名)分為二隊¶
(隊部也兩/道攻之)子越自石溪子貝自仞以伐庸(子越鬬椒也/石溪仞皆庸)¶
(道/)秦人巴人從楚師羣蠻從楚子盟(蠻見楚/强故)遂滅庸¶
公孫申鄭大夫也晉人執鄭伯鄭人圍許公孫申謀之¶
曰我出師以圍許(示不/畏晉)為將改立君者而紓晉使(紓緩/也勿)¶
(亟遣使詣晉示/欲更立君也)晉必歸君明年晉歸鄭伯¶
<pb:KR3k0013_WYG_736-15b>¶
仲孫蔑魯大夫孟獻子也襄公二年秋㑹晉荀罃宋華¶
元衛孫林父曹人邾人于戚謀鄭故也(鄭人叛晉/謀計也)孟獻¶
子曰請城虎牢以偪鄭(虎牢舊鄭/邑今屬晉)知武子曰善鄫之㑹¶
吾子聞崔子之言今不來矣(元年孟獻子與齊崔杼次/于鄫崔杼有不服晉之言)¶
(獻子以/告武子)滕薛小邾之不至皆齊故也(三國齊/之属)寡君之憂¶
不惟鄭(言復憂/齊叛)罃將復於寡君而請于齊(以城事白晉/君而請㑹之)¶
(欲以觀/齊志)得請而告吾子之功也(得請謂齊人應命/告諸侯㑹築虎牢)若不¶
得請事將在齊(將伐/齊)吾子之請諸侯之福也(城虎牢足/以服鄭息)¶
<pb:KR3k0013_WYG_736-16a>¶
(征/伐)豈惟寡君頼之(傳言荀罃/能用善謀)冬復㑹于戚齊崔武子及¶
滕薛小邾之大夫皆㑹知武子之言故也(武子言吾事/將在齊齊人)¶
(懼帥小國/而㑹之)遂城虎牢鄭人乃成(如獻子/之謀)¶
慶虎陳大夫也楚子嚢圍陳諸侯㑹陳侯于鄬以救之¶
(晉㑹/諸侯)陳侯患楚(楚圍/陳故)慶虎慶寅謂楚人曰吾使公孫黄¶
徃而執之(二慶陳執政大夫/公子黄哀公弟)楚人從之(為執/黄)二慶使告¶
陳侯于㑹(鄬之/㑹)曰楚人執公子黄矣君若不來羣臣不¶
忍社稷宗廟懼有二圖(背君/屬楚)陳侯逃歸¶
<pb:KR3k0013_WYG_736-16b>¶
知武子晉大夫也諸侯伐鄭鄭人恐乃行成(與晉/成也)中行¶
獻子曰遂圍之以待楚人之救也而與之戰不然無成¶
(獻子荀偃也恐楚/救鄭鄭復屬之)知武子曰許之盟而還師以敝楚人¶
(敝罷/也)吾三分四軍(分四軍/為三部)與諸侯之鋭以逆來者(來者/楚也)¶
於我未病楚不能矣(晉各一動而楚/三來故曰不能)猶愈於戰(勝聚/戰)暴¶
骨以逞不可以爭(言爭當以謀/不可以暴骨)大勞未艾君子勞心小¶
人勞力先王之制也(艾急也言當/從勞心之勞)諸侯皆不欲戰乃許¶
鄭成¶
<pb:KR3k0013_WYG_736-17a>¶
子展鄭大夫也鄭人患晉楚之故諸大夫曰不從晉國¶
幾亡(幾近/也)楚弱於晉晉不吾疾也(疾急/也)晉疾楚將辟之¶
何為而使晉師致死於我(言當作/何計)楚弗敢敵而後可固¶
與也(固與/晉也)子展曰與宋為惡諸侯必至吾從之盟楚師¶
至吾又從之則晉怒甚矣晉能驟來楚將不能乃固與¶
晉大夫説之使疆埸之司惡於宋(使守疆埸之/吏侵犯宋)宋向戍¶
侵鄭大獲子展曰師而伐宋可矣若我伐宋諸侯之伐¶
我必疾吾乃聼命焉且告於楚楚師至吾又與之盟而¶
<pb:KR3k0013_WYG_736-17b>¶
重賂晉師乃免矣(言如此乃免/於晉楚之難)子展侵宋(欲以致/諸侯)諸侯¶
伐鄭齊太子光宋向戍先至於鄭門於東門其莫晉荀¶
罃至于西郊東侵舊許(許之舊國/鄭新邑)衛孫林父侵其北鄙¶
諸侯㑹于北林師于向(向地在潁川/長社縣東北)右還次于𤨏(北行/而西)¶
(為右還榮陽宛陵/縣西有𤨏候亭)圍鄭觀兵于南門(觀示/也)西濟于濟隧¶
(濟隧/水名)鄭人懼乃行成¶
荀偃晉大夫中行獻子也衛侯出奔衞人立公孫剽晉¶
侯問衞故於中行獻子(問衛逐君/當討否)對曰不如因而定之¶
<pb:KR3k0013_WYG_736-18a>¶
衞有君矣(謂剽/已立)伐之未可以得志而勤諸侯史佚有言¶
曰因重而撫之(重不可移/就撫安之)仲虺有言曰亡者侮之亂者¶
取之推亡固存國之道也(仲虺湯/左相)君其定衛以待時乎¶
(待其昏亂之/時乃伐之)冬㑹於戚謀定衛也(定立/剽)¶
樂王鮒晉大夫桓子也晉欒盈帥曲沃之甲因魏獻子¶
以晝入絳(獻子魏舒/絳晉國都)初欒盈佐魏莊子於下軍(莊子魏/絳獻子)¶
(之/父)獻子私焉故因之(私相/親愛)趙氏以原屏之難怨欒氏(成/八)¶
(年荘姫譖之/欒郤為徵)韓趙方睦(韓起讓趙/武故和睦)中行氏以伐秦之役¶
<pb:KR3k0013_WYG_736-18b>¶
怨欒氏(十四年晉伐秦欒黶違/荀偃命曰余馬首欲東)而固與范氏和親(范宣/子佐)¶
(中行偃/于中軍)知悼子少而聼於中行氏(悼子知罃之子荀盈/也少年十七知氏中)¶
(行氏同祖/故相聴從)程鄭嬖於公(鄭亦荀/氏宗)惟魏氏及七輿大夫與¶
之(七輿/官名)樂王鮒侍坐于范宣子或告曰欒氏至矣宣子¶
懼桓子曰奉君以走固宫必無害也且欒氏多怨子為¶
政欒氏自外子在内其利多矣既有利權又執民柄(賞/罰)¶
(為民/柄)將何懼焉欒氏所得其惟魏氏乎而可强取也夫¶
克亂在權子無懈矣公有姻喪(夫人有/杞喪)王鮒使宣子墨¶
<pb:KR3k0013_WYG_736-19a>¶
縗冐絰(晉自殽戰還/遂常墨縗)二婦人輦以如公(恐欒氏有内應/拒之故為婦人)¶
(服而/進)奉公以如固宮(固宮宮之有/臺官備守者)¶
叔孫豹魯大夫穆叔也襄公在楚楚康王卒楚人使公¶
親襚(望侯有遣使賵禭之禮/今楚欲依遣使之禮)公患之穆叔曰祓殯而禭¶
則布幣也(先使巫祓除殯之凶而行/禭禮與朝而布幣無異)乃使巫以桃茢先¶
祓殯楚人弗禁既而悔之¶
厨人濮宋厨邑大夫也華登以吳師救華氏(登前年/奔吳)齊¶
烏枝鳴戍宋(烏枝鳴/齊大夫)厨人濮曰軍志有之先人有奪人之¶
<pb:KR3k0013_WYG_736-19b>¶
心後人有待其衰盍及其勞且未定也伐諸若入而固¶
則華氏衆矣悔無及也從之齊師宋師敗吴師于鴻口¶
獲其二帥公子苦雂偃州員¶
冀芮晉大夫也晉獻公二十三年遂發賈華等伐屈(賈/華)¶
(晉右行/大夫)屈潰夷吾將奔翟冀芮曰不可重耳已在矣今徃¶
晉必移兵伐翟翟畏晉禍且及不如走梁梁近於秦秦¶
强吾君百嵗後可以求入焉遂奔梁二十五年晉伐翟¶
翟以重耳故亦擊晉於齧桑(翟/地)晉兵解而去晉既殺奚¶
<pb:KR3k0013_WYG_736-20a>¶
齊卓子秦穆使公子縶弔公子重耳重耳再拜不稽首¶
起而哭退而不私縶退弔公子夷吾于梁如弔重耳之¶
命夷吾告冀芮曰秦人勤我矣冀芮曰公子勉之乎亡¶
人無狷潔狷潔不行重賂配德公子盡之無愛財人實¶
有之我以徼幸不亦可乎夷吾出見使者再拜稽首而¶
不哭退而私於公子縶曰中大夫里克與我矣吾命之¶
以汾陽之田百萬丕鄭與我矣吾命之以負蔡之田七¶
十萬君茍輔我蔑天命矣吾必遂矣亡人茍入掃除宗¶
<pb:KR3k0013_WYG_736-20b>¶
廟定社稷亡人何國之與有君實有郡縣且入河外列¶
城五豈謂君無有亦為君之東游津之上無有難急也¶
亡人之所環挾纓瓌以望君之塵垢者黄金四十鎰白¶
玉之珩六雙不敢當公子請納之左右公子縶反致命¶
穆公曰吾與公子重耳重耳仁再拜不稽首不敢為後¶
也起而哭愛其父也退而不私不没於利也公子縶曰¶
君之言過矣君若求置晉君而戴之置仁不亦宜乎君¶
若求置晉君以成名於天下則不如置不仁以滑其中¶
<pb:KR3k0013_WYG_736-21a>¶
且可以進退臣聞之仁有置武有置仁置徳武置¶
服是故先置公子夷吾寔為惠公穆公問冀芮曰公子¶
誰恃於晉國對曰臣聞之亡人無黨有黨必有讎夷吾¶
之少也不好弄戲不過所復怒不及色及其長也弗改¶
是故出亡亦無惡於國而衆安之不然夷吾不佞其誰¶
能恃君子曰善以徴勸¶
張孟談趙臣也知伯帥趙魏而伐范中行氏滅之休數¶
年使人請地於韓韓康子欲勿與叚規諌曰不可夫知¶
<pb:KR3k0013_WYG_736-21b>¶
伯之為人也好利而鷙復來請地不與必加兵於韓矣¶
君其與之與之彼狃又將請於他國他國不與必鄉之¶
以兵然則韓可以免於患難而待事之變康子曰善使¶
使者致萬家之邑一於知伯知伯悦又使人請地於魏¶
魏宣子欲勿與趙葭諫曰彼請地於韓韓與之請地於¶
魏魏弗與則是魏内自强而外怒知伯也然則其錯兵¶
於魏必矣不如與之宣子曰諾因使人致萬家之邑一¶
於知伯知伯悦又使人之趙請蔡臯狼之地趙襄子弗¶
<pb:KR3k0013_WYG_736-22a>¶
與知伯因隂結韓魏將以伐趙趙襄子召張孟談而告¶
之曰夫知伯之為人陽親而隂踈三使韓魏而寡人弗¶
與焉其移兵寡人必矣今吾安居而可張孟談曰夫董¶
閼安于簡子之才臣也世治晉陽而尹鐸循之其餘政¶
敎猶存其定居晉陽君曰諾乃使延陵君將車騎先之¶
晉陽君因從之至行城郭案府庫視倉廪召張孟談曰¶
吾城郭之完府庫足用倉廪實矣無矢奈何張孟談曰¶
臣聞董子之治晉陽公宫之垣皆以狄蒿苫楚廧之其¶
<pb:KR3k0013_WYG_736-22b>¶
高至丈君發而用之於是發而試之其堅則箘簬之勁¶
不能過也君曰矢足矣吾銅少若何張孟談曰臣聞董子之¶
治晉陽也公宮之室皆以鍊銅為柱質請發而用之則¶
有餘銅矣君曰善號令以定備守以具三國之兵乘晉¶
陽城遂戰三月不能㧞因紓軍而圍之決晉水而灌之¶
圍晉陽三年城中巢居而處懸釜而炊財食將盡士卒¶
羸病襄子謂張孟談曰糧食匱城力盡士大夫病吾不¶
能守矣欲以城下何如張孟談曰臣聞之亡不能存危¶
<pb:KR3k0013_WYG_736-23a>¶
不能安則無為貴知士也君釋此計勿復言也臣請見¶
韓魏之君襄子曰諾張孟談於是隂見韓魏之君曰臣¶
聞唇亡則齒寒今知伯帥二國之君伐趙趙亡矣亡則¶
君為之次矣二君曰我知其然矣夫知伯之為人也麤¶
中而少親我謀未遂而知則禍必至為之奈何張孟談曰謀¶
出二君之口入臣之耳人莫之知也二君即與張孟談¶
隂約三軍與之期日夜遣入晉陽張孟談以報襄子襄¶
子再拜之張孟談因朝知伯而出遇知過(一云/知果)轅門之¶
<pb:KR3k0013_WYG_736-23b>¶
外知過入見知伯曰二主殆將有變君曰何如對曰臣¶
遇張孟談於轅門之外其志矜其行高知伯曰不然吾¶
與二主約謹矣破趙三分其地寡人所親之必不欺也¶
子釋之勿出諸口知過出見二主入説知伯曰二子色¶
動而意變必背君不如令殺之知伯曰兵著晉陽三年¶
矣旦暮當拔之而嚮其利乃有他心不可子愼勿復言¶
知過曰不殺則遂親之知伯曰親之奈何知過曰魏宣¶
子之謀臣曰趙葭韓康子之謀臣曰叚規是皆能移其¶
<pb:KR3k0013_WYG_736-24a>¶
君之計君其與二君約破趙則封二子者各萬家之縣¶
一如是則二主之心不可變而君得其所欲矣知伯曰¶
破趙而三分其地又封二子者則吾所得者少不可知¶
過見君之不用也言之不聼出更其姓為輔氏遂去不¶
見張孟談聞之入見襄子曰臣遇知過於轅門之外其¶
視有疑臣之心入見知伯出更其姓今暮不擊必後之¶
矣襄子曰諾使張孟談見韓魏之君日夜期敎守堤之¶
吏而決水灌知伯軍救水而亂韓魏翼而擊之襄子將¶
<pb:KR3k0013_WYG_736-24b>¶
卒犯其前大敗知伯軍而禽知伯知氏盡滅惟輔氏存¶
焉¶
叚規韓臣也三晉已破知氏將分其地叚規謂韓王曰¶
分地必取成臯韓王曰成臯石溜之地也寡人無所用¶
之叚規曰不然臣聞一里之厚而動千里之權者地利¶
也萬人之衆而破三軍者不意也王用臣言則韓必取鄭¶
矣王曰善果取成臯至韓之取鄭也果從成臯始大¶
伍員事吳吳子問於伍員曰初而言伐楚余知其可也¶
<pb:KR3k0013_WYG_736-25a>¶
而恐其使余徃也又惡人之有余之功也今余將自有¶
之矣伐楚何如對曰楚執政衆而乖莫適任患若為三¶
師以肄焉(肄猶/勞也)一師至彼必皆出彼出則歸彼歸則出¶
楚必道敝(罷敝/于道)亟肄以罷之(亟數/也)多方以誤之既罷而¶
後以三軍繼之必大克之闔廬從之楚於是乎始病¶
文種越大夫也吳王夫差起師伐越越王勾踐起師逆¶
之江大夫種乃獻謀曰夫吳之與越惟天所授王其無¶
庸戰夫申胥華登簡服吳國之士於甲兵而未嘗有所¶
<pb:KR3k0013_WYG_736-25b>¶
挫也一人善射百夫决拾勝未可成也夫謀必素見成¶
事焉而後履之不可以授命王不如設戎約辭行成以¶
喜其民以廣侈吳王之心吾以卜之於天天若棄吳必¶
許吾成而不吾足也將必寛然有伯諸侯之心焉既罷¶
弊其民而天奪之食安受其燼乃無有命矣越王許諾¶
乃令諸稽郢行成于吳曰寡君勾踐使下臣郢不敢顯¶
然布幣行禮敢私告於下執事曰昔者越國見禍得罪¶
於天王天王親舉玉趾以心孤勾踐而又赦宥之君王¶
<pb:KR3k0013_WYG_736-26a>¶
之於越也繄起死人而肉白骨也孤不敢忘天災其敢¶
忘君王之大賜乎今句踐申禍無良草鄙之人敢忘天¶
王之大德而思邉垂之小怨以重得罪於下執事句踐¶
用帥二三之老親任重罪頓顙於邉今君王不察盛怒¶
屬兵將殘伐越國越國固貢獻之邑也君王不以鞭箠¶
使之而辱軍士使寇令焉句踐請盟一介嫡女執箕帚¶
以晐姓於王宫一介嫡男奉盤匜以隨諸御春秋貢獻¶
不解於王府天王豈辱裁之亦征諸侯之禮也夫諺曰¶
<pb:KR3k0013_WYG_736-26b>¶
狐埋之而狐搰之是以無成功今天王既封殖越國以¶
名聞於天下而又刈亡之是天王之無成勞也雖四方¶
之諸侯則何實以事吳敢使下臣盡辭惟天王秉利¶
度義焉吳王夫差乃許越成¶
范蠡越大夫也越國大饑(榖不/熟)王恐召范蠡而謀之蠡¶
曰王何患焉今之饑此越國之福而吳之禍也夫吳國¶
甚富而財有餘其王年少智寡剽輕好須㬰之名不思¶
後患(其王吳/王夫差)王若重幣卑辭以請糴於吳則食可得也¶
<pb:KR3k0013_WYG_736-27a>¶
(王越王/勾踐也)食得其糶越必有吳而王何患焉(得其糶終必/得吳國王何)¶
(憂/焉)王曰善乃使人請食於吳王將與之伍子胥諫曰不¶
可與也夫吳之與越接土鄰境道易人通仇讎敵國也¶
非吳喪越越必喪吳若燕秦齊魯山處陸居豈能踰五¶
湖九江越十七陂以有吳哉(踰渡也越歴/也陂險難也)故曰非吳䘮¶
越越必喪吳今將輸之粟與之食是長吾讎而飬吾死¶
也財匱而民怨悔無及也不若勿與而攻之固其數也¶
(數術/也)此昔吾先王之所以覇且夫饑代事也(先王闔閭/也代更也)¶
<pb:KR3k0013_WYG_736-27b>¶
猶淵之與陂誰國無有吳王曰不然吾聞之義兵不攻¶
服仁者食饑餓今服而攻之非義兵餓而不食非仁者¶
不仁不義雖得十越吾不為也遂與之不出三年而吳¶
亦饑使人請食於越越王弗與乃攻之夫差為禽¶
陳軫與張儀俱事秦惠王皆貴重爭寵軫奔楚楚未之¶
重也而使陳軫使於秦過梁欲見犀首犀首謝弗見軫¶
曰吾為事來公不見軫軫將行不得待異日犀首見之¶
陳軫曰公何好飲也犀首曰無事也曰吾請令公饜事¶
<pb:KR3k0013_WYG_736-28a>¶
可乎曰奈何曰田需約諸侯從親楚王疑之未信也公¶
謂於王曰臣與燕趙之王有故數使人來曰無事何不¶
相見願謁行於王王雖許公公請勿多車以車三十乘¶
可陳之於庭明言之燕趙燕趙客聞之馳車告其王使¶
人迎犀首楚王聞之大怒曰田需與寡人約而犀首之¶
燕趙是欺我也怒而不聼其事齊聞犀首之北使人以¶
事委焉犀首遂行三國相事皆斷於犀首軫遂至秦韓¶
魏相攻期年不解秦惠王欲救之問於左右左右或曰¶
<pb:KR3k0013_WYG_736-28b>¶
救之便或曰勿救便惠王未能為之决陳軫適至秦惠¶
王曰子去寡人之楚亦思寡人不陳軫對曰王聞夫越¶
人莊舄乎王曰不聞曰越人莊舄仕楚執珪有頃而病¶
楚王曰舄故越之鄙細人也今仕楚執珪富貴矣亦思¶
越不中謝對曰凡人之思故在其病也彼思越則越聲¶
不思越則楚聲使人徃聼之猶尚越聲也今臣雖棄逐¶
之楚豈能無秦聲哉惠王曰善今韓魏相攻期年不解¶
或謂寡人救之便或曰勿救便寡人不能決願子為子¶
<pb:KR3k0013_WYG_736-29a>¶
主計之餘為寡人計之陳軫對曰亦嘗有以夫卞莊子¶
刺虎聞於王者乎莊子欲刺虎館竪子止之曰兩虎方¶
且食牛食甘必爭爭則必鬬鬬則大者傷小者死從傷¶
而刺之一舉必有雙虎之名卞莊子以為然立須之有¶
頃兩虎果鬬大者傷小者死從傷者而刺之一舉果有¶
雙虎之功今韓魏相攻期年不解是必大國傷小國亡¶
從傷而伐之一舉必有兩實此猶莊子刺虎之類也臣¶
主與王何異也惠王曰善卒弗救大國果傷小國亡秦¶
<pb:KR3k0013_WYG_736-29b>¶
興兵而伐大尅之此陳軫之計也¶
張儀事秦惠王王欲發兵以伐蜀以為道險狹難至而¶
韓又來侵秦秦惠王欲先伐韓後伐蜀恐不利欲先伐¶
蜀恐韓襲秦之敝猶豫未能決司馬錯與張儀争論於¶
惠王之前司馬錯欲伐蜀張儀曰不如伐韓王曰請聞¶
其説儀曰親魏善楚下兵三川塞什谷之口(徐廣曰一/作尋成臯)¶
(鞏縣有/尋口)當屯留之道魏絶南陽楚臨南鄭秦攻新城宜¶
陽以臨二周之郊誅周王之罪侵楚魏之地周自知不¶
<pb:KR3k0013_WYG_736-30a>¶
能救九鼎寳噐必出據九鼎按圖籍挾天子以令於天¶
下天下莫敢不聼此王業也今夫蜀西僻之國而戎翟¶
之倫也敝兵勞衆不足以成名得其地不足以為利臣¶
聞爭名者於朝爭利者於市今三川周室天下之朝市¶
也而王不爭焉顧争於戎翟去王業逺矣司馬錯曰不¶
然臣聞之欲富國者務廣其地欲强兵者務富其民欲¶
王者務博其德三資者備而王隨之矣今王地小民貧¶
故臣願先從事於易夫蜀西僻之國也而戎翟之長也¶
<pb:KR3k0013_WYG_736-30b>¶
有桀紂之亂以秦攻之譬如使豺狼逐羣羊得其地足¶
以廣國取其財足以富民繕兵不傷衆而彼已服焉拔¶
一國而天下不以為暴利盡西海而天下不以為貪是¶
我一舉而名實附也而又有禁暴止亂之名今攻韓劫¶
天子惡名也而未必利也又有不義之名而攻天下所¶
不欲危矣臣請論其故周天下之宗室也齊韓之與國¶
也周自知失九鼎韓自知亡三川將二國并力合謀以¶
因乎齊趙而求解乎楚魏以鼎與楚以地與魏王不能¶
<pb:KR3k0013_WYG_736-31a>¶
止也此臣之所謂危也不如伐蜀完惠王曰善寡人請¶
聼子卒起兵伐蜀十月取之遂定蜀貶蜀王更號為侯¶
而使陳莊相蜀蜀既屬秦秦以益强富厚輕諸侯儀又¶
以商於六百里地詐楚懐王後秦要楚欲得黔中地欲¶
以武闗外易之楚王曰不願易地願得張儀而獻黔中¶
地秦王欲遣之口弗忍言張儀乃請行惠王曰彼楚王¶
怒子之負以商於之地是且甘心於子張儀曰秦强楚¶
弱臣善靳尚尚得事楚夫人鄭袖所言皆從且臣奉王¶
<pb:KR3k0013_WYG_736-31b>¶
之節使楚楚何敢加誅假令誅臣而為秦得黔中之地¶
臣之上願遂使楚楚懐王至則囚張儀將殺之靳尚謂¶
鄭袖曰秦王甚愛張儀而不欲出之今將以上庸之地¶
六縣賂楚以美人聘楚以宫中善謳歌者為媵楚王重¶
地尊秦秦女必貴而夫人斥矣不若為言而出之於是¶
鄭袖日夜言懐王曰人臣各為其主用今地末入秦秦¶
使張儀來至重王王未有禮而殺張儀秦必大怒攻楚¶
妾請子母俱遷江南毋為秦所魚肉也懐王後悔赦張¶
<pb:KR3k0013_WYG_736-32a>¶
儀厚禮之如故¶
叚干朋齊臣也魏惠王圍邯鄲趙求救於齊齊威王召¶
大臣而謀曰救趙孰與勿救騶忌子曰不如勿救叚干¶
朋曰不救則不義且不利威王曰何也對曰夫魏氏并¶
邯鄲其於齊何利哉且夫救趙而軍其郊是趙不伐而¶
魏全也故不如南攻襄陵以弊魏邯鄲拔而乘魏之弊¶
威王從其計¶
無忌魏公子也齊楚相約而攻魏秦昭王救之魏王以¶
<pb:KR3k0013_WYG_736-32b>¶
秦救之故欲親秦而伐韓以求故地無忌謂魏王曰秦¶
與戎翟同俗有虎狼之心貪戾好利無信不識禮義德¶
行茍有利焉不顧親戚兄弟若禽獸耳此天下之所識¶
也非有所施厚積德也故太后母也而以憂死穰侯舅¶
也功莫大焉而竟逐之兩弟無罪而再奪之國此於親¶
戚若此而况於仇讎之國乎今王與秦共伐韓而益近¶
秦患臣甚惑之而王不識則不明羣臣莫以聞則不忠¶
今韓氏以一女子奉一弱主内有大亂外交强秦魏之¶
<pb:KR3k0013_WYG_736-33a>¶
兵王以為不亡乎韓亡秦有韓地與大梁鄰王以為安¶
乎王欲得其故地今負强秦之親王以為利乎秦非無¶
事之國也韓亡之後必將更事更事必就易與利就易¶
與利必不伐楚與趙矣是何也夫越山踰河絶韓上黨¶
而攻强趙是復閼與之事秦必不為也若道河内倍鄴¶
朝歌絶漳滏水與趙兵決於邯鄲之郊是知伯之禍也¶
秦又不敢伐楚道涉山谷行三千里而攻冥阨之塞(楚/之)¶
(險塞也徐廣曰或/以為今江夏鄳縣)所行甚逺所攻甚難秦又不為也若¶
<pb:KR3k0013_WYG_736-33b>¶
道河外倍大梁右蔡左召陵與楚兵決陳郊秦又不敢¶
故曰秦必不伐楚與趙矣又不攻衞與齊矣夫韓亡之¶
後兵出之日非魏無攻已秦固有懐茅(在修武軹/縣有茅亭)邢丘¶
(在平/臯)城垝津以臨河内河内共汲必危(汲縣屬/河内)有鄭地¶
(成臯滎陽/亦屬鄭)得垣雍(垣雍城在卷縣卷縣屬魏地巻/縣又有長城經陽武到密者也)決滎¶
澤水灌大梁大梁必亡王之使者出過而惡安陵氏於秦¶
(召陵有安陵郡征/羌有安陵亭也)秦之欲誅之久矣秦葉陽昆陽與舞¶
陽鄰聼使者之惡之隨安陵氏而亡之繞舞陽之北以¶
<pb:KR3k0013_WYG_736-34a>¶
東臨許南國必危國無害已夫憎韓不愛安陵氏可也¶
夫不患秦之不愛南國非也異日者秦在河西晉國去¶
梁千里(魏國之界千里又云/河南梁縣有注城)有河山以䦨之有周韓以¶
間之從林鄉軍(林鄉在/宛縣)以至於今秦七攻魏五入囿中¶
(一作/城中)邉城盡拔文臺墮垂都(一云魏山都/句陽有垂亭)焚林木伐麋¶
鹿盡而國繼以圍又長驅梁北東至陶衛之郊北至平¶
監(平縣屬河南平或作乎字史記齊/闞止作監字闞在東平須昌縣)所亡於秦者山南¶
山北河外河内大縣數十(一作/百)名都數百(一作/十)秦乃在¶
<pb:KR3k0013_WYG_736-34b>¶
河西晉去梁千里而禍若是矣又況於使秦無韓有鄭¶
地無河山而䦨之無周韓而間之去大梁百里禍必繇¶
此矣異日者從之不成也楚魏疑而韓不可得也今韓¶
受兵三年秦撓之以講識亡不聼投質於趙請為天下¶
雁行頓刄楚趙必集兵皆識秦之欲無窮也非盡亡天¶
下之國而臣海内必不休矣是故臣願以從事王王速¶
受楚趙之約趙挾韓之質以存韓而求故地韓必効之¶
此士民不勞而故地得其功多於與秦共伐韓而又免¶
<pb:KR3k0013_WYG_736-35a>¶
與彊秦鄰之禍也夫存韓安魏而利天下此亦王之天時¶
已通韓上黨於共甯(朝歌有/甯鄉)使道安城出入賦之是魏¶
重質韓以其上黨也今有其賦足以富國韓必德魏愛¶
魏重魏畏魏韓必不敢反魏是韓則魏之縣也魏得韓¶
以為縣大梁河外必安矣今不存韓二周安陵必危楚¶
趙大破衛齊甚畏天下西鄉而馳秦入朝而為臣不久¶
矣¶
虞卿為趙上卿秦趙戰於長平趙不勝亡一都尉趙王¶
<pb:KR3k0013_WYG_736-35b>¶
召樓昌與虞卿曰軍戰長平不勝尉復死(復一/作係)寡人使¶
束甲而趨之何如樓昌曰無益也不如發重使為媾(古/后)¶
(切求和/曰媾)虞卿曰昌言媾者以為不媾軍必破也而制媾¶
者在秦且王之論秦也欲破趙之軍乎不邪王曰秦不¶
遺餘力矣必且欲破趙軍虞卿曰王聼臣發使出重寳¶
以附楚魏楚魏欲得王之重寳必内吾使趙使入楚魏¶
秦必疑天下之合從且必恐如此則媾乃可為也趙王¶
不聼與平陽君為媾發鄭朱入秦秦内之趙王召虞卿¶
<pb:KR3k0013_WYG_736-36a>¶
曰寡人使平陽君為媾於秦秦已内鄭朱矣卿以為奚¶
如虞卿對曰王不得媾軍必破矣天下賀戰勝者皆在¶
秦矣鄭朱貴人也入秦秦王與應侯必顯重以示天下¶
楚魏以趙為媾必不救王秦知天下不救王則媾不可¶
得成也應侯果顯鄭朱以示天下賀戰勝者終不肯媾¶
長平大敗遂圍邯鄲為天下笑秦解邯鄲圍而趙王入¶
朝使趙郝約事於秦割六縣而媾虞卿謂趙王曰秦之¶
攻王也倦而歸乎王以其力尚能進愛王而弗攻乎王¶
<pb:KR3k0013_WYG_736-36b>¶
曰秦之攻我也不遺餘力矣必以倦而歸也虞卿曰秦¶
以其力攻其所不能取倦而歸王又以其力之所不能取¶
以送之是助秦自攻也來年秦復攻王王無救矣王以¶
虞卿之言告趙郝趙郝曰虞卿誠能盡秦力之所至乎¶
誠知秦力之所不能進此彈丸之地弗與秦來年復攻¶
王王得無割其内而媾乎王曰請聼子割矣子能必使¶
來年秦之不復攻我乎趙郝對曰此非臣之所敢任也¶
他日三晉之交於秦相善也今秦善韓魏而攻王王之¶
<pb:KR3k0013_WYG_736-37a>¶
所以事秦必不如韓魏也今臣為足下解負親之攻開¶
關通幣齊交韓魏至來年而王獨取攻於秦此王之¶
所以事秦必在韓魏之後也此非臣之所敢任也王以¶
告虞卿虞卿曰郝言不媾來年秦復攻王王得無割其¶
内而媾乎今媾郝又以不能必秦之不復攻也今雖割¶
六城何益來年復攻又割其力之所不能取而媾此自¶
盡之術也不如無媾秦雖善攻不能取六縣趙雖不能¶
守終不失六城秦倦而歸兵必罷我以六城收天下以¶
<pb:KR3k0013_WYG_736-37b>¶
攻罷秦是我失之於天下而取償於秦也吾國尚利孰¶
與坐而割地自弱以强秦哉今郝曰秦善韓魏而攻趙¶
者必以為韓魏不救趙也而王之軍必孤又以王之事¶
秦不如韓魏也是使王歳以六城事秦也即坐而城地¶
盡來年秦復求割地王將與之乎弗與是棄前功而挑¶
秦禍也與之則無地以給之語曰强者善攻弱者不能¶
守今坐而聼秦秦兵不弊而多得地是强秦而弱趙也¶
以益强之秦而割愈弱之趙其計固不止矣且王之地¶
<pb:KR3k0013_WYG_736-38a>¶
(有/)盡而秦之求無已以有盡之地而給無已之求其勢¶
必無趙矣趙王計未定樓緩從秦來趙王與樓緩計之¶
曰予秦地何如毋予孰吉緩辭讓曰此非臣之所能知¶
也王曰雖然試言公之私樓緩對曰王亦聞夫公甫文¶
伯母乎公甫文伯仕於魯病死女子為自殺於房中者¶
二人其母聞之弗哭也其相室曰焉有子死而弗哭者¶
乎其母曰孔子聖人也逐於魯而是人不隨也今死而¶
婦人為之自殺者二人若是者必其於長者薄而於婦¶
<pb:KR3k0013_WYG_736-38b>¶
人厚也故從母言之是為賢母從妻言之是必不免為¶
妬妻故其言一也言者異則人心變矣今臣新從秦來¶
而言勿予則非計也言予之恐王以臣為為秦也故不¶
敢對使臣得為大王計不如予之王曰諾虞卿聞之入¶
見王曰此飾説也王眘(音/慎)勿予樓緩聞之徃見王王又¶
以虞卿之言告樓緩樓緩對曰不然虞卿得其一不得¶
其二夫秦趙搆難而天下皆説何也曰吾且因强而乘¶
弱矣今趙兵困於秦天下之賀戰勝者則必盡在於秦¶
<pb:KR3k0013_WYG_736-39a>¶
矣故不如亟割地為和以疑天下而慰秦之心不然天¶
下將因秦之强怒乘趙之弊𤓰分之趙且亡矣何秦之¶
圖乎故曰虞卿得其一不得其二願王以此決之勿復¶
計也虞卿聞之徃見王曰危哉樓子之所以為秦者是¶
愈疑天下而何慰秦之心哉獨不言其示天下弱乎且¶
臣言勿予者非固勿予而已也秦索六城於王而王以¶
六城賂齊齊秦之深讎也得王之六城并力西擊秦齊¶
之聼王不待辭之畢也則是王失之於齊而取償於秦¶
<pb:KR3k0013_WYG_736-39b>¶
也而齊趙之深讎可以報矣而示天下有能為也王以¶
此發聲齊兵末窺於境臣見秦之重賂至趙而反媾於¶
王也從秦為媾韓魏聞之必盡重王重王必出重寳以¶
先於王則是王一舉而結三國之親而與秦易道也趙¶
王曰善則使虞卿東見齊王與之謀秦虞卿未返而秦¶
使者已在趙矣樓緩聞之亡去趙於是封虞卿以一城¶
虞卿又謂趙王曰人之情寜朝人寜朝於人乎趙王曰¶
寜朝人耳何故寜朝於人虞卿曰夫魏為從主而違者¶
<pb:KR3k0013_WYG_736-40a>¶
范痤也今王能以百里之地君萬戸之都請殺范痤痤¶
死則從事可移於趙趙王曰善乃使人以百里之地請¶
殺范痤於魏魏主許諾使司空執范痤而未殺也痤獻¶
書魏主曰臣聞趙王以百里之地請殺痤之身也夫殺¶
無罪痤薄故也而得百里之地大利也臣竊為大王美¶
之雖然而有一焉百里之地大可得而死者不可復生¶
也則王必為天下笑也臣竊以為與其死人市不若以¶
生人市便也又遺其後相信陵君(一作信/安君)書曰夫趙魏¶
<pb:KR3k0013_WYG_736-40b>¶
敵戰之國也趙王以咫尺之書來而魏王輕為之殺無¶
罪之痤痤雖不肖故魏之免相也嘗以魏之故得罪於¶
趙夫國内無用臣外雖得地勢不能守然今能用魏者¶
莫如君矣王聼趙殺痤之後强秦襲趙之欲倍趙之割¶
君將何以止之此君之累也信陵君曰諾遽言之王而¶
出之¶
孫臏齊臣也魏伐趙趙與韓親共擊魏趙不利戰於南¶
梁宣王召田忌復故位韓氏請救於齊宣王召大臣而¶
<pb:KR3k0013_WYG_736-41a>¶
謀曰蚤救孰與晩救騶忌子曰不如勿救田忌曰弗救¶
則韓且折而入於魏不如蚤救之孫臏曰夫韓魏之兵¶
未弊而救之是吾代韓受魏之兵顧反聼命於韓也且¶
魏有破國之志韓見亡必東面而愬於齊矣吾因深結¶
韓之親而晩承魏之弊則可重利而得尊名也宣王曰¶
善乃隂告韓之使者而遣之韓因恃齊五戰不勝而東¶
委國於齊齊因起兵使田忌田嬰將(嬰一/作盻)孫子為師救¶
韓趙以擊魏大敗之馬陵殺其將龎涓虜魏太子申(又/云)¶
<pb:KR3k0013_WYG_736-41b>¶
(南梁之難韓氏請救于齊田侯召大臣而謀曰早救之/孰與晚救之便張丐對曰晩救之韓且折而入于魏不)¶
(如蚤救之田忌曰不可夫韓魏之兵未弊而我救之是/我代韓而受魏之兵顧反聴命于韓也且夫魏有破韓)¶
(之志韓見且亡必東愬于齊我因隂結韓之親而晩承/魏之弊則國可重利可得名可尊矣田侯曰善乃隂告)¶
(韓使者而遣之韓自以専有齊國五戰五不勝東愬于/齊齊因起兵擊魏大敗之馬陵魏破韓弱韓魏之君因)¶
(田嬰北面而朝田/侯田侯齊宣王也)¶
樂毅為燕亞卿當是時齊湣王强南敗楚相唐昧於重¶
丘西摧三晉於觀津遂與三晉擊秦助趙滅中山破宋¶
廣地千餘里與秦昭王爭重為帝已而復歸之諸侯皆¶
<pb:KR3k0013_WYG_736-42a>¶
欲背秦而服於齊湣王自矜百姓弗堪於是昭王問伐¶
齊之事樂毅對曰齊覇國之餘業也地大人衆未易獨¶
攻也王必欲伐之莫如與趙及楚魏於是使樂毅約趙¶
恵文王别使連楚魏令趙嚪秦(嚪進説/之意)以伐齊之利諸¶
侯害齊湣王之驕暴皆爭合從與燕伐齊樂毅還報燕¶
昭王悉起兵使樂毅為上將軍¶
惠施魏臣也齊魏戰於馬陵齊大勝魏殺太子申覆十萬¶
之軍魏王召惠施而告之曰夫齊寡人之讎也怨之至死不¶
<pb:KR3k0013_WYG_736-42b>¶
忘國雖小吾嘗欲悉起兵而攻之何如對曰不可臣聞之王¶
者得度而覇者知計今王所以告臣者疏於度與計王固先¶
屬怨於趙而後與齊戰今戰不勝國無守戰之備王又欲¶
起而攻齊此非臣之所諭也王若欲報齊乎則不如因¶
變服折節而朝齊楚王必怒矣王㳺人而令其鬬則楚¶
必伐齊以休楚而伐罷齊則必為楚禽矣是王以楚毁¶
齊也王曰善乃使人報於齊願臣畜而朝田嬰許諾張¶
丑曰不可戰不勝魏而得朝禮與魏和而下楚此可以¶
<pb:KR3k0013_WYG_736-43a>¶
大勝也今戰勝魏覆十萬之軍而禽太子申臣萬乘之¶
魏而卑秦楚此其暴戾定矣且楚王之為人也好用兵¶
而甚務名終為齊患者必楚矣田嬰不聼遂内魏王而¶
與之並朝齊使再至趙氏醜之楚王怒自將而伐齊趙¶
應之大敗齊於徐州¶
　¶
　¶
　¶
<pb:KR3k0013_WYG_736-43b>¶
　¶
　¶
　¶
　¶
　¶
　¶
　¶
　册府元龜巻七百三十六¶
