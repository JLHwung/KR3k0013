# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:20.535880
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百二十八
<pb:KR3k0013_WYG_528-1a>¶
欽定四庫全書¶
　册府元龜卷五百二十八　宋　王欽若等　撰¶
　　諌諍部¶
　　　規諌第五¶
晉叚灼泰始中為議郎上書陳時宜曰臣聞天時不如¶
地利地利不如人和三里之城五里之郭環圍而攻之¶
有不克者此天時不如地利城非不高池非不深穀非¶
不多兵非不利委而去之此地利不如人和然古之王¶
<pb:KR3k0013_WYG_528-1b>¶
者三里之城五里之郭不可攻也人心不和雖金城湯¶
池不能守也臣推此以廣其義舜彈五絃之琴詠南風¶
之詩而天下自理由堯人可比屋而封也昔者多難姦¶
雄屢起擾亂衆心刀鋸相乘流死之孤哀聲未絶故臣¶
以為陛下當深思逺念杜漸防萌彈琴詠詩垂拱而已¶
其要莫若推恩以恊和黎庶故推恩足以保四海不推¶
恩不足以保妻子是故唐堯以親睦九族為先周文以¶
刑于寡妻為急明王聖主莫不先親後疎自近及逺臣¶
<pb:KR3k0013_WYG_528-2a>¶
以為太宰司徒衞將軍三王宜留洛中鎮守其餘諸王¶
自州征足任者年十五以上悉遣之國為選中郎傅相¶
才兼文武以輔佐之聴于其國繕修兵馬廣布恩信必¶
撫下如子愛國如家君臣分定百世不遷連城開地為¶
晉魯衞所謂磐石之宗天下服其强矣雖云割地譬猶¶
囊漏貯中亦一家之有耳若慮後世强大自可預為制¶
度使得推恩以分子弟如此則枝分葉布稍有削小漸¶
使轉至萬國亦後世之利非所患也昔在漢世諸呂自¶
<pb:KR3k0013_WYG_528-2b>¶
疑内有朱虛東牟之親外有諸侯九國之强故不敢動¶
揺于今之宜諸侯强大是為太山之固非我族類其心¶
必異而魏法禁錮諸王親戚隔絶不祥莫大焉間者無¶
故又𤓰分天下立五等諸侯上不象賢下不議功而是¶
非雜揉例受茅土似權時之宜非經乆之制將遂不改¶
此亦煩擾之人漸亂之階也夫國之興也由于九族親¶
睦黎庻恊和其衰也由于骨肉疏絶百姓離心故夏邦¶
不安伊尹歸殷殷邦不和呂氏入周殷鑒在于夏后去¶
<pb:KR3k0013_WYG_528-3a>¶
事之誡誠來事之鑒也又陳曰昔伐蜀募取涼州兵馬¶
羗中徤兒許以重報五千餘人隨鄧艾討賊功皆第一¶
而乙亥詔書州郡將督不與中外軍同雖在上功無應¶
封者惟金城太守楊欣所謂領兵以逼江由之勢得封¶
三十人自金城以西非在欣部無一人封者茍在中軍¶
之例雖下功必侯如州郡雖功髙不封非所謂近不重¶
施遠不遺恩之謂也臣聞魚懸由于甘餌勇夫死于重¶
報故荆軻慕燕丹之義專諸感闔閭之愛七首振于秦¶
<pb:KR3k0013_WYG_528-3b>¶
庭吳刀耀于魚腹視死如歸豈不有由也哉夫功名重¶
賞士之所競不平致怨由來乆矣詩云尸鳩在桑其子¶
七兮淑人君子其儀一兮臣以為此等宜蒙爵封灼前¶
後陳事輒見省覽然身微官孤不見進序乃取長假還¶
鄉里臨去遣息上表曰臣受恩三世剖符守境試用無¶
績沉伏有年犬馬之力無所復堪陛下𢎞廣納之聴採¶
狂夫之言原臣侵官之罪不問干忤之愆天地厚恩於¶
臣足矣臣聞忠臣之於其君猶孝子之於其親進則有¶
<pb:KR3k0013_WYG_528-4a>¶
欣然之慶非貪官也退則有慼然之憂非懐祿也其意¶
在于不忘光君榮親情所不能已已者也臣伏自悼私¶
懐至憾生長荒裔而乆在外任自還抱疾未嘗覲見陛¶
下竟不知臣何人此臣之憾一也遭運㑹之世値有事¶
之時而不能&KR0183;功名于竹帛此臣之憾二也逮事聖明¶
之君而尫瘁羸劣陳力又不能當歸死地下此臣之憾¶
三也哀二親早亡隕兄弟並凋喪孝敬無復施于家門¶
此臣之憾四也夏之日忽以過冬之夜尋復來人生百¶
<pb:KR3k0013_WYG_528-4b>¶
歳尚以為不足而臣中年嬰災此臣之憾五也慙日月¶
之所養愧昊蒼而無報此臣之所以懐五憾而歎息臨¶
歸路而自悼者也語有之曰華言虛也至言實也苦言¶
藥也甘言疾也臣欲言天下太平而靈龜神狐未見仙¶
芝萐莆未生麒麟未游乎靈禽之囿鳯凰未儀于太極¶
之庭此臣之所不敢華言而為佞者也昔漢高祖初定¶
天下于時戍卒婁敬上書諌曰陛下取天下不與成周¶
同而欲比隆成周臣竊以為不侔于是漢祖感悟深納¶
<pb:KR3k0013_WYG_528-5a>¶
其言賜姓為劉氏又顧謂陸賈曰為我著秦所以亡而¶
吾所以得之者賈乃作新語之書述敘前世成敗以為¶
勸戒又田肯建一言之計非親子弟莫可使王齊者而¶
受千金之賜故世稱漢祖之寛明博納所以能成帝業¶
也今之言世者皆曰堯舜復興天下已太平矣臣猶以¶
為未亦竊有所勸焉且百王垂制聖賢吐言來事之明¶
鑒也孟子曰堯不能以天下與舜則舜之有天下也天¶
與之也昔舜為相堯三年之喪畢舜避堯之子于南河¶
<pb:KR3k0013_WYG_528-5b>¶
天下諸侯朝覲者訟獄者不之堯之子而之舜舜曰天¶
也乃之中國踐天子位焉若居堯之宫逼堯之子非天¶
所與者也曩昔西有不臣之蜀東有僣號之吳三主鼎¶
足並稱天子魏文帝率萬乘之衆受禪于靡陂而自以¶
德同唐虞以為漢獻即是古之堯自謂即是今之舜乃¶
謂孟軻荀卿不通禪代之變遂作禪代之文刻石垂誡¶
班示天下傳之後世亦安能使將來君子皆曉然心服¶
其義乎然魏文徒希慕堯舜之名推新集之魏欲以同¶
<pb:KR3k0013_WYG_528-6a>¶
于唐虞之盛忽骨肉之恩忘藩屏之固竟不能使四海¶
賔服混一皇化而于時羣臣莫有諌者不其過矣哉荀¶
卿曰堯舜禪讓是不然矣天下者至重也非至强莫之¶
能任至大也非至辨莫之能分至衆也非至明莫之能¶
治此三至者非聖人莫之能盡者也由此言之荀卿孟¶
軻亦各有所不取焉陛下受禪從東府入西宫兵刃耀¶
天旌旗翳日雖應天順天同符唐虞然法度損益則亦¶
不異于魏文矣故宜資三至以彊制之而今諸王有立國¶
<pb:KR3k0013_WYG_528-6b>¶
之名而無襟帶之實又蜀地有自然之險是歴代姦雄¶
之所闚&KR0959;逋逃之所聚也而無親戚子弟守此豈深思¶
逺慮杜漸防萌者乎昔漢文帝據已成之業六合同風¶
天下一家而賈誼上疏陳當時之勢猶以為譬如抱火¶
厝于積薪之下而寢其上火未及然因謂之安此言誠¶
存不忘亡安不忘亂者也然臣之慺慺亦願陛下居安¶
思危無曰高高在上常念臨深之義不忘履氷之戒盡¶
除魏世之弊法綏以新政之大化使萬邦欣欣喜戴洪¶
<pb:KR3k0013_WYG_528-7a>¶
恩昆蟲草木咸蒙恩潤朝廷詠康哉之歌山藪無伐檀¶
之人此固天下所視望者也陛下自初踐阼發無諱之¶
詔置箴諌之官赫然寵異諤諤之臣以明好直言之信¶
恐陳事者知直之不用皆杜口結舌祥瑞亦何由來哉¶
臣無陸生之才不在顧問之地盖聞主聖臣直義在于¶
有犯無隱臣不惟疏逺未信而言敢歴論前代隆名之¶
君及亡敗之主廢興所由又博陳舉賢之路廣開養老¶
之制崇必信之道又張設義者之難凡五事以聞臣之¶
<pb:KR3k0013_WYG_528-7b>¶
所言皆直陳古今所行故事非新聲異端也辭議實淺¶
不足採納然臣私心誠謂有可發起覺悟遺忘願陛下察¶
臣愚忠愍臣狂直無使天下以言者為戒疾痛増篤退¶
念桑梓之詩惟狐死之義輒長取休歸近墳墓顧瞻宫¶
闕繫情皇極不勝丹欵遣息頴表言其一曰臣聞善有¶
章也著在經典惡有罰也戒在刑書上自逺古下洎秦¶
漢其聖王覇主及亡國闇君故可得而稱至于忠蹇賢¶
相及謟佞姦臣亦可得而言故朝有諤諤盡規之臣無¶
<pb:KR3k0013_WYG_528-8a>¶
不昌也任用諛阿唯唯之士無不亡也是有國者皆欲¶
求忠以自輔舉賢以自佐而亡國破家者相繼皆由任¶
失其人所謂賢者不賢忠者不忠也臣謹言前任賢所¶
由興任不肖所以亡者堯之末年四凶在朝而不去八¶
元在家而不舉然終至天地平寧四門穆穆其功固在¶
重華之為相夏癸放于鳴條商辛梟于牧野此俱萬乘¶
之主國滅身擒由不能屬任賢相用婦人之言荒淫無¶
道肆志沉宴作靡靡之樂長夜之飲于是登糟丘臨酒¶
<pb:KR3k0013_WYG_528-8b>¶
池觀牛飲望肉林龍逢忠而被害比干諌而剖心天下¶
之所以歸惡者也太甲暴虐顚覆湯之典刑於是伊尹¶
放之桐宫而能改悔反善三年而後歸于亳既已放而¶
復還殷道微而復興諸侯咸服號稱太宗實頼阿衡之¶
盡忠也周室既衰諸侯並爭天王微弱政遂陵遲齊桓¶
公淫亂之主耳然所以能九合一匡之功有尊周之名¶
誠管夷吾之力及其死也虫流出門豈非任豎刁之過¶
乎但一桓公之身得管仲其功如彼任豎刁其亂如此¶
<pb:KR3k0013_WYG_528-9a>¶
夫榮辱存亡實在所任可不審哉秦穆伯翳之後微微¶
小邑至秦仲始大有車馬禮樂侍御之好焉自穆公至¶
于始皇皆能留心侍賢逺求異士招由余于西戎致五¶
羖于宛市取丕豹于晉卿迎蹇叔于宋里由是四方雄¶
俊繼踵而至故能世為彊國吞滅諸侯奄有天下兼稱¶
皇帝由謀臣之助也道化未淳死于沙丘胡亥乘虐用¶
詐自立不能𢎞濟綂緒克成堂搆而乃殘賊仁義毒流¶
黔首故陳勝吳廣奮臂大呼而天下響應于是趙高逆¶
<pb:KR3k0013_WYG_528-9b>¶
亂閻樂承指二世窮迫自戮望夷子嬰雖立去帝為王¶
孤危無輔四旬而亡此由邪臣擅命指鹿為馬所以速¶
秦之禍也秦失其鹿豪傑競逐項羽既得而失之其咎¶
在烹韓生而范増之謀不用假令羽既距項伯之邪説¶
斬沛公于鴻門都咸陽以號令諸侯則天下無敵矣而¶
羽距韓生之忠諌背范増之深計自謂覇王之業已定¶
都彭城還故鄉為晝被文繡此盖世俗兒女之情耳而¶
羽榮之是故五載為漢所擒至死尚不知覺悟乃曰天¶
<pb:KR3k0013_WYG_528-10a>¶
亡我非戰之罪甚痛矣哉且夫士之歸仁猶水之歸下¶
禽之走曠野故曰為川驅魚者獺也為藪驅雀者鸇也¶
為湯武驅人者桀紂也漢高祖起于布衣提三尺之刄¶
而有天下用六國之資無唐虞之禪豈徒頼良平之竒¶
謀盡英雄之智力而已乎亦由項氏為驅人也子孫承¶
基三百餘年逮成帝委政舅家使權勢外移安昌侯張¶
禹者漢之三公成帝保傅也帝親幸其家拜禹牀下深¶
問天災人事禹當推大臣之節為社稷深慮忠言嘉謀¶
<pb:KR3k0013_WYG_528-10b>¶
陳其災患則王氏不得專權寵王莽無緣乘勢位遂託¶
雲龍而登天衢令漢祚中絶也禹謟佞不忠挾懐私計¶
徒低昂于五侯之間茍取容媚而已是以朱雲抗節求¶
尚方斬馬劔欲以斬禹以戒其餘可謂至忠矣而成帝¶
尚復不悟乃以為居下訕上廷辱保傅罪死無赦詔御¶
史將雲下欲急烹之雲攀殿折檻幸頼左將軍辛慶忌¶
叩頭流血以死爭之若不然則雲已摧碎矣後雖釋檻¶
不修欲以彰明直臣誠足以為後世之戒亦何益于漢¶
<pb:KR3k0013_WYG_528-11a>¶
室之所由亡也哉然世之論者以為亂臣賊子無道之¶
甚莫過于莽此亦猶紂之不善不如是之甚也傳稱莽¶
始起外戚折節力行以要名譽宗族稱孝朋友歸仁及¶
其輔成哀之際勤勞國家動見稱述然于時人士詣闕¶
上書薦莽者不可勝紀内外羣臣莫不歸莽功德遭遇¶
漢室中微國嗣三絶而太后壽考為之宗主故莽得遂¶
策命孺子而奪其位也昔湯武之興亦逆取而順守之¶
耳向莽深惟殷周取守之術崇道德務仁義履信實去¶
<pb:KR3k0013_WYG_528-11b>¶
華偽施惠天下十有八年恩足以感百姓義足以結英¶
雄人懐其徳豪傑並用如此宗廟社稷宜未滅也光武¶
雖復賢才大業詎可冀哉莽即位之後自謂天人之助¶
以為功廣三王德茂唐虞乃自驕矜奮其威詐班宣符¶
䜟震暴殘酷窮凶極惡人怨神怒冬雷霆以警其耳目¶
夏地動以愓其心腹而莽猶不知覺悟方復重興不順¶
時之命竟連伍之刑媚佞者親幸忠諌者誅夷由是天¶
下忿懥外内俱發四海分離城池不守身死于匹夫之¶
<pb:KR3k0013_WYG_528-12a>¶
手為天下笑豈不異哉其所由然者非取之過而守之¶
非道也莽既屠㓕六合雲擾劉聖公已立而不辯盆子¶
承之而復敗公孫述又稱帝于蜀漢如此數子固非所¶
謂應天順人者徒為光武之驅除者耳夫天下者盖亦¶
天下之天下非一人之天下也殷商之旅其㑹如林矢¶
于牧野維予侯興又曰侯服于周天命靡常由此言之¶
主非常人也有徳則天下歸之無徳則天下叛之故古¶
之明王勞心逺慮常如臨川無津涯于是法天地象四¶
<pb:KR3k0013_WYG_528-12b>¶
時隆恩徳敬大臣近忠直逺佞人仁孝著乎宮牆𢎞化¶
洽于兆庶平直如砥矢信義感人神雖有椒房外戚之¶
寵不受其委曲之言雖有近習愛幸之豎不聴其姑息¶
之辭四門穆穆闢而不闔待諌者而無忌常戰戰慄慄¶
不忘戒懼所以欲永終天禄恐為將來聖賢之驅除也¶
且臣聞之懼危者常安者也憂亡者常存者也使夫有¶
國之君能安不忘危存不忘亡則本支百世長保榮祚¶
名位與天地無窮亦何慮乎為來者之驅除哉傳有之¶
<pb:KR3k0013_WYG_528-13a>¶
曰狂夫之言明主察焉其二曰士之立業行非一槩呉¶
起貪官母死不歸殺妻求將不孝之甚然在魏使秦人¶
不敢東向在楚則三晉不敢南謀曽參閔騫誠孝子也¶
不能宿夕離其親豈肯出身致死渉危險之地哉今大¶
晉應期運之所受齊聖羙于有虞而呉人不臣稱帝私¶
附此亦國之羞也陛下誠欲致熊羆之士不二心之臣¶
使奮威淮浦震服蠻荆者故宜疇咨博採廣開貢士之¶
路薦巖穴舉賢才徴命考試匪俊莫用今臺閣選舉塗¶
<pb:KR3k0013_WYG_528-13b>¶
塞耳目九品訪人誰問中正故據上品者非公侯之子¶
孫則當塗之昆弟也二者茍然則蓽門蓬户之俊安得¶
不有陸沉者哉其三曰昔田子方養老馬而窮士知所¶
歸況居天下之廣土立天下之正位行天下之大化乎¶
昔明王聖主無不養老老人衆多未必皆賢不可悉養¶
故父事三老所以明孝宗事五更所以明敬孟子曰老¶
吾老以及人之老㓜吾㓜以及人之㓜今天下雖定而¶
華山之陽無放馬之羣桃林之下未有休息之牛故以¶
<pb:KR3k0013_WYG_528-14a>¶
呉人尚未臣服故也夫饑者易為食渴者易為飲天下¶
元元瞻望新政願陛下思子方之仁念犬馬之勞思帷¶
盖之報發仁惠之詔廣開養老之制其四曰法令賞罰¶
莫大乎信古人有言曰人而無信不知其可況有養人¶
以惠使民以義而可以不信行之哉臣前為西郡太守¶
被州所下己未詔書羗人道逺其但募取樂行不樂勿¶
彊臣被詔書輒宣廣募示以賞信所得人名即條言征¶
西其晉人自可差簡丁彊如法調取至于羗人非恩義¶
<pb:KR3k0013_WYG_528-14b>¶
告喻則無欲度金城河西者也自往歳興軍渡河未曽¶
有變故刺史郭綏勸帥有方深加奬勵要許重報是以¶
所募感恩利賞遂立績效功在第一今州郡督將並已¶
受封羗中徤兒或王或侯不蒙論敘也晉文猶不貪原¶
而失信齊桓不肯惜地而背盟況聖主乎其五曰昔周¶
漢之興樹親建徳周因五等之爵漢有河山之誓及其¶
衰也神器奪于重臣國祚移于他人故滅周者秦非姬¶
姓也代漢者魏非劉氏也于今國家大計使異姓無裂¶
<pb:KR3k0013_WYG_528-15a>¶
土專封之邑同姓並據有連城之地縱復令諸王後世¶
子孫還自相并盖亦楚人失繁弱于雲夢尚為未亡其¶
弓也其于神器不移他族則始祖不遷之廟萬年億兆¶
不改其名矣大晉諸王二十餘人而公侯伯子男五百¶
餘國若言其國皆小乎則漢祖之起俱無尺土之地況¶
有國者哉將謂大晉世世聖賢而諸侯之裔常不肖邪¶
則放勲欽明而有丹朱瞽叟頑凶而有虞舜天下有事¶
無不由兵而無故多樹兵本廣開亂原臣故曰五等不¶
<pb:KR3k0013_WYG_528-15b>¶
便也臣以為可如前表諸王宜大其國増益其兵悉遣¶
守藩使形勢足以相接則陛下可髙枕而卧矣臣以為¶
諸侯伯子男名號皆宜更易之使封爵之制禄奉禮秩¶
並同天下諸侯之例臣聞與覆車同軌者未嘗安也與¶
死人同病者未嘗存也與亡國同法者未甞存也況乎¶
巍巍大晉方將登太山禪梁父刻石書勲垂示無窮宜¶
逺鑒徃代興廢深為嚴防使著事奮筆必有紀焉昔伊¶
尹恥其君不為堯舜此臣所以私懐慷愾自忘輕賤者¶
<pb:KR3k0013_WYG_528-16a>¶
也灼書奏帝覽而異焉擢為明威將軍魏興太守卒于¶
官¶
嵇紹為侍中惠帝初反正紹上疏曰臣聞改前轍者則¶
車不傾革徃弊者則政不爽太一綂于元首百司役于¶
多士故文武興于上成康穆于下也存不忘亡易之義¶
善願陛下無忘金城大司馬無忘潁上大將軍無忘黄¶
橋則禍亂之名無由兆矣¶
索綝為衞將軍三秦人尹桓解武等數千家盗發漢覇¶
<pb:KR3k0013_WYG_528-16b>¶
杜二陵多獲珍寶愍帝問綝曰漢陵中物何乃多耶綝¶
對曰漢天子即位一年而為陵天下貢賦三分之一供¶
宗廟一待賔客一充山陵漢武帝享年乆長兆葬而茂¶
陵不復容物其樹皆已可拱赤眉取陵中物不能減半¶
于今猶朽帛委積珠玉未盡此二陵是儉者耳亦百世¶
之誡也¶
應詹為後軍將軍元帝大興中三吳大饑詔百官各上¶
封事詹表曰夫一人不耕天下必有受其饑者而軍興¶
<pb:KR3k0013_WYG_528-17a>¶
以來征戰運漕朝廷宗廟百官用度既已殷廣下及工¶
商流寓僮僕不親農桑而游食者以十萬計不思開立¶
美利而望足國給人豈不難哉古人言曰饑寒並至堯¶
舜不能使野無盗宼貧富並兼雖臯陶不能使强不陵¶
弱故有國家者何嘗不務農穀近魏武皇帝用棗祗韓¶
浩之議廣建屯田又于征伐之中分帶甲之士隨宜開¶
墾故下不甚勞而大功克舉也間者流人奔東吳東吳¶
今檢皆已還江及西良田曠廢未乆火耕水耨為功尤¶
<pb:KR3k0013_WYG_528-17b>¶
易宜簡易流人興復農官功勞報賞皆如魏氏故事一¶
年中與百姓二年分税三年計賦税以使之公私兼濟¶
則倉盈庾億可計日而待也又曰昔高祖使蕭何鎮關¶
中光武令宼恂守河内魏武委鍾繇以西事故能使八¶
表夷蕩區内緝寧今中州蕭條未蒙彊理此兆庻所以¶
企望壽春一方之㑹去此不逺宜選都督有文武經畧¶
者逺以振江洛之形勢近以作徐豫之藩鎮綏集流散¶
使人有攸依專任農功令事有所寄趙充國農于金城¶
<pb:KR3k0013_WYG_528-18a>¶
以平西零諸葛亮耕于渭濵規抗上國今諸軍自不對¶
敵皆宜齊課¶
虞預除佐著作郎大興二年大旱詔求讜言直諌之士¶
預上書諌曰大晉受命于今五十餘載自元康以來王¶
德始缺戎翟及于中國宗廟焚為灰燼千里無煙㸑之¶
氣中華無冠帶之人自天地開闢書籍所載大亂之極¶
未有若兹者也陛下聖德先覺超然逺鑒作鎮東南聲¶
教遐被上天眷顧人神賛謀雖云中興其實受命少康¶
<pb:KR3k0013_WYG_528-18b>¶
宣王誠未足喻然南風之歌不著而陵遲之俗未改者¶
何也臣愚謂為國之要在于得才得才之術在于抽引¶
茍其可用讎敵必舉高宗文王思佐發夢傅巖拔以為¶
相載釣老而師之下至列國亦有斯事故燕重郭隗而¶
三士競至魏式干木而秦兵退舍今天下雖弊人士雖¶
寡十室之邑必有忠信世不乏驥求則可致而束帛未¶
賁于丘園蒲輪頓轂而不駕所以大化不洽而雍熈有¶
闕者也預以宼賊未平當須良將又上疏曰臣聞承平¶
<pb:KR3k0013_WYG_528-19a>¶
之世其教先文撥亂之運非武不克故牧野之戰呂望¶
杖鉞淮夷作難召伯專征獫狁為暴衞霍長驅故陰陽¶
不和擢士為相三軍不勝拔卒為將漢帝既定天下猶¶
思猛士以守四方孝文志在鉅鹿馮唐進説魏尚復守¶
詩稱﨣﨣武夫公侯干城折衝之佐豈可忽哉況今中¶
州荒弊百無一存牧守官長非戎貊之族類即宼竊之¶
幸脱陛下登阼威暢四方故令此等反善向化然狼子¶
獸心輕薄易動羯衆未殄益使難安周撫陳州相係背¶
<pb:KR3k0013_WYG_528-19b>¶
叛徐龕驕黠無所拘忌放兵侵掠罪已彰灼昔葛伯違¶
道湯獻之牛呉濞失禮錫以几杖惡成罪著方復加戮¶
龕之小醜何足不滅然預備不虞古之善教矧乃有虞¶
可不為防為防之術宜得良將將不素簡難以應敵壽¶
春無鎮祖逖孤立前有勁虜後無係援雖有智力非可¶
持乆願陛下咨之羣公博舉于衆若當局之才必允其¶
任則宜奬勵使不顧命旁料冗猥或有可者厚加寵待¶
足令忘身昔英布見慢恚欲自裁出觀供置然後致力¶
<pb:KR3k0013_WYG_528-20a>¶
禮遇之恩可不隆哉誠知山河之量非塵露可益神鑒之¶
慮非愚淺所測然匹夫&KR0276;婦猶有憂國之言況臣得厠¶
朝堂之末蒙冠帶之榮者乎後為著作郎咸和初夏旱¶
詔衆官各陳致雨之意預議曰臣聞天道貴信地道貴¶
誠誠信者盖二儀之所以生植萬物人君之所以保乂¶
黎蒸是以殺伐擬于震雷推恩象于雲雨刑罰在于必¶
信慶賞在于平均臣聞間者以來刑獄轉繁多力者則¶
廣牽連逮以稽年月無援者則嚴其檟楚期于入重是¶
<pb:KR3k0013_WYG_528-20b>¶
以百姓嗷然感傷和氣臣愚以為輕刑耐罪宜速决遣¶
殊死重囚加以請寛徭息役務遵節儉砥礪朝臣使各¶
知禁盖老牛不犧禮有常制而自頃衆官拜受祖贈轉¶
相誇尚屠殺牛犢動有十數醉酒沉湎無復限度傷財¶
敗俗所虧不少昔殷宗修德以消桑林之異宋景善言¶
以退熒惑之變楚國無災莊王是懼盛德之君未嘗無¶
𤯝應以順信天佑乃隆臣學見淺闇言不足採¶
周嵩為御史中丞元帝以王敦勢盛漸疎忌王導等嵩¶
<pb:KR3k0013_WYG_528-21a>¶
上疏曰臣聞明君恩隆其道故賢智之士樂在其朝忠¶
臣將明其節故量時而後仕思隆其道故無過任之議¶
將明其節故無過寵之謗是以君臣並隆功格天地近¶
代以來德廢道衰君懷術以御臣臣挾利以事君君臣¶
交利而禍亂相尋故得失之迹難可詳言臣請較而明¶
之夫傅説之相高宗申召之輔宣王管仲之佐齊桓衰¶
范之翼晉文或宗師其道&KR0183;拱受成委以重權終致尊¶
主未有憂其逼已還為國蠧者也始田氏擅齊王莾簒¶
<pb:KR3k0013_WYG_528-21b>¶
漢皆藉封土之强假累世之寵因闇弱之主資母后之¶
權樹比周之黨階絶滅之勢然後乃能行其私謀以成¶
簒奪之禍耳豈遇立功之主為天人所相而能運其姦¶
計以濟其不軌者哉光武以王族奮于閭閻因時之望¶
收攬英竒遂續漢業以美中興之功及天下既定頗廢¶
黜功臣者何哉武力之士不達國體以立一時之功不¶
可乆假以權勢其興廢之事亦可見矣近者三國鼎峙¶
並以雄畧之才命世之能皆委頼俊哲終成功業貽之¶
<pb:KR3k0013_WYG_528-22a>¶
後嗣未有愆失遺將來之憾者也今王導王&KR1561;等方之¶
前賢猶有所後至于忠索竭誠義以輔上共隆洪基翼¶
成大業亦昔之亮也雖陛下乘奕世之德有天人之㑹¶
割據江東奄有南極龍飛海隅興復舊物此亦羣才之¶
明豈徒陛下之力也哉今王業雖建羯宼未梟天下蕩¶
蕩不賔者衆公私匱竭倉庾未充梓宮沉淪妃后不反¶
正委能任賢推轂之日也功業垂就晉祚方隆而一旦¶
聴孤臣之言惑疑似之説乃更以危為安以疎易親放¶
<pb:KR3k0013_WYG_528-22b>¶
逐舊德以佞伍賢逺虧既徃之明顧傷伊管之效傾巍¶
巍之望喪如山之功將令賢智杜心義士喪志近招當¶
時之患逺遺來世之笑夫安危在號令存亡在寄任以¶
古推今豈可不寒心而哀歎者哉臣兄弟受遇無彼此¶
之嫌而臣干犯時諱觸忤龍鱗者何誠念社稷之憂欲¶
報之于陛下也古之明王思聞其過悟逆耳之言以明¶
成敗之由故採納愚言以考虛實上為宗廟無窮之計¶
下收億兆元元之命臣不勝憂憤竭愚以聞疏奏帝感¶
<pb:KR3k0013_WYG_528-23a>¶
悟故導等獲全¶
熊逺自元帝為丞相引為主簿時朝廷草創議斷不循¶
法律人立異議高下無狀逺奏曰禮以崇善法以閑非¶
故禮有常典法有常防人知惡而無邪心是以周建象¶
魏之制漢創畫一之法故能𢎞大道以至刑厝律令之¶
作由來尚矣經賢智歴夷險隨時斟酌最為周備自軍¶
興以來法度陵替至于處事不用律令競作屬命人立¶
異議曲適物情虧傷大例府立節度復不奉用臨事改¶
<pb:KR3k0013_WYG_528-23b>¶
制朝作夕更至于主者不敢任法每輒關咨委之大官¶
非為政之體若本曹處事不合法令監司當以法彈違¶
不得動用開塞以壊成事按法盖麤術非妙道也矯割¶
物情以成法耳若每隨物情輒改法制此為以情壊法¶
法之不一是謂多門開人事之路廣私請之端非先王¶
立法之本意也凡為較議者若違律令節度當合經傳¶
及前此故事不得任情以破成法愚謂宜令錄事更立¶
條制諸立議者皆當引律令經傳不得直以情言無所¶
<pb:KR3k0013_WYG_528-24a>¶
依凖以虧舊典也若開塞隨宜以權道物此是人君之¶
所得行非臣子所宜專用王者常徵文據法以是為斷¶
耳是時帝以權宜從事尚未能從¶
郭璞為著作侍郎于時陰陽錯謬而刑獄繁興璞上疏¶
曰臣聞春秋之義貴元慎始故分至啓閉以觀雲物所¶
以顯天人之説存休咎之徵臣不揆淺見輒依歲首有¶
所占卦得解之既濟按爻論思方渉春木玊龍德之時¶
而為廢氷之氣來見乘加外陽未布隆陰仍積坎為法¶
<pb:KR3k0013_WYG_528-24b>¶
象刑獄所麗變坎加離厥象不燭以義推之皆為刑獄¶
殷煩理有壅濫又去年十二月二十九日太白蝕月月¶
者屬坎羣陰之府所以炤察幽情以佐太陽者也太白¶
金行之星而來犯之天意若曰刑理失中自壊其所以¶
為法者也臣術學庸近不練内事卦理所及敢不盡言¶
又去秋以來沉雨跨年雖為金家沙火之祥然亦是刑¶
獄充溢怨歎之氣所致徃建興四年十二月中行丞相¶
令史淳于伯刑于市而血逆流長漂泊者小人雖罪在¶
<pb:KR3k0013_WYG_528-25a>¶
未允何足感動靈變致若斯之恠耶明皇天所以保佑¶
金家子愛陛下屢見災異勤動無已陛下宜側身思懼¶
以應靈譴皇極之讁事不虛降不然恐將來必有愆陽¶
苦雨之災摧震薄蝕之變狂狡蠢戾之妖以益陛下旰¶
食之勞也臣謹尋按舊效所以緣咎而致慶因異而邁¶
政故木不生庭太戊無以隆雉不鳴鼎武丁不為宗夫¶
寅畏者所以享福怠傲者所以招患此自然之符應不¶
可不察也按解卦繇云君子以赦過宥罪既濟云思患¶
<pb:KR3k0013_WYG_528-25b>¶
而豫防之臣愚以為宜發哀矜之詔引在予之責蕩除¶
瑕釁賛陽布惠使幽弊之人應蒼生以悦育否滯之氣¶
隨谷風而舒散此亦寄時事以制用藉開塞而曲成者¶
也臣竊觀陛下心明仁恕體之自然天假其祚奄有區¶
夏啓重光于已昧廓四祖之遐武祥靈表瑞人鬼獻謀¶
應天順時殆不過此然陛下即位以來中興之化未闡¶
雖躬綜萬機勞逾日昃𤣥澤未加于羣生聲教未被乎¶
宇宙臣子未寧于上黔細未緝于下鴻雁之詠不興康¶
<pb:KR3k0013_WYG_528-26a>¶
哉之歌不作何也杖道之情未著而任刑之風先彰經¶
國之畧未振而軌物之跡屢遷夫法令不一則人情惑¶
職次數改則覬覦生官方不審則粃政作懲勸不明則¶
善惡渾此有國者之所慎也臣竊為陛下惜之夫以區¶
區之曹參猶能遵蓋公之一言倚清靜以鎮俗寄市獄¶
以容非德音不忘流詠于今漢之中宗聰悟獨斷可謂¶
令主然厲意刑名用虧純德老子以禮為忠信之薄況¶
刑又是禮之糟粕者乎夫無為而為之不宰而宰之固¶
<pb:KR3k0013_WYG_528-26b>¶
陛下之所體者也恥其君不為堯舜者亦豈惟古人是¶
以敢肆狂瞽不隱其懐若臣言可採或所以為塵露之¶
益若不足採所以廣納聴之門願陛下少留神鑒賜察¶
臣言疏奏優詔報之璞又覩日有黒氣上疏曰臣以頑¶
昧近者冐陳所見陛下不遺狂言事蒙御省伏讀聖詔¶
歡懼交戰臣前云三陽未布隆陰仍積坎為法象刑獄¶
所麗變坎加離厥象不燭疑將來必有薄蝕之變也此¶
月四日日出山六七丈精光潜抹而色都赤中有異物¶
<pb:KR3k0013_WYG_528-27a>¶
大如雞子又有青黒之氣共相摶擊良乆乃解按時在¶
歲首純陽之月日在癸亥全陰之位而有此異殆元首¶
供禦之義不顯消復之理不著之所致也計去秋所陳¶
未及一月而更有此變益明皇天留情陛下懇懇之至¶
也徃年歳末太白蝕月今年歲始日有咎讁曽未數旬¶
大𤯝再見日月告釁見懼詩人無曰天髙其鑒不逺故¶
宋景善言熒惑退次光武寧亂呼沲結冰此明天人之¶
懸符有若形影之相應應之以德則休祥臻酬之以怠¶
<pb:KR3k0013_WYG_528-27b>¶
則咎徵作陛下宜恭承靈譴敬天之怒施沛然之恩諧¶
𤣥同之化上所以充塞天意下所以弭息羣謗又上疏¶
曰臣聞人多幸國之不幸赦不宜數實如聖㫖臣愚以¶
為子產知鑄刑書非政之善然不得不作者須以救弊¶
故也今之宜赦理亦如之隨時之宜亦聖人所善者此¶
國家大信之要誠非微臣所得干預今聖朝明哲思𢎞¶
謀猷方闢四門以亮采訪輿誦於羣心況臣蒙珥筆朝¶
末敢不竭誠盡規¶
<pb:KR3k0013_WYG_528-28a>¶
范寗自中書侍郎出為豫章太守臨發上疏曰臣聞道¶
尚虚簡政貴平靜坦公亮于幽顕流子愛于百姓然後¶
可以經夷險而不憂乘休否而常夷先王所以致太平¶
者如此而已今四境晏如烽燧不舉而倉庾虛耗帑藏¶
空匱古者使人歳不過三日今之勞擾殆無三日休停¶
至有殘形翦髪以要復除生兒不復舉養鰥寡不敢娶¶
妻豈不結怨人鬼感傷和氣恐社稷之憂積薪不足以¶
為喻臣乆欲粗啓所懐日復一日今當永離左右不欲¶
<pb:KR3k0013_WYG_528-28b>¶
令心有餘憾請出臣啓事付外詳擇帝詔公卿牧守普¶
議得失寗又陳時政曰古者分土割境以益百姓之心¶
聖王作制籍無黄白之别昔中原喪亂流寓江左庻有¶
旋反之期故許其挾注本郡至于漸乆人安其業丘壟¶
墳栢皆已成行雖無本邦之名而有安土之實今宜正¶
其封彊以土斷人户明考課之科修閭伍之法難者必¶
曰人各有桑梓俗自有南北一朝屬户長為人隸君子¶
則有風土之慨小人則有懐下役之慮斯誠并兼者之¶
<pb:KR3k0013_WYG_528-29a>¶
所執而非通理者之篤論也古者失地之君猶臣所寓¶
之主列國之臣亦有違適之禮隨㑹任秦致稱春秋樂¶
毅官燕見褒良史且今普天下之人原其氏出皆隨世¶
遷移何至于今而獨不見況荒郡之人星居東西逺者¶
千餘近者數百而舉召役調皆相資須期㑹差違輒致¶
嚴坐人不堪命叛為盗賊是以山湖日積刑獄愈滋今¶
荒小郡縣皆宜并合不滿五千戸不得為郡不滿千户¶
不得為縣守宰之任宜得清平之人頃者選舉惟以恤¶
<pb:KR3k0013_WYG_528-29b>¶
貧為先雖制有六年而富足便退又郡守長吏牽制無¶
常或兼臺職或帶府官夫府以綂州州以監郡郡以蒞¶
縣如令互相領帖則是下官反為上司賦役無復節限¶
且牽曳百姓營起廨舍東西流遷人人易處文書簿籍¶
少有存者先之室宇皆為私家後來新官復應修理¶
其為弊也胡可勝言又方鎮去官皆割精兵器仗以為¶
送故米布之屬不可稱計監司相容初無彈紏其中或¶
有清白亦復不見甄異送兵多者至有千餘家少者數¶
<pb:KR3k0013_WYG_528-30a>¶
十户既力入私門復資官廪布兵役既竭枉服良人牽¶
引無端以相充補若是功勲之臣則已享列土之祚豈¶
應封外復置吏兵乎謂送故之格宜為節制以三年為¶
斷夫人性無涯奢侈由勢今並兼之士亦多不贍非力¶
不足以厚身非祿不足以富家是得之有由而用之無¶
節蒱酒永日馳騖卒年一宴之饌費過十金麗服之美¶
不可貲筭盛狗馬之飾營鄭衞之音南畆廢而不耕講¶
誦闕而無聞凡庸競馳傲誕成俗謂宜驗其鄉黨考其¶
<pb:KR3k0013_WYG_528-30b>¶
業尚試其能否而後升進如此匪惟家給人足賢人豈¶
不繼踵而至哉官制讁兵不相襲代頃者小事便以補¶
役一愆之違辱及累世親戚傍支罹其禍毒户口減耗¶
亦由于此皆宜料遣以全國信禮十九為長殤以其未¶
成人也十五為中殤以為尚童㓜也今以十六為全丁¶
則備成人之役矣以十三為半丁所任非復童㓜之事¶
矣豈可傷天理違經典困苦萬姓乃至此乎今宜修禮¶
文以二十為全丁十六至十九為半丁則人無夭折生¶
<pb:KR3k0013_WYG_528-31a>¶
長滋繁矣帝善之初寗之出非帝之意故所啓多合㫖¶
周祗為國子博士義熈三年劉裕表遣劉敬宣率衆五¶
千伐蜀祗書諌裕曰自義旗之戰所征無不克此可謂¶
天人交助信順之徵也今大難已夷君臣俱泰頃五穀¶
轉豐民無饑苦劫盗之患亦為弭息此誠漸足無事宜¶
大寧治本蜀賊宜平六合宜一非為不爾也古人有言¶
天時不如地利地利不如人和今徃伐蜀萬有餘里泝¶
流天險動經時歳若此軍直指成都徑擒譙氏者復是¶
<pb:KR3k0013_WYG_528-31b>¶
將帥奮威一快之舉耳然益士殘荒野無青草成都之¶
内殆無孑遺計彼得利與今行軍之費不足相補也而¶
今徃艱險雨雪方䧏驅三州三吳之人投之三邑三蜀¶
之士其中疾病死亡豈可勝計此一疑也賊必不守窮¶
城將決力戰今我徃勞困彼來甚逸若使師行不利人¶
情波駭大勢挫衂此二疑也且千里饋糧士有饑色況¶
今泝險萬里所在無儲若兵不解運漕不繼雖韓白之¶
將何以成功此三疑也今云可征者云彼親離衆叛愚¶
<pb:KR3k0013_WYG_528-32a>¶
謂不然彼以一匹夫而能致今日之事若衆力離散亦¶
可以至此官所遣兵皆烏合受募之人亦必無千人一¶
心有前無退者矣夫為治者固先定其内而理其外先¶
安其近而懐其逺自頃狂狡不息誅戮相繼未可謂人¶
和也天險如彼未可謂地利也毛修之家儲不虐正應¶
以得死為限劉敬宣蒙生存之恩亦宜性命仰報將軍¶
欲驅二死之甘心而忘國家之重計愚謂竊所未安闕¶
門之外非所宜豫茍有其心不覺披盡不從敬宣遂無¶
<pb:KR3k0013_WYG_528-32b>¶
功而還殁死者大半¶
宋沈懐文武帝大明二年遷尚書吏部郎時朝議欲依¶
古制置王畿揚州移治㑹稽猶以星變也懐文曰周制¶
封畿漢司隸各因時宜非存相反安民寜國其揆一也¶
茍民心所安天亦從之未必改今追古乃致平一神州¶
舊壤歴代相承異于邊州或罷或置既物情不悦容虧¶
化本帝不從¶
謝莊為侍中領前軍將軍大明中世祖出行夜還勅開¶
<pb:KR3k0013_WYG_528-33a>¶
門莊居守以棨信或虚報不奉㫖須墨詔乃開帝後因¶
酒讌從容曰卿欲效郅君章耶對曰臣聞蒐廵有度郊¶
祀有節盤于游田著之前誡陛下今蒙犯塵露晨徃宵¶
歸切恐不逞之徒忘生矯詐臣是以伏須神筆乃敢開¶
門耳¶
范泰文帝時以散騎常侍致仕元嘉二年表賀元正并¶
陳旱災曰元正改律品物惟新陛下蘊日新以蓄德仰¶
乾元以履祚吉祥集室百福來庭頃旱魃為虐亢陽愆¶
<pb:KR3k0013_WYG_528-33b>¶
度通川燥流異井同竭老弱不堪逺汲貧家殫于負水¶
租輸既重賦税無䧏百姓怨咨臣年過七十未見此旱¶
陰陽并革則和氣不交豈惟凶荒必生疾疫其為憂虞¶
不可備序雩禜之典以誠㑹事巫祝常祚罕能有感上¶
天之譴不可不察漢東海枉殺孝婦及祭其墓澍雨立¶
降歳以有年是以衞人伐邢師興而雨伏願陛下式遵¶
逺猷思𨺚高構推忠恕之愛矜寃枉之獄逰心下民之¶
瘼厝思幽㝠之紀令謗木竪闕諌皷鳴朝察芻牧之言¶
<pb:KR3k0013_WYG_528-34a>¶
總綂御之要如此則苞桑可繫危幾無兆斯而災害不¶
消未之有也故夏禹引百姓之罪殷湯甘萬方之過太¶
戊資桑穀以進德宋景藉熒惑以修善斯皆因敗以轉¶
成徃事之昭晰也修末俗者難為風就正路者易為雅¶
臣疾患日篤夕不謀朝㑹及歳慶得以聞達微誠少亮¶
無恨泉壤永違聖顔拜表悲咽三年秋旱蝗又上表曰¶
陛下昧旦丕𩔰求民之瘼明斷庶獄無倦政事理出羣¶
心澤謡民口百姓翕然皆以為遇其時也災變雖小要¶
<pb:KR3k0013_WYG_528-34b>¶
有以致之守宰之失臣所不能究上天之譴臣所不敢¶
誣有蝗之處縣官多課民捕之無益于枯苗有傷于殺¶
害臣聞桑穀時亡無假斤斧楚昭仁愛不禜自瘳卓茂¶
去無知之蟲宋均囚有異之虎蝗生有由非所宜殺石¶
不能言星不自隕春秋之㫖所宜詳察禮婦人有三從¶
之義而無自專之道周書父子兄弟罪不相及女人被¶
宥由來尚矣謝誨婦人猶在尚方始貴後賤物情之所¶
甚苦匹婦一室亦能有所感激臣於謝氏不容有情蒙¶
<pb:KR3k0013_WYG_528-35a>¶
國重恩寢處思報伏度聖心已當有在禮春秋教詩無¶
一而闕也臣近侍坐聞立學當在入年陛下經畧粗建¶
意存民食入年則農功興農功興則田里闢入秋治庠¶
序入冬集逺生二途並行事不相害夫事多以淹稽為¶
戒不逺為患任臣學官竟無微績徒墜天施無情自處¶
臣之區區不望目覩聖化竊慕子&KR0504;城郢之心庶免荀¶
偃不暝之恨臣比陳愚見便是都無可採徒煩天聴愧¶
作反側書奏帝乃原謝誨婦女時災旱未已加以疾疫¶
<pb:KR3k0013_WYG_528-35b>¶
又上表曰頃亢旱歴載疾疫未已方之常災實為過差¶
古以為王澤不流之徵陛下昧旦臨朝無懈治道躬自¶
菲薄勞心民庶以理而言不應致此意以為上天之於¶
賢君正自殷勤無已陛下同規禹湯引百姓之過言動¶
于心道敷自逺桑穀生朝而殞熒惑犯心而退非惟消¶
災弭患乃所以大啓聖明靈雨立降百姓改瞻應感之¶
來有同影響陛下近當仰推天意俯察人謀升平之化¶
尚存舊典顧思與不思行與不行耳宋雖揖讓受終未¶
<pb:KR3k0013_WYG_528-36a>¶
積有虞之道先帝登遐之日便是道消之初至乃嗣主¶
被殺哲藩嬰禍九服徘徊有心喪氣佐命託孤之臣俄¶
為戎首天下蕩蕩王道已淪自非神英撥亂反正則宗¶
社非復宋有革命之與隨時其義尤大是以古今異用¶
修方必壅大道隱于小成欲速或未必達深根固蔕之¶
術未洽于愚心是用猖狂妄作而不能緘黙者也臣頑¶
且鄙不達治宜加之以篤疾重之以惽耄言或非是而¶
復不能無言陛下錄其一毫之誠則臣不知厝身之所¶
<pb:KR3k0013_WYG_528-36b>¶
　¶
　¶
　¶
　¶
　¶
　¶
　¶
　册府元龜卷五百二十八¶
