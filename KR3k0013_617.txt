# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:24.344239
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百十七
<pb:KR3k0013_WYG_617-1a>¶
欽定四庫全書¶
　册府元龜卷六百十七　　宋　王欽若等　撰¶
　刑法部¶
　　　　守法　　正直¶
　　　守法¶
刑不可變天下之平也守之勿失有司之職也自非探¶
情而閲寔舉要以蔽罪又何以致刑無頗類而人皆厭¶
伏哉若乃時主之意有所輕重不循三尺之制將紊一¶
<pb:KR3k0013_WYG_617-1b>¶
代之訓而能辯析是非究論曲直確然固守毅然無撓¶
南面之貴為霽於嚴威金科之文克遵於中典法當其¶
罪下以不寃兹所謂能守其官不觧於位者矣至有知¶
過而引咎縱父以受刑斯又積忠恕於心術著明慎於¶
官次舍生取義守死無茍者焉¶
李離晋人文公時為理過聼殺人自拘當死文公曰官¶
有貴賤罰有輕重下吏有過非子之罪也李離曰臣居¶
官為長不與吏讓位受禄為多不與下分利今過聼殺¶
<pb:KR3k0013_WYG_617-2a>¶
人傳其罪下吏非所聞也辭不受令文公曰子則自以¶
為有罪寡人亦有罪耶李離曰理有法失刑則刑失死¶
則死公以臣能聼㣲决疑故使為理今過聼殺人罪當¶
死遂不受令伏劒而死¶
石奢楚人為人公正好直昭王使為理於是廷有殺人¶
者石奢追之則其父也還反於廷曰殺人者臣之父也¶
以父成政非孝也不行君法非忠也施罪廢法而伏其¶
辜臣之所守也遂伏鈇鑕曰命在君君曰追而不及庸¶
<pb:KR3k0013_WYG_617-2b>¶
有罪乎子其治事矣石奢曰不然不私其父非孝也不¶
行君法不忠也以死罪生不亷也君赦之上之恵也臣¶
不敢失法下之義也遂不去鈇鑕刎頸而死於廷中¶
漢張釋之文帝時為廷尉帝行出中渭橋(在渭橋/中路)有一¶
人從橋下走乗輿馬驚於是使騎捕之屬廷尉(屬委/也)釋¶
之治問曰縣人來(長安縣/人也)聞蹕匿橋下乆以為行過(言/天)¶
(子/過)既出見車騎即走耳釋之奏當此人犯蹕(凢令蹕先/至而犯者)¶
(罰金四両當/謂處其罪也)當罰金帝怒曰此人親驚吾馬馬頼和柔¶
<pb:KR3k0013_WYG_617-3a>¶
令佗馬固不敗傷我乎而廷尉乃當之罰金釋之曰法¶
者天子所與天下共公也(公謂不/私也)今法如是更重之是¶
法不信於民也且方其時上使使誅之則已(言初執獲/此人天子)¶
(即令誅之/其事即畢)今已下廷尉廷尉天下之平也一傾天下用¶
法皆為之輕重民安所錯其手足(安焉也/錯置也)惟陛下察之¶
帝良乆曰廷尉當是也其後人有盗高廟座前玉環得¶
(得者盗環之人/為吏所捕得也)帝怒下廷尉治案盗宗廟服御物者為¶
奏當弃市帝大怒曰人亡道廼盗先帝器吾屬廷尉者¶
<pb:KR3k0013_WYG_617-3b>¶
欲致之族而君以法奏之(法謂/常法)非吾所以共承宗廟意¶
也釋之免冠頓首謝曰法如是足也且罪等(俱死罪也/盗玉環不)¶
(若盗長陵/土之逆)然以逆順為基今盗宗廟器而族之有如萬¶
分一假令愚民取長陵一抔土(不欲指言故以取土喻/也抔謂手掬之也不忍)¶
(言毁徹故止/云取土耳)陛下其何以加其法乎文帝與太后言之¶
乃許廷尉¶
張湯武帝時為廷尉伍被與淮南王謀反後詣吏自告¶
蹤跡如此天子以伍被雅辭多引漢美欲勿誅湯進曰¶
<pb:KR3k0013_WYG_617-4a>¶
被首為王畫反計罪無赦遂誅被又嚴助與淮南王相¶
結後淮南王來朝厚賂遺助交私論議及淮南王反事¶
與助相連帝薄其罪欲勿誅(以其過/為輕小)湯争以為助出入¶
禁闥腹心之臣而外與諸侯交私如此不誅後不可治¶
助因弃市¶
後漢郭躬明帝時辟公府以明法律召入議法有兄弟¶
共殺人者而罪未有所歸帝以兄不訓弟故報兄重而¶
减弟死中常侍孫章宣詔誤言兩報重尚書奏章矯制¶
<pb:KR3k0013_WYG_617-4b>¶
罪當腰斬帝復召躬問之躬對章應罰金帝曰章矯詔¶
殺人何謂罰金躬曰法令有故誤章傳命之謬於事為¶
誤誤者其文則輕帝曰章與囚同縣疑其故也躬曰周¶
道如砥其直如矢君子不逆詐君王法天刑不可以委¶
曲生意帝曰善遷躬廷尉正¶
魏高柔文帝時為廷尉時帝以宿嫌欲枉法誅治書執¶
法鮑勛而柔固執不從詔命帝怒甚遂召柔詣臺遣使¶
者承指至廷尉考掠勛勛死乃遣柔還寺又時獵法甚¶
<pb:KR3k0013_WYG_617-5a>¶
峻宜陽典農劉龜竊於禁内射兎其功曹張京詣校事¶
言之帝匿京名收龜付獄柔上請告者名帝大怒曰劉¶
龜當死乃敢獵吾禁地送龜廷尉便當考掠何復請吿¶
者主名吾豈妄收龜耶柔曰廷尉天下之平也安得以¶
至尊喜怒毁法乎重復為奏辭指深切帝意寤乃下京¶
名即還訊各當其罪又公孫淵兄晃為叔父恭任内侍¶
先淵未反數陳其變及淵謀逆帝不忍市斬欲就獄殺¶
之柔上䟽曰書稱用罪伐厥死用德彰厥善此王制之¶
<pb:KR3k0013_WYG_617-5b>¶
眀典也晃及妻子叛逆之類誠應梟縣勿使遺育而臣¶
竊聞晃先數自歸陳淵禍萌雖為㓙族原心可恕夫仲¶
尼寛司馬牛之憂祁奚眀叔向之過在昔之美義也臣¶
以為晃信有言宜貸其死茍自無言便當市斬今進不¶
赦其命退不彰其罪閉著囹圄使自引分四方觀國或¶
疑此舉也帝不聼因遣使齎金屑飲晃及其妻不坐賜¶
以棺衣殯殮於宅¶
王觀明帝時為治書侍御史帝幸許昌觀典行臺獄時¶
<pb:KR3k0013_WYG_617-6a>¶
多有倉卒喜怒而觀不阿意順㫖¶
晉杜友為廷尉時趙王倫坐使散騎將劉緝買工所將¶
盗御裘友正緝弃市倫當與緝同罪有司奏倫爵重屬¶
親不可坐諫議大夫劉毅駁曰王法賞罰不阿貴賤然¶
後可以齊禮制而眀典刑也倫知裘非常蔽不語吏與¶
緝同罪當以親貴議减不得闕而不論宜自於一時法¶
中如友所正帝是毅駁然以論親故下詔赦之¶
王彪之為廷尉時永嘉太守謝毅赦後殺郡人周矯矯¶
<pb:KR3k0013_WYG_617-6b>¶
從兄球詣州訢寃揚州刺史殷浩遣從事收毅付廷尉¶
彪之以球為獄主身無王爵非廷尉所科不肯受與州¶
相反覆穆帝發詔令受之彪之又上疏執據時人比¶
之張釋之¶
後魏㳺肇為廷尉宣武嘗私勅肇有所降恕肇執而不¶
從曰陛下自能恕之豈足令臣曲筆也執其意如此¶
袁翻為廷尉少卿時侯剛為左衛將軍尚衣典御坐掠¶
殺試射羽林為御史中尉元正所彈廷尉處剛大辟尚¶
<pb:KR3k0013_WYG_617-7a>¶
書令任城王澄為之言於靈太后侯剛厯仕前朝事有¶
可取纎芥之疵未宜便致於法靈太后乃引見廷尉卿¶
裴延雋及翻於宣光殿問曰剛因公事掠人邂逅致死¶
律文不坐卿處其大辟竟何所依翻對曰按律邂逅不¶
坐者謂情理已露而隱避不引必須箠撻取其欵言謂¶
撾撻以理之類至於此人問則具首正宜依犯結案不¶
應横加箠撲兼剛口唱打殺撾築非理本有殺心事非¶
邂逅處之大辟未乖憲典太后曰卿等且還當别有判¶
<pb:KR3k0013_WYG_617-7b>¶
於是令曰廷尉執處侯剛於法加猛剛既意在為公未¶
宜便依所執但輕勦人命無理全捨可削封三百户觧¶
尚衣典御¶
隋劉行本開皇中為黄門侍郎領治書侍御史雍州别¶
駕元肇言於高祖曰有一州吏受人饋錢二百文依律¶
合杖一百然臣下車之始與為約此吏故違請加徒一¶
年行本駁之曰律令之行並發眀詔與民約束今肇乃¶
敢重其教命輕忽憲章欲申巳言之必行忘朝廷之大¶
<pb:KR3k0013_WYG_617-8a>¶
信虧法取信非人臣之禮帝嘉之賜絹百疋¶
趙綽為大理少卿故陳將蕭摩訶其子世略在江南作¶
亂摩訶當從坐帝曰世略年未二十亦何能為以其名¶
將之子為人所逼耳因赦摩訶綽固諌不可帝不能奪¶
欲綽去而赦因命綽退食綽曰臣奏獄未决不敢退朝¶
帝曰大理其為朕特放摩訶也因命左右釋之刑部侍¶
郎辛亶嘗衣緋褌俗云利於官帝以為厭蠱將斬之綽¶
曰㨿法不當死臣不敢奉詔帝怒甚謂綽曰卿惜辛亶¶
<pb:KR3k0013_WYG_617-8b>¶
而不自惜也命左僕射髙潁將綽斬之綽曰陛下寧可¶
殺臣不得殺辛亶至朝堂觧衣當斬帝使人謂綽曰竟¶
何如對曰執法一心不敢惜死帝拂衣而入良乆乃釋¶
之明日綽謝勞勉之賜物三百叚時帝禁行惡錢有二¶
人在市以惡錢易好者武侯執以聞帝令悉斬之綽進¶
諌曰此人坐當杖殺之非法帝曰不關卿事綽曰陛下¶
不以臣愚暗置在法司欲妄殺人豈得不闗臣事帝曰¶
撼大木不動者當退對曰臣望感天心何論動木帝復¶
<pb:KR3k0013_WYG_617-9a>¶
曰啜羮者熱則置之天子之威欲相挫耶綽拜而益前¶
訶之不肯退帝遂入治書侍御史栁彧復上奏切諫帝¶
乃止¶
陳孝意焬帝大業初為魯郡司法書佐郡内號為亷平¶
太守蘇威嘗欲殺一囚孝意固諫至於再三威不許孝¶
意因觧衣請先受死良久威意乃觧謝而遣之¶
源師為大理少卿焬帝在顯仁宫勅宫外衛士不得輙¶
離所守有一主帥私令衛士出外帝付大理繩之師㨿¶
<pb:KR3k0013_WYG_617-9b>¶
律奏徒帝令斬之師奏曰此人罪誠難恕若陛下初便¶
殺之自可不闗文墨既付有司義歸常典脱宿衛近侍¶
者更有此犯將何以加之帝乃止¶
唐李素立武德初為監察御史時有犯法不至死高祖¶
特令殺之素立諫曰三尺之法與天下共之一法動揺¶
則人無所措手足陛下甫創洪業遐荒尚阻奈何輦轂¶
之下便弃刑書臣忝法司不敢奉㫖高帝從之¶
蕭鈞為諌議大夫時太常樂工宋四通等為宫人通傳¶
<pb:KR3k0013_WYG_617-10a>¶
信物高祖特令處盡仍遣附律鈞上䟽言四通等犯在¶
未附律前不合至死手詔曰朕聞防祸未萌先賢所重¶
宫闈之禁豈可漸歟昔如姬竊符朕用為永鍳不欲今¶
茲自彰其過所搦憲章想非濫也但朕翹心紫禁思覿¶
引裾側席朱楹兾旌折檻今乃喜得其言特免四通等¶
死逺處配流¶
戴胄太宗貞觀初為大理少卿時吏部尚書長孫無忌¶
不觧佩刀入於東上閣尚書左僕射封德彛議以監門¶
<pb:KR3k0013_WYG_617-10b>¶
校尉不覺罪當死無忌為誤罰銅二十斤胄駁之曰挍¶
尉不覺與無忌帶入同為誤耳准律云供御湯藥飲食¶
舟舩誤不如法者皆死良以尊極之所不容有誤陛下¶
若録其功非憲司所决若當㨿法罰銅未為得中帝曰¶
法者非朕一人之法乃天下之法也何得以無忌國之¶
親戚便欲阿之更令定議德彛執議如初帝初從德彛¶
之議胄又曰校尉緣無忌以致罪於法當輕若論其過¶
誤則為情一也而生死頓懸敢以固請帝嘉之因免校¶
<pb:KR3k0013_WYG_617-11a>¶
尉之罪時朝廷盛開選舉或有詐偽者事洩胄㨿法斷¶
流以奏之帝曰朕下勅不首者死今從流是示天下以¶
不信矣胄曰陛下當即殺之非臣所及也既付所司臣¶
不敢虧法帝曰卿欲守法而令朕失信胄固争曰法者¶
國家所以布大信於天下也言者當喜怒之所發陛下¶
發一朝之忿而許殺之既知不可而寘之於法此乃忍¶
小忿而存大信也帝悦而言曰法有不可公能正之朕¶
何憂也¶
<pb:KR3k0013_WYG_617-11b>¶
李乾祐為殿中侍御史時有鄃令裴仁軌私役門夫太¶
宗欲斬之乾祐奏曰法令者陛下判之於上率土遵之¶
於下與天下共之仁軌犯輕罪而致極刑便乖畫一之¶
理刑罰不中則人無所措手足臣忝憲司不敢奉制帝¶
意觧仁軌竟免罪¶
韋挺為太常卿攝刑部尚書時茂州童子張仲文忽自¶
稱天子口署其流軰數人為官司大理以為指斥乗輿¶
雖㑹赦猶斬挺奏稱仲文所犯正當妖言今既會赦准¶
<pb:KR3k0013_WYG_617-12a>¶
法免死大宗怒挺曰去十五年懐州吳法良亦浪入先¶
置鉤陳口稱天子大理刑部皆言指斥乗輿咸斷處斬¶
今仲文稱妖乃同罪異罰卿作福於下歸虐於上邪挺¶
拜謝趨退自是憲司不敢以聞數日刑部尚書張亮復¶
奏仲文請依前以妖言論太宗謂亮曰日者韋挺不識¶
刑典以重為輕朕時恠其所執不為處斷卿今日復為¶
執奏不過欲自取剛正之名耳曲法要名朕所不尚亮¶
黙然再拜就列太宗目之曰爾無恨色我無猜心夫人¶
<pb:KR3k0013_WYG_617-12b>¶
君含容屈在於我可申君所請屈我所見其仲文宜處¶
以妖言¶
崔敦禮為兵部侍郎高宗永徽四年二月司徒荆王元¶
景司徒吳王恪房州刺史駙馬都尉房遺愛寧州刺史¶
駙馬都尉柴令武等坐謀反遺愛萬徹令武並斬元景¶
及恪遺愛妻高陽公主令武妻巴陵公主並賜死上引¶
遺愛謂曰與卿親故何恨遂欲謀反遺愛奏曰臣包藏¶
姦匿誠合誅夷但臣告吳王恪冀以贖罪竊見貞觀中¶
<pb:KR3k0013_WYG_617-13a>¶
紇干承基㳺文芝並與侯君集劉蘭同謀不軌於後承¶
基告君集文芝吿劉蘭並全首領更加官爵帝曰卿承¶
藉緒餘身尚公主豈比承基等且吿吳王反事無乃晚¶
乎遺愛遂伏罪帝因泣謂侍臣曰朕兄弟不多荆王是¶
朕長叔吳王是朕兄雖犯國經欲就公等乞叔及兄姊¶
等命敦禮進曰昔周公誅管蔡漢景夷七國至於孝昭¶
之時燕王盖主謀逆皆正刑典此乃前事不遠陛下豈¶
可屈法申恩乃從之¶
<pb:KR3k0013_WYG_617-13b>¶
叚寳元為大理卿永徽四年十二月代州都督劉文器¶
坐妄説圖䜟情有窺窬特免死流配峯州高宗手詔示¶
百僚曰窺窬圖䜟必以亾身㓕族斯皆先賢設教歴代¶
舊章今文器乃與妖人徃還虗占祸福矯託天命包藏¶
逆心非意自彰以歸嚴憲今屈法免死者由朕寡德所¶
致故也去春遺愛等逆起於前今冬文器禍彰於後一¶
歲之内再有此釁朕宵興自思非無深愧御史大夫長¶
孫祥與寳元奏言劉文器包藏禍心罪合極法天恩寛¶
<pb:KR3k0013_WYG_617-14a>¶
貸特免其罪臣聞君親無將將而必誅此法厯代常行¶
文器不可縱捨臣等忝是法司敢以死請帝曰卿等執¶
奏誠知守法朕恕其性命不敢二三竟赦之¶
狄仁傑為大理丞上元二年九月左威衛大將軍權善¶
才右監門中郎將范懐義並為斫昭陵栢木大理奏官¶
减死外並除名帝特令殺之仁傑執奏稱罪不當死帝¶
引入謂曰善才斫陵上栢是我不孝必須殺之仁傑又¶
執奏帝作色令出仁傑進曰臣聞逆龍鱗忤人主自古¶
<pb:KR3k0013_WYG_617-14b>¶
以為難臣愚以為不然居桀紂之時則難堯舜之時則¶
易臣今幸逄堯舜不懼比干之誅昔漢文時有盗高廟¶
玉環張釋之廷諍罪止弃市魏文將徙其人辛毗引裾¶
而諌亦見納用且眀主可以理奪忠臣不可以威懼今¶
陛下不納臣言臣恐瞑目之後羞見釋之辛毗於地下¶
陛下作法懸之象魏徒流死罪且有等差豈有犯非極¶
刑即令賜死法既無常則萬姓何所措其手足陛下必¶
欲變法請從今日為始古人云假使盗長陵一抔土陛¶
<pb:KR3k0013_WYG_617-15a>¶
下何以加之今陛下以昭陵一株栢殺二將軍千載之¶
後謂陛下為何主此臣所以不敢奉詔殺善才恐䧟陛¶
下於不道帝意稍觧皇太子又抗䟽善才等嘗預藩僚¶
先經驅策期於矜貸帝從之善才竟免死除名懐義配¶
流桂州昭陵令孔禎以不能檢察免官經數日擢仁傑¶
為侍御史¶
徐宏敏字有功延載初為司刑寺丞時魏州人馮敬同¶
告貴郷縣尉徐餘慶與慱州刺史虺冲同反餘慶愽州¶
<pb:KR3k0013_WYG_617-15b>¶
人冲先放粟債於貴鄉百姓遣鄉人歛索訖餘慶為徴¶
所徴得錢冲家人自買弓箭餘慶兼修唘䟽於冲直叙¶
寒溫并言債負不可徴得敬同遂以此状論告武太后¶
令殿中侍御史來俊臣就推俊臣所推徴債是寔其弓¶
箭非餘慶為市遂奏慶共冲同謀反曹斷縁㑹永昌赦¶
稱其與虺貞同惡魁首並以伏誅其支黨未發者特從¶
原放遂准律改斷流三千里侍御史魏文忠奏徐餘慶¶
為冲徴債叶契兇謀又通書啓即非支黨請處斬家口¶
<pb:KR3k0013_WYG_617-16a>¶
籍沒奉勅依有功執奏曰謀反大逆罪極誅夷殄其族¶
未足以謝愆汚其宫寧可以塞責今據餘慶罪狀頗共¶
虺冲交渉為冲理債違勑是情於冲致書在反為驗既¶
屬永昌恩赦在慶罪即合原狀據永昌元年赦曰其與¶
虺貞等同惡徒黨魁首既並伏誅其支黨事未發者特¶
從赦原謹詳魁首兩文在制非無所屬尚書曰殱厥渠¶
魁名例律曰造意為魁首即其帥首乃元謀魁帥首謀¶
己露者既並伏法支𣲖黨與未發者特從原宥伏誅既¶
<pb:KR3k0013_WYG_617-16b>¶
標並字足明魁首無遺餘慶赦後被言發覺即為支黨¶
必其慶是魁首當時尋已伏誅若從魁首逃亡亦應登¶
時追捕進則不入伏誅之例退則又異追捕之流將同¶
魁首結刑何人更為支黨况非常之恩千載罕遇莫大¶
之罪萬死蒙生豈令支黨之人翻同魁首應坐之伍更¶
入死條嫉惡雖臣子之心好生乃聖人之德今赦而復¶
罪即不如無赦生而又殺則不如無生竊惟聖朝伏當¶
不爾餘慶請依後斷為支黨處流有功具奏太后大怒¶
<pb:KR3k0013_WYG_617-17a>¶
按聲謂有功曰若為與作魁首有功對曰魁是大帥首¶
是元謀太后又曰餘慶可不是魁首有功又對曰若是¶
魁首虺冲敗日並合伏誅今赦後事彰只是支黨太后¶
又謂曰違勑徴債與虺冲買弓買箭何為不是魁首有¶
功又對曰違勑徴債誠如聖㫖所買弓箭慶不相闗太¶
后又謂曰二月内與徴債八月又通書此豈不是同謀¶
有功又對曰所通之書據狀是寒溫其書搜簡不獲餘¶
慶先經奏訖通書徴債只是支黨太后怒少觧乃謂曰¶
<pb:KR3k0013_WYG_617-17b>¶
卿更子細勘問是支黨不是支黨奏來當時百寮供奉¶
及仗衛有二三百人莫不股慄而有功神色不動奏對¶
無差人皆伏其膽力之不撓時酷吏周興來俊臣邱神¶
勣王宏等搆䧟無辜皆抵極法公卿震恐莫敢正言有¶
功獨存平恕詔下大理者有功皆議出之前後濟活數¶
十百家嘗於殿庭論奏曲直武后厲色詰之左右莫不¶
悚慄有功神色不撓争之彌切後為侍御史潤州刺史¶
竇孝諶妻龎氏為奴誣告云夜觧髪祈福武后令給事¶
<pb:KR3k0013_WYG_617-18a>¶
中薛季昶鞫之斷成其罪龎氏坐斬有功執論龎氏坐¶
不至死季昶又劾有功黨惡逆法同結刑有功當弃市¶
方視事令史垂泣以告有功曰豈吾獨死諸人長不死¶
耶乃徐起而歸¶
李朝隠元宗開元中為大理卿冀州武強縣令裴景仙¶
犯乞取贓積五千疋事發帝大怒令集衆殺之朝隠奏曰¶
景仙縁是乞贓罪不至死又景仙曽祖故司空寂徃屬¶
締搆首叅元勲載初中家䧟非罪凡其兄弟皆被誅夷¶
<pb:KR3k0013_WYG_617-18b>¶
惟景仙獨存今見承嫡據贓未當死坐准犯猶入請條十¶
代宥賢功實宜錄一門絶祀情或可哀願寛暴市之刑¶
俾就投荒之役則舊勲不棄平典斯允手詔不許朝隠¶
又奏曰輕重有條臣下當守枉法者枉理而取十五疋¶
便抵死刑乞取者因乞為贓數千疋止當流坐今若乞¶
取得罪便處斬刑後有枉法當科欲加何辟所以為國¶
惜法期守律文非敢以法隨人曲矜仙命射兎魏苑驚¶
馬漢橋初震皇赫竟從廷議豈威不能制而法貴有常¶
<pb:KR3k0013_WYG_617-19a>¶
又景仙曾祖寂寔為元勲恩倍常數若寂勲都棄仙罪¶
特加則叔向之賢何足稱者若敖之鬼不其餒而捨罪¶
念功乞垂天聼遂决一百配流¶
竇參代宗時為大理司直時&KR0276;州刺史鄧侹坐贓八十¶
貫侹與執政有舊以㑹赦欲免徴贓詔百寮於尚書省¶
雜議議者多希執政意參獨堅執正之於法竟徴贓¶
牛僧孺為御史中丞穆宗長慶中宿州刺史李直臣坐¶
贓當死直臣賂中貴人為之申理僧孺堅執不囬帝面¶
<pb:KR3k0013_WYG_617-19b>¶
喻之曰直臣事雖&KR0317;失然此人有經度才可委之邊任¶
朕欲貸其法僧孺對曰凡人不才止於持祿取容耳帝¶
王立法束縛姦雄正為才多者禄山朱泚以才過人濁¶
亂天下况直臣小才又何屈法哉上嘉其守法面賜金¶
章紫綬¶
晋張仁愿開運初再為大理卿嘗以開州刺史王澈犯¶
贓朝廷以澈功臣之子欲宥之仁愿累執奏不移竟遣¶
伏法議者賞之¶
<pb:KR3k0013_WYG_617-20a>¶
　　　正直¶
詩曰靖㳟爾位好是正直况夫簡孚庶獄審克九刑成¶
震曜之威當明慎之職固宜謹奉彛憲舉正爰書絶去¶
兩端循用三尺靡放於寵㒺私於親犯逆鱗而不囘蹈¶
危機而弗顧使丹筆絶誤書之罪棘木無夜哭之寃傳¶
曰舉直錯諸枉能使枉者直其是之謂乎¶
晋叔向邢侯與雍子争鄐田(邢侯楚申公巫臣之/子也雍子亦故楚人)乆而¶
無成士景伯如楚(士景伯/晋理官)叔魚攝理(攝代/景伯)韓宣子命斷¶
<pb:KR3k0013_WYG_617-20b>¶
舊獄罪在雍子雍子納其女於叔魚叔魚蔽罪邢侯(蔽/斷)¶
(也/)邢侯怒殺叔魚與雍子於朝宣子問其罪於叔向叔¶
向曰三人同罪施生戮死可也(施行/罪也)雍子自知其罪而¶
賂以買直鲋也鬻獄邢侯專殺其罪一也已惡而掠美¶
為昏(掠取也/昏亂也)貪以敗官為墨(墨不潔/之稱也)殺人不忌為賊(忌/畏)¶
(也/)夏書曰昏墨賊殺(逸書三者/皆死刑)臯陶之刑也請從之乃¶
施邢侯而尸雍子與叔魚於市¶
後漢傅賢為廷尉素亷正自掌法官門無賔客公卿宴¶
<pb:KR3k0013_WYG_617-21a>¶
㑹要請不徃¶
魏滿寵山陽人太祖辟署西曹屬為許令故太尉楊彪¶
收赴縣獄尚書令荀彧少府孔融等並屬寵但當受辭¶
勿加考掠寵一無所報¶
司馬岐為廷尉時大將軍曹爽專權尚書何晏鄧颺等¶
為之輔翼南陽圭㤗嘗以言迕㫖考繫廷尉颺訊獄將¶
致㤗重刑岐數颺曰夫樞機大臣王室之佐既不能輔¶
化成德齊美古人而乃肆其私忿枉論無辜使百姓危¶
<pb:KR3k0013_WYG_617-21b>¶
心非此焉在颺於是慚怒而退岐終恐乆獲罪以疾去¶
官居家未朞而卒¶
晋顧榮字彦先遷廷尉平時趙王倫誅淮南王允允官¶
屬下廷尉議罪榮具眀刑理不宜廣濫倫意觧頼榮濟¶
者甚衆¶
後魏崔振為廷尉少卿河内太守陸琇與咸陽王禧同¶
謀為逆禧敗事發振窮治之時琇内外親黨及當朝貴¶
要咸為之言振研覆切至終無縱緩遂斃之於獄其奉¶
<pb:KR3k0013_WYG_617-22a>¶
法如此¶
崔光韶為廷尉卿時秘書監祖瑩以贓罪被劾光韶必¶
欲致之重法太尉城陽王徽尚書令臨濮王彧吏部尚¶
書李神擕侍中李彧並勢望當時為瑩求寛光韶正色¶
曰朝賢執事於舜之功未聞有一如何反為罪人言乎其¶
執意不囬如此¶
張蒲為内都大官參决庶獄私謁不行號為公正¶
隋薛胄為刑部尚書時左僕射高頴稍被踈忌及王世¶
<pb:KR3k0013_WYG_617-22b>¶
勣之誅也穎事與相連文帝因此欲成頴罪胄眀雪之¶
正議其獄由是忤㫖械繫之乆而得免¶
唐戴胄為大理少卿前後犯顔執法者數矣劉德威授¶
大理卿太宗嘗問之曰近來刑網稍宻其故安在徳威¶
奏言誠在主上不由臣下人主好寛則寛好急則急律¶
文失入减三等失出减五等今則反是失入則無辜失¶
出獲大罪所以吏各自愛競執深文非有教使之然畏¶
罪之所致耳陛下但捨所急則寧失不經復行於今日¶
<pb:KR3k0013_WYG_617-23a>¶
矣太宗深然之¶
桓彦範為司刑少卿凢所奏議若逄人主詰責則辭色¶
無渝争之逾厲又嘗謂所親曰今既躬為大理人命所¶
懸必不能順㫖詭辭以求茍免¶
崔日昇元暐之弟元暐為鸞臺侍郎平章事日昇為司¶
刑少卿則天季年宋景劾奏張昌宗謀為不軌元暐亦¶
屢有讜言則天乃令法司正斷其罪日昇元暐請寘以¶
大辟其兄弟守正如此¶
<pb:KR3k0013_WYG_617-23b>¶
李日知天授中為司刑丞時用法嚴急日知獨寛平無¶
寃濫嘗免一死囚少卿胡元禮斷請殺之與日知徃復¶
至於數四元禮怒曰元禮不離刑曹此囚終無生路日¶
知答曰日知不離刑曹此囚終無死法竟以兩状列上¶
日知果直¶
徐有功為司刑丞嘗於殿庭論奏曲直則天厲色詰之¶
左右莫不悚慄有功神色不撓争之彌切後為司刑少¶
卿嘗謂所親曰今既躬為大理人命所懸必不能順㫖¶
<pb:KR3k0013_WYG_617-24a>¶
詭辭以求茍免故前後為獄官以諌奏枉誅者三經斷¶
死而堅志不渝以殺身成仁不以夷險易操故天下聞¶
之者欣欣然談之不容於口或曰若獄官皆然刑措何¶
遠¶
王正雅文宗時為大理卿㑹宋申賜事起獄自内出無¶
支證可驗當是時王守澄之威權鄭注之勢在庭雖宰¶
相已下無能以顯言辨其事者惟正雅與京兆尹崔琯¶
上䟽言宜得告事者考驗其辭状以聞由是獄稍辯以¶
<pb:KR3k0013_WYG_617-24b>¶
琯與正雅挺然申理也中外翕然推重及卒時論惜之¶
後唐李愚仕梁為左拾遺晉州莭度使華温琪在任違¶
法籍民家財入已其家訟於朝制使劾之伏罪梁主以¶
先朝草昧之臣不忍加法愚按其罪¶
晉吕琦為駕部員外郎兼侍御史知雜事㑹河陽帑吏¶
竊財事發詔軍廵院鞫之時軍廵使尹訓怙勢納賂枉¶
直相反俄有訴寃於闕下者詔琦按之既驗其姦乃上¶
言請送尹訓之臺時權臣庇訓阻而不行琦連奏不已¶
<pb:KR3k0013_WYG_617-25a>¶
訓知其不免自殺於家其獄遂眀蒙活者甚衆自是朝¶
廷多琦之公直¶
李象遷文昌外郎詳刑定罪毎不畏豪强人甚重之¶
周李濤初仕晋為刑部郎中少帝開運中抗表請理涇¶
師張彦澤殺掌書記張式事忤㫖左遷雒陽令¶
劉延為刑部郎中廣順三年九月同州莭度使薛懐譲¶
并子有光受夏陽縣民張廷徽獻送廹促判官劉震斷¶
殺里人康重等其親屬訴寃臺司奏薛懐讓并子有光¶
<pb:KR3k0013_WYG_617-25b>¶
及隨幕判官軍將等並合追攝勘問太祖以懐讓武臣¶
位兼使相不欲責辱只令臺司據見勘到欵占結案獄¶
成上付大理寺詳斷劉震王廷誨並處死延祥覆稱節¶
度使薛懐讓已下未曾勘對劉震等各是偏詞伏候勅¶
裁太祖覧之謂侍臣曰劉延所奏甚是公正懐讓既然¶
不問劉震等宜與减等故劉震王廷誨得以不死但决¶
配焉¶
　册府元龜卷六百十七¶
