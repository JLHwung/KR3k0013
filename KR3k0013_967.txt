# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:41.976165
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百六十七
<pb:KR3k0013_WYG_967-1a>¶
欽定四庫全書¶
　册府元龜卷九百六十七　宋　王欽若等　撰¶
　　外臣部¶
　　　繼襲第二¶
西北吐谷渾本鮮卑徒河渉歸之子渉歸晉時封昌黎¶
公死子若落廆化統部落而庶長吐谷渾西附隂山吐¶
谷渾死長子吐延嗣吐延性酷刻暴為昻城羌酋姜聰¶
所刺劍猶在體呼子葉延語其大將絶㧞渥曰吾氣絶¶
<pb:KR3k0013_WYG_967-1b>¶
棺歛訖便速去保白蘭白蘭地既險逺又土俗懦弱易¶
控禦葉延小付汝汝竭股肱之力以輔之傳子得立吾¶
無恨矣抽劔而死葉延立乃以王父字為氏亦以為國¶
號葉延死子碎奚立性淳謹三弟専權碎奚不能制諸¶
大將共誅之碎奚憂哀不復攝事遂立子視連為世子¶
委之事號曰莫賀郎華言父也視連立十五年死弟視¶
羆立視羆死子樹雒千並㓜弟烏紇提立烏紇提死樹¶
雒千立自號車騎將軍是嵗晉義熈初也樹雒千死弟¶
<pb:KR3k0013_WYG_967-2a>¶
阿豺立自號驃騎將軍沙州刺史宋少帝封為澆河公¶
阿豺臨死召諸子弟告之曰先公車騎捨其子䖍以大¶
業屬吾吾豈敢忘先公之舉而私於緯代其以慕璝繼¶
事阿豺有子二十人又謂之曰汝等各奉吾一隻箭將¶
玩之地下俄而命母弟慕利延曰汝取一隻箭折之慕¶
延折之又曰汝取十九隻箭折之慕延不能折阿豺曰¶
汝曹知乎单者易折衆則難摧戮力一心然後社稷可¶
固言終而死宋文帝又授慕璝為隴西公後魏大武遣¶
<pb:KR3k0013_WYG_967-2b>¶
使冊拜慕璝為大將軍西秦王大延二年慕璝死弟慕¶
利延立改封西平王慕利延死樹雒子拾寅立始邑於¶
伏羅川後拜為西平王太和五年拾寅死子易侯立易¶
侯死子伏連籌立封為吐谷渾王伏連籌死子夸吕立¶
始自號為可汗居伏俟城夸吕在位百年餘卒子世伏¶
嗣世伏為國人所殺立其弟伏允為主為隋所撃客于¶
党項大業末天下亂伏允復其故地唐貞觀九年詔特¶
進李靖討破之伏允自縊而死國人乃立其嫡子大寜¶
<pb:KR3k0013_WYG_967-3a>¶
王順為可汗稱臣内附太宗封順為西平郡王仍授趉¶
胡吕烏甘豆可汗順立未㡬為臣下所殺其子燕王諾¶
曷鉢嗣立封為河源郡王仍授烏地也拔勒豆可汗其¶
後吐谷渾為吐蕃所得諾曷鉢徙其部衆于靈州之地¶
置安樂州以諾曷鉢為刺史垂拱四年卒子忠嗣忠卒¶
子宣趙嗣聖歴三年襲父烏地也拔勒豆可汗宣趙卒¶
子曦晧嗣曦晧卒子兆嗣及吐蕃陷安樂州其部衆又¶
東徙散在朔方河東之境貞元十四年以朔方軍節度¶
<pb:KR3k0013_WYG_967-3b>¶
副使慕容復為襲長樂州都督青海國王烏地也拔勒¶
豆可汗未㡬卒其封遂絶唐末有首領赫連鐸拓拔思¶
泰後唐有白承福念公山薛糞堆各有部族¶
北狄匃奴秦始皇時單于曰頭曼有太子名曰冐頓代¶
為單于漢文帝時冐頓死子稽粥立號曰老上單于後¶
四年老上單于死子軍臣單于立元朔中軍臣單于死¶
其地左谷蠡王伊犀斜自立為單于攻敗軍臣單于大¶
子於單於單亡降漢漢封於單為陟安侯伊犀斜單于¶
<pb:KR3k0013_WYG_967-4a>¶
立十三年死子烏維立為單于是嵗元鼎三年也烏維¶
單于立十嵗死子詹師廬立年少號為兒單于是嵗元¶
封六年也兒單于立三嵗而死子少匃奴乃立其季父¶
烏維單于弟右賢王句黎湖為單于是嵗太初三年也¶
其冬病死其弟左大將都督且鞮侯立為單于且鞮侯¶
單于立五年死長子左賢王立為狐鹿姑單于是嵗太¶
始元年也初且鞮侯兩子長為右賢王次為左大將病¶
且死言立右賢王右賢王未至貴人以為有病更立左¶
<pb:KR3k0013_WYG_967-4b>¶
大將為單于右賢王聞之不敢進左大將使人召右賢¶
王而讓位焉右賢王辭以病左大將不聼謂曰即不幸¶
死傳之與我右賢王許之遂立為狐鹿姑單于狐鹿姑¶
單于立以左大將為右賢王數年病死其子先賢禪不¶
得代更以為日逐王日逐王者賤于右賢王單于自以¶
其子為右賢王狐鹿姑單于有異母弟為左大都督賢¶
國人鄉之母閼氏恐單于不立子而立左大都尉也乃¶
私使殺之左大都尉同母兄怨遂不肯復㑹單于庭又¶
<pb:KR3k0013_WYG_967-5a>¶
單于病且死謂諸貴人我子少不能治國立弟左谷蠡¶
王及單于死衛律等與顓渠閼氏謀匿單于死詐矯單¶
于令與貴人㰱盟更立子左谷蠡王為壼衍鞮單于是¶
嵗始元二年也壼衍鞮單于立十七年死弟左賢王立¶
為虚問權渠單于是嵗地節三年也虗問權渠單于立¶
九年死顓渠閼氏與其弟右大且渠都隆竒謀立右賢¶
王屠耆堂為握衍朐鞮單于握衍朐鞮立二嵗暴虐殺¶
伐國中不附其明年姑夕劬王與烏禪幕及左地貴人¶
<pb:KR3k0013_WYG_967-5b>¶
共立稽侯㹪為呼韓邪單于發左地兵四五萬人西擊¶
握衍朐鞮單于兵敗自殺呼韓邪立二十八年建始二¶
年死呼韓邪嬖左伊秩訾兄呼衍王女二人長女顓生¶
二子曰且莫車次曰囊知牙斯少女為大閼氏生四子¶
長曰雕陶莫臯次曰且糜胥皆長於且莫車二人皆小¶
於囊知牙斯顓渠閼氏貴且莫車愛呼韓邪病且死欲¶
立且莫車其母顓渠閼氏曰匃奴亂十餘年不絶如髮¶
頼蒙漢力故得復安今平定未乆人民創艾戰闘且莫¶
<pb:KR3k0013_WYG_967-6a>¶
車年少百姓未附恐復危國我與大閼氏一家共子不¶
如立雕陶莫臯大閼氏曰且莫車雖少大臣共持國事¶
今舍貴立賤後世必亂單于卒從顓渠閼氏計立雕陶¶
莫臯約令傳國與弟呼韓邪死雕陶莫臯立為復絫株¶
若鞮單于復絫株立十嵗鴻嘉元年死弟且縻胥立為¶
捜諧若鞮單于以且莫車為左賢王捜諧立八年元延¶
二年死弟且莫車立為車牙若鞮單于車牙立四嵗綏¶
和元年死弟囊知牙斯立為烏珠留若鞮單于烏珠留¶
<pb:KR3k0013_WYG_967-6b>¶
立二十一嵗王莾建國五年死匃奴用事大臣右骨都¶
侯湏卜當即王昭君女伊墨居次云之婿也云嘗欲與¶
中國和親又素與粟置支侯咸厚善見咸前後為莾所¶
拜故遂越輿而立咸為烏累若鞮單于烏累單于咸立¶
以弟輿為左谷蠡王烏累若鞮單于立五嵗天鳳五年¶
死弟左賢王輿立為呼都而尸道臯若鞮單于後漢建¶
武二十二年單于輿死子左賢王烏達鞮侯立為單于¶
後死弟左賢王蒲奴立為單于¶
<pb:KR3k0013_WYG_967-7a>¶
南匃奴醯落尸逐鞮單于比者呼韓邪單于之孫烏珠¶
留若鞮單于之子自呼韓邪後諸子以次立至比季父¶
單于輿時比為右薁鞮日逐王部領南邉及烏桓後漢¶
建武二十二年單于輿死比密遣人郭衡奉匃奴地二¶
十三年詣西河太守求内附二十四年春八部大人共¶
議立比為呼韓邪單于以其大父嘗依漢得安故欲襲¶
其號單于比立九年薨弟左賢王莫立是為丘浮尤鞮¶
單于莫中元元年立一年薨弟汗立是為伊伐於慮鞮¶
<pb:KR3k0013_WYG_967-7b>¶
單于汗中元二年立二年薨單于比之子適立是為醯¶
僮尸逐侯鞮單于適永平二年立四年薨單于莫子蘇¶
立是為丘除車林鞮單于數日薨單于適之弟長立為¶
湖邪尸逐侯鞮單于長永平六年立二十二年薨單于¶
汗之子宣立是為伊屠於閭鞮單于宣元和二年薨單¶
于長之弟屯屠何立是為休蘭尸逐侯鞮單于屯屠何¶
章和二年立六年薨單于宣弟安國立安國初為左賢¶
王無稱譽是以中國盡敬左谷蠡王師子而不附安國¶
<pb:KR3k0013_WYG_967-8a>¶
立二年為舅骨都侯喜為等所殺立單于適之子師子¶
是為亭獨尸逐侯鞮單于師子永元六年立四年薨單¶
于長之子擅立是為萬民尸逐鞮單于擅永元十年立¶
二十七年薨弟牧立是為烏稽侯尸逐鞮單于抜延光¶
三年立四年薨弟休利立是為去特若尸逐就單于休¶
利永建三年立十三年為中郎將陳龜逼迫之自殺時¶
呼蘭若尸逐就單于兠樓儲先在京師漢安二年立之¶
遣行中郎將持節䕶送單于歸南庭兠樓儲立五年薨¶
<pb:KR3k0013_WYG_967-8b>¶
伊陵尸逐就單于居車兒建和元年立二十五年薨子¶
某立是為屠特若尸逐就單于某熹平元年立六年薨¶
子呼徵立呼徵光和元年立二年中郎將張脩與單于¶
不相能脩擅斬之更立右賢王羌渠為單于羌渠光和¶
元年立十年為國人所殺子右賢王於扶羅立是為持¶
至尸逐侯單于於扶羅中平五年立七年死弟呼厨泉¶
立建安二十一年來朝魏太祖因留於鄴遣右賢王去¶
卑歸監其國¶
<pb:KR3k0013_WYG_967-9a>¶
烏桓後漢靈帝初遼西有邱力居者衆五千餘落自稱¶
王獻帝初平中丘力居死子樓班年小從子蹋頓有武¶
畧代立總攝三王部衆皆從其號令其後上谷王難樓¶
遼東峭王蘇僕延率其部衆奉樓班為單于鮮卑後漢¶
建武末封大人於仇賁為玉蒲頭為侯永初中賜大人¶
燕荔陽王印綬不詳其子孫繼襲至桓帝時有檀石槐¶
者勇健有智畧部落推為大人東西部大人皆歸焉光¶
和中檀石槐死子和連代立靈帝末年數為冦鈔攻北¶
<pb:KR3k0013_WYG_967-9b>¶
地北地庶人善弩射中和連和連即死其子騫曼年小¶
兄子魁頭既立後騫曼長大與魁頭爭國衆遂離散魁¶
頭死弟歩度根代立後為大人軻比能所殺魏文帝封¶
軻比能為附義王比能死立其弟素利彌加為歸義王¶
大和二年素利死子小以弟成律歸為王代攝其衆北¶
突厥者匃奴之别種後魏時號土門部落魏末有伊利¶
可汗伊利卒弟阿逸可汗立阿逸病且卒捨其子攝圖¶
立其弟俟斤是為木杆可汗在位二十年卒復捨其子¶
<pb:KR3k0013_WYG_967-10a>¶
事邏便而立其弟是為他鉢可汗他鉢以攝圖為爾伏¶
可汗統其東靣又以其弟褥但可汗子為歩難可汗居¶
西方他鉢在位十年病且卒謂其子菴羅曰吾聞親莫¶
過父子吾兄不親其子委位與我我死汝當避大邏便¶
也及他鉢卒國中將立大邏便以其母賤衆不服菴邏¶
母貴突厥素重之攝圖最後至謂國中曰若立菴邏者¶
我當率兄弟以事之如立大邏便我必守境利刃長矛¶
以相待矣攝圖長而且雄國人皆憚莫敢拒者竟立菴¶
<pb:KR3k0013_WYG_967-10b>¶
邏為嗣大邏便不得立心不服菴邏每遣人詈辱之菴¶
邏不能制因以國讓攝圖國中相與議曰四可汗之子¶
攝圖最賢因迎立之號伊利俱盧設始波莫荷可汗一¶
號沙鉢畧治都斤山菴邏降居獨雒水稱第二可汗隋¶
開皇中卒攝圖以其子雍虞閭性愞遣令立其弟葉䕶¶
處羅侯雍虞閭遣使迎處羅侯將立之處羅侯曰我突¶
厥自木杆可汗以來多以弟代兄以庶奪嫡失先祖之¶
法不相敬畏汝當嗣位我不憚拜汝也雍虞閭又遣使¶
<pb:KR3k0013_WYG_967-11a>¶
謂處羅侯曰叔與我父共根連體我是枝葉寜有我作¶
王令根本反同枝葉令叔父之尊下我卑稚又亡父之¶
命其可廢乎願叔勿疑相讓者五六處羅侯竟立是為¶
葉䕶可汗以雍虞閭為葉䕶遣使上表言狀隋髙祖賜¶
之皷吹幡旗後處羅侯西征阿波中流矢而卒其衆奉¶
雍虞閭為主是為頡伽施多那都藍可汗都藍開皇末¶
為麾下所殺是時沙鉢畧子染千號突利可汗尚義成¶
公主拜染千為意利珎豆啟民可汗華言意智健也於¶
<pb:KR3k0013_WYG_967-11b>¶
朔方築大利城以居之大業十年啟民朝於東都是嵗¶
疾終煬帝為之廢朝三日立其子咄吉世是為始畢可¶
汗唐武徳二年卒其子什鉢苾以年㓜不堪嗣位立為¶
泥𡵯設使居東偏直幽州之北立其弟俟利勿設是為¶
處羅可汗尚義成公主三年處羅死義成公主以其子¶
奥射設醜弱廢不立之遂立處羅之弟咄苾是為頡利¶
可汗頡利以始畢之子什鉢苾為突利可汗頡利貞觀¶
四年冦邉為行軍副總管張寳相所擒送於京師突利¶
<pb:KR3k0013_WYG_967-12a>¶
來奔乃封為北平王拜順州都督遣帥部衆還蕃五年¶
徴入朝至并州道病卒子賀邏鶻嗣¶
西突厥者木杆可汗之子大邏便也與沙鉢畧有隙因¶
分為二大邏便為處羅侯所執其國立鞅素特勒之子¶
是為泥利可汗泥利卒子達漫立號泥撅處羅可汗隋¶
大業中從煬帝征髙麗賜號為曷薩那可汗唐武徳中¶
來奔為北突厥使人所殺初薩那之朝隋也國人立薩¶
那之叔父曰射匱可汗射匱卒弟統葉䕶可汗代立統¶
<pb:KR3k0013_WYG_967-12b>¶
葉䕶為其伯父所殺而自立是為莫賀咄侯突屈利俟¶
毘可汗俟毘先分統突厥種䫫為小可汗及此自稱大¶
可汗國人不附弩失畢部共推泥孰莫賀設為可汗泥¶
孰不從時統葉䕶之子咥力特勒亡在康居遂迎立之¶
是為乙毘沙鉢邏肆葉䕶可汗泥孰遂適焉耆肆葉䕶¶
卒國人迎泥孰於焉耆而立之是為咄陸可汗泥孰卒¶
其弟同娥設立是為沙鉢羅咥利失可汗咥利失為其¶
統吐屯所襲國人欲立谷設為乙毘咄陸可汗咥利失¶
<pb:KR3k0013_WYG_967-13a>¶
奔鏺汗而死弩失畢部落酋帥迎其弟伽那之子薄布¶
特勒立之是為乙毘沙鉢邏葉䕶可汗唐貞觀十五年¶
咄陸可汗為部下所廢遣使詣闕請立可汗太宗遣使¶
齎壐書立莫賀乙毘可汗之子是為乙毘射匱可汗尋¶
為葉䕶阿史那賀魯所併顯慶二年既平賀魯三年詔¶
置崑陵濛池二都督府乃冊阿史那彌射為興昔可汗¶
兼崑陵都䕶阿史那𡵯真為繼往絶可汗兼濛池都䕶¶
乾封二年二可汗既死餘衆附于吐蕃調露元年以碎¶
<pb:KR3k0013_WYG_967-13b>¶
葉龜茲于闐䟽勒為四鎮埀拱元年以𡵯真子左玉鈐¶
衛將軍阿史元慶襲其父興昔亡可汗二年以彌射子¶
右玉鈐衛將軍阿史那斛瑟羅襲父繼往絶可汗聖歴中¶
突騎施首領嗢禄州都督烏質勒移衙於碎葉則天授¶
以瑶池都督神龍中烏質勒死子婆葛代立仍封金河¶
郡王俄為黙啜所殺其部將蘇禄鳩聚衆至二十萬自¶
立為可汗開元十三年詔冊蘇祿為忠順可汗二十六¶
年為莫賀咄達于所殺其别部都摩友立蘇禄之子吐¶
<pb:KR3k0013_WYG_967-14a>¶
火仙為可汗二十九年以斛瑟羅之孫懷道之子昕為¶
可汗遣之天寶元年昕至碎葉西南俱蘭城為莫賀咄¶
所殺詔立其酋長為伊地米里骨咄禄毘伽可汗十三¶
年又别冊黒姓種伊羅宻施為骨咄禄毘伽突騎施可¶
汗自至徳年後部落衰弱分為二部各立可汗旋又簒¶
奪因而分散鐵勒木匃奴别種隋初屬西突厥大業中¶
部人共推契苾哥楞為易胡貞莫賀可汗又以薛延陁¶
乙失鉢為也咥小可汗其後西突厥射匱可汗强盛延陁¶
<pb:KR3k0013_WYG_967-14b>¶
契苾二部並去可汗之號以臣之唐貞觀二年乙失鉢¶
之孫夷男帥其屬攻頡利可汗大破之頡利北諸姓多¶
叛頡利歸于夷男共推為主太宗拜夷男為貞珠毘伽¶
可汗夷男卒少子肆葉䕶襲位是為頡利俱利薛婆多¶
彌可汗其下不附太宗使江夏王道宗討平之列為州¶
縣其後薛延陁西道之衆共推夷男子咄摩支為伊特¶
勿失可汗二十二年契苾廻紇等十餘部落歸國太宗¶
因其土地置為州府拜其酋長為都督刺史¶
<pb:KR3k0013_WYG_967-15a>¶
回紇本匃奴之裔唐初有時健候斤死子菩薩部落以¶
為賢而立之貞觀二十年太宗以其部為瀚海府拜其¶
俟利發吐迷度為都督時吐迷度已自稱可汗二十二¶
年吐迷度為其姪烏紇所殺其子婆閏立顯慶中累加¶
左衛大將軍兼瀚海都督龍朔中婆閏死姪比粟毒主¶
領廻紇永隆中獨解支證聖中伏帝匐開元中承宗伏¶
帝難皆繼為酋長皆受都督號以統蕃州天寳初其酋¶
長葉䕶頡利吐發遣使入朝封奉義王三載擊破抜悉¶
<pb:KR3k0013_WYG_967-15b>¶
密自稱骨咄禄毘伽闕可汗五載又遣使入朝因冊為¶
懷仁可汗六載卒子磨延啜立國人號為葛勒可汗乾¶
元三年葛勒卒長子葉䕶先被殺乃立其少子移地健¶
是為登里可汗寳應二年冊為登里頡咄登密施舍俱¶
錄英義建功毘伽可汗大厯十四年為其相頓莫賀所¶
殺頓莫賀自立號為合骨咄祿毘伽可汗貞元四年冊¶
為天親可汗五年改紇為鶻從其請也是年天親可汗¶
卒子多邏斯立國人謂之判官持勒詔冊為登里邏波¶
<pb:KR3k0013_WYG_967-16a>¶
密施俱錄忠貞毘伽可汗六年四月忠貞可汗為其次¶
相所殺立其子阿啜為可汗七年詔冊為奉誠可汗十¶
年奉誠可汗卒無子國人立其相骨咄祿將軍詔冊為¶
滕里邏羽祿没密施合胡祿骨咄毘伽懐信可汗骨咄¶
祿將軍本姓&KR0932;跌少孤為廻鶻大首領所養奉誠既無¶
嗣國人因奉為主永貞元年懐信可汗卒詔冊其王為¶
愛登里邏泊徳没施俱錄毘伽可汗六年卒七年詔冊¶
其王為君登里邏骨徳密施合毘伽可汗十一年卒詔¶
<pb:KR3k0013_WYG_967-16b>¶
冊其王為愛登里邏泪没密施合毘伽保義可汗長慶¶
元年卒詔冊其王為君登里邏羽錄密施合勾主祿毘¶
伽可汗三年卒其從父弟曷薩可汗立詔冊為君登里¶
邏汨没密施合毘伽可汗太和六年為其下所殺其從¶
子胡特勒立詔冊為可汗開成四年自殺國人立勿篤¶
公為罯颯可汗㑹昌初其國為黠戞斯所侵餘衆奔¶
吐蕃處丼州之地後唐同光二年其國權知可汗仁美¶
遣使貢方物莊宗冊仁美為英義可汗其年仁美卒其¶
<pb:KR3k0013_WYG_967-17a>¶
弟狄銀立同光四年狄銀卒阿咄欲立並遣使朝貢天¶
成三年其國權知可汗仁裕遣使入貢明宗冊仁裕為¶
順化可汗晉天福四年冊為奉化可汗¶
契丹其君長姓大賀氏唐貞觀二十二年蕃長窟哥内¶
屬授松漠都督封無極縣男賜姓李氏其曽孫楛莫離¶
則天時封歸順郡王萬嵗通天中窟哥之裔李盡忠為¶
松漠都督盡忠死開元三年封其從父弟失活為松漠¶
郡王六年失活死從父弟娑固代統其衆遣使冊立仍¶
<pb:KR3k0013_WYG_967-17b>¶
令襲其兄官爵娑固為其下所殺立其從父弟欝于為¶
主𤣥宗乃令冊立欝于令襲娑固官爵十一年欝于死¶
弟吐于代統其衆襲兄官爵吐于與大臣可突于相猜¶
来奔可突于立盡忠弟卲固為王改封廣徳郡王十八¶
年可突于殺卲固降于突厥二十三年契丹衙官李過¶
折殺可突于傳首東都詔封過折為北平郡王其年過¶
折為可突于餘黨泥禮所殺㑹昌二年新立王名屈戍¶
咸通末其王曰習爾之光啟中其王曰欽徳有别部酋¶
<pb:KR3k0013_WYG_967-18a>¶
長阿保機自稱國王後唐天祐末僭稱皇帝天成元年¶
阿保機卒偽諡曰大聖皇帝保機凡三子長曰人皇王¶
突欲即東丹王也次曰元帥太子即徳光也㓜曰安端¶
少君其母述律氏令徳光權王牙帳令安端少君往渤¶
海國代突欲將立為嗣而徳光素為部族所伏又其母¶
亦嘗鍾愛故因而立之漢髙祖即位初徳光卒東丹王¶
突欲子兀欲立為天授皇帝周太祖廣順元年九月偉¶
王子太寜王與燕王耶律述軋殺兀欲并其妻於帳下¶
<pb:KR3k0013_WYG_967-18b>¶
時徳光子述律王子討太寜之亂諸部首領共推為國¶
主偽號天順皇帝¶
奚本匃奴之别種唐貞觀末酋長可度者内屬太宗置¶
饒樂府以可度者為都督封樓煩縣公賜姓李氏開元¶
三年封其首領李大酺為饒樂郡王八年大酺率兵救¶
契丹戰死其弟魯蘇嗣立十年詔令襲其兄官爵十四¶
年改封奉誠王十八年為契丹衙官可突于所脅走投¶
榆闗二十年酋長李詩以其部落五千帳來降封詩為¶
<pb:KR3k0013_WYG_967-19a>¶
歸義王充歸義州都督天寳五載又封其王娑固為昭¶
信王仍授饒樂府都督元和元年其王梅落来朝二年¶
以奚首領索低為檀薊兩州㳺奕兵馬使天祐初首領¶
曰去諸去諸卒子掃刺代立後唐莊宗破幽州賜掃刺¶
姓名李紹威天成四年卒子素姑代立清泰三年其首¶
領達刺干遣通事介老奏其王素姑謀叛欲附契丹已¶
處置訖見權知部落¶
黒水鞨漢武帝三年其部酋長突地稽遣使朝貢以其¶
<pb:KR3k0013_WYG_967-19b>¶
部置燕州拜突地稽為總管貞觀初有功賜姓李氏封¶
耆國公突地稽卒子謹行嗣封燕國公¶
渤海靺鞨唐聖歴中髙麗别種大祚榮自立為振國王¶
先天二年冊拜渤海郡王仍以其所統為忽汗州加授¶
忽汗州都督開元七年祚榮卒𤣥宗遣使冊立其嫡子¶
桂婁郡王大武藝襲父為左驍衛大將軍渤海王忽汗¶
州都督九姓燕然都督二十五年武藝病死其子欽茂¶
嗣立詔襲其父官爵寳應元年進封國王欽茂卒其子¶
<pb:KR3k0013_WYG_967-20a>¶
嵩璘嗣貞元十一年二月令内常侍殷志瞻將冊書冊¶
為渤海王忽汗州都督元和四年嵩璘卒子元瑜嗣元¶
瑜卒弟言義權知國務八年正月封言義為國王十三¶
年遣使告哀詔以知國務大仁秀為國王太和五年仁¶
秀卒以權知國務大彛震為國王梁開平元年其王曰¶
大諲譔¶
　¶
　¶
<pb:KR3k0013_WYG_967-20b>¶
　¶
　¶
　¶
　¶
　¶
　¶
　¶
　册府元龜卷九百六十七¶
