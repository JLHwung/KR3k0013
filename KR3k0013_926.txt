# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:39.755644
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百二十六
<pb:KR3k0013_WYG_926-1a>¶
欽定四庫全書¶
　册府元龜卷九百二十六　宋　王欽若等　撰¶
　　總録部¶
　　　　愧恨　　忍耻¶
　　愧恨¶
夫不能是耻則為愧寔多雖悔可追者飲恨何及是知¶
君子作事謀始可以逺耻辱砥名勵節不以私汚義事¶
若過舉或承之羞其有言之不從計有非允或功立而¶
<pb:KR3k0013_WYG_926-1b>¶
名辱或行潔而道違將義士之見非懼長者之所短俯¶
仰天地慙靦靣目是可忍也洵孰甚焉故有愧情一集¶
伏恨而死者已斯亦徃者不諫近乎知耻在昔賢者其¶
猶病諸若乃名節自虧家道匪正然諾之際信義無聞¶
雖復終身恨之蓋亦何嗟及矣¶
子重為楚令尹魯㐮公三年春子重伐呉為簡之師(簡/選)¶
(練/)克鳩兹至于衡山(鳩兹呉邑在丹陽蕪湖縣東今/臯夷也衡山在呉興烏程縣南)使¶
鄧廖帥組甲三百被練三千(組甲被練皆戰備也組甲/漆甲成組文被練袍也)¶
<pb:KR3k0013_WYG_926-2a>¶
以侵呉呉人要而撃之獲鄧廖其能免者組甲八十被¶
練三百而已子重歸既飲至三日呉人伐楚取駕駕良¶
邑也鄧廖亦楚之良也君子謂子重於是役也所獲不¶
如所亡(當時/君子)楚人以是咎子重子重病之遂遇心疾而¶
卒(憂恚故/成心疾)¶
子西為楚令尹故太子建之子勝在呉子西欲召之葉¶
公曰聞勝也詐而亂無乃害乎子西曰吾聞勝也信而¶
勇不為不利召之為白公後遂作亂殺子西子西以&KR0209;¶
<pb:KR3k0013_WYG_926-2b>¶
掩靣而死慙於葉公也¶
端木賜字子貢原憲字思皆孔子弟子也孔子卒原憲¶
亡在草澤中子貢相衛而結駟連騎排藜藿入窮閻過¶
原憲憲攝敝衣冠見子貢子貢耻曰夫子殆病乎原憲¶
曰吾聞之無財者謂之貧學道而不能行者謂之病若¶
憲貧也非病也子貢慙不懌而去終身耻其言之過也¶
漢韓安國字長孺梁成安人為材官將軍屯漁陽以匈¶
奴入漁陽徙東屯右北平初安國為御史大夫及䕶軍¶
<pb:KR3k0013_WYG_926-3a>¶
後稍下遷新壯將軍衛青等有功益貴安國既斥疏將¶
屯又失亡多甚自愧幸得罷歸(兾得罷歸/以為幸也)廼益東徙意¶
忽忽不樂數月病嘔血死¶
後漢鄭均為太尉西曹掾明帝欲更修太尉府而均以¶
為舊府自足相容太尉趙憙即表罷之其冬帝祀辟雍¶
歴二府先觀壯麗而太尉獨卑陋帝東顧嘆息曰椎牛¶
縱酒勿令乞兒為宰時憙子世為侍中驂乗歸具白之¶
憙以為恨頻譴責均均自劾去道發病亡¶
<pb:KR3k0013_WYG_926-3b>¶
魏于禁初為左將軍後漢獻帝建安二十四年曹仁討¶
雲長於樊太祖使禁與龎徳助仁及兵敗禁䧏關而龎¶
徳不屈節而死文帝踐祚孫權擒羽獲其衆禁復在呉¶
及權稱藩遣禁還拜安逺將軍欲遣使呉先令北詣鄴¶
謁高陵帝使豫於陵屋盡闗羽戰克龎徳憤怒禁䧏服¶
之狀禁見慙恚發病薨¶
曹休為大司馬都督揚州牧太和二年明帝為二道征¶
呉遣司馬宣王從漢水下督休諸軍向尋陽賊將偽䧏¶
<pb:KR3k0013_WYG_926-4a>¶
休深入戰不利退還宿石亭軍夜驚士卒亂棄甲兵輜¶
重甚多休上書謝罪帝遣屯騎校尉楊曁慰諭禮賜益¶
隆休因此癕發背薨¶
&KR0253;濟為太尉隨司馬宣王屯雒水浮橋奏免大將軍曹¶
爽濟書與爽言宣王㫖惟免官而已爽遂誅滅濟病其¶
言之失信發病卒¶
蜀鄧芝為督江州遷車騎將軍後主延熈十一年征涪¶
陵見𤣥猿縁山芝性好弩手自射猿母中之猿子㧞其¶
<pb:KR3k0013_WYG_926-4b>¶
箭卷木葉塞其創芝曰嘻吾違物之性其將死矣(一曰/芝見)¶
(猿抱子在樹上引弩射之中猿母其子為㧞/箭以葉塞創芝乃嘆息投弩水中自知當死)¶
晋盧諶愍帝時為劉琨從事中郎将流離世故為石季¶
龍所得以為中書監及石氏誅遇害諶名家子早有聲¶
譽才高行㓗為一時所推値中原䘮亂與清河崔悦潁¶
川荀綽河東裴憲北地傅暢竝淪䧟非所雖俱顯於石¶
氏嘗以為辱諶每謂諸子曰吾身殁之後但稱晋司空¶
從事中郎¶
<pb:KR3k0013_WYG_926-5a>¶
王𨗳敦之從弟敦舉兵劉隗勸帝盡除諸王王𨗳為司¶
空率羣從詣闕請罪値僕射周顗將入𨗳呼顗謂曰伯¶
仁以百口累卿顗直入不顧既見帝言𨗳忠誠申救甚¶
切帝納其言顗喜飲酒致醉而出導猶在門又呼顗顗¶
不與言顧左右曰今年殺諸賊奴取金印如斗大繫肘¶
既出又上表明導言甚切至導不知救已而甚衘之敦¶
既得志問導曰周顗戴若思南北之望當登三司無所¶
疑也導不荅又曰若不三司便應令僕耶又不荅敦曰¶
<pb:KR3k0013_WYG_926-5b>¶
若不爾正當誅爾導又無言導後料簡中書故事見顗¶
表救已慇勤欵至導執表流涕悲不自勝告其諸子曰¶
吾雖不殺伯仁伯仁繇我而死幽㝠之中負此良友伯¶
仁顗字也¶
祖逖初為徐州刺史蔡豹為司馬逖素易豹後豹為建¶
威將軍徐州刺史逖為豫州俱受征討之寄逖甚愧之¶
禇裒為征討大都督徐兖青揚豫五州諸軍事先遣督¶
䕶徐龕将兵伐沛郡中二千人歸䧏又魯郡五百餘家¶
<pb:KR3k0013_WYG_926-6a>¶
建義請授行次代陂為石遵将李莬所敗裒還鎭京口¶
及石季龍死其國大亂遺户二十萬口渡河将歸順乞¶
師救援會裒已旋威勢不振莫能自㧞皆為慕容皝及¶
符徤之衆所掠死亡咸盡裒以逺圖不就憂慨發疾及¶
至京口聞哭聲甚衆裒問何哭之多左右曰代陂之役¶
也裒益慙恨¶
&KR0253;秀為臨海郡將時任旭為郡功曹秀居官貪穢每不¶
奉法旭正色苦諫秀既不納旭謝去閉門講習飬志而¶
<pb:KR3k0013_WYG_926-6b>¶
已乆之秀坐事被收旭狼狽營送秀慨然嘆曰任功曹¶
眞人也吾違其讜言以至於此復何言哉¶
桓温為大司馬温自以雄姿風氣是宣帝劉琨之儔有¶
以其比王敦者意甚不平及後於北方得一巧作老婢¶
訪之乃劉琨妓女也一見温便澘然而哭温問其故荅¶
曰公甚似劉司空温大悦出外整理衣冠又呼婢問婢¶
云面甚似恨薄眼甚似恨小鬚甚似恨赤形甚似恨短¶
聲甚似恨雌温於是褫冠觧帶昏然而睡不怡者數日¶
<pb:KR3k0013_WYG_926-7a>¶
徐廣為祠部郎時㑹稽王世子元顯録尚書欲使百僚¶
致敬臺内使廣立議繇是内外竝執下官禮廣嘗為愧¶
恨焉¶
宋劉穆之為尚書左僕射高祖北征領監軍中軍二府¶
時王宏為高祖太尉長史轉左長史從北征前鋒已平¶
雒陽而未遣九錫宏衘使還京師諷㫖朝廷穆之既掌¶
㽞住而㫖反從北來穆之懐懼發病遂卒¶
何文惠為湘州行事同晋安王子安叛文惠才兼將吏¶
<pb:KR3k0013_WYG_926-7b>¶
幹畧有施後乃害王師明帝特加原宥使呉喜宣㫖赦¶
之文惠曰既䧟逆節手害忠義天網雖復恢恢何面目¶
以見天下之士和藥將飲門生覆之乃不食而死¶
王𤣥謨為領軍將軍時廢帝失徳蔡興宗遣𤣥謨典籖¶
包法榮言廢立之事𤣥謨不從及明帝踐祚𤣥謨責所¶
親故吏郭季産女婿韋希眞等曰當艱難時周旋軰無¶
一言相扣發者季産曰蔡尚書令包法榮所道非不會¶
機但大事難行耳季産言亦何有益元謨有慙色¶
<pb:KR3k0013_WYG_926-8a>¶
張永以後廢帝元徽二年為征北將軍南兖州刺史未¶
至鎮遇桂陽王休範作亂率兵屯白下休範至新亭前¶
鋒攻南掖門永遣人覘賊既反唱言臺城䧟永軍潰散¶
永棄軍而走朝廷以舊臣止削官爵永亦愧嘆發病三¶
年卒¶
南齊王洪軌齊郡臨淄人為太祖所親信後為青冀二¶
州刺史私占丁侵虜界奔敗結氣卒¶
謝朓初告妻父王敬則反朓妻嘗懐刀欲報朓朓不敢¶
<pb:KR3k0013_WYG_926-8b>¶
相見及為吏部郎謙抑尤甚尚書郎沈昭畧謂朓曰卿¶
人地之羙無忝此職但恨今日刑於寡妻朓有愧色後¶
臨誅嘆曰天道不可昧乎我不殺王公王公繇我而死¶
梁庾華為輔國長史㑹稽郡丞行郡府事初華為西楚¶
望族早歴顯官鄉人樂藹有幹用素與華不平互相&KR0466;¶
競藹事齊豫章王嶷嶷薨藹仕不得志自歩兵校尉求¶
助戎歸荆州時華為州别駕益忽藹及高祖踐祚藹以¶
西勲遷御史中丞華始得㑹稽行事既耻之矣㑹事微¶
<pb:KR3k0013_WYG_926-9a>¶
有譴高祖以藹其鄉人也使宣㫖誨之華大憤發病卒¶
到溉為民部尚書少孤貧與弟洽為任昉所知繇是聲¶
名益廣昉復與溉為山澤逰及昉卒其子流離不能自¶
振劉孝標作絶交論溉見其論抵之於地終身恨之¶
張稷為左僕射預殺齊東昬侯稷雖居朝右每慙口實¶
乃名其子伊字懐尹霍字希光畯字農人同字不見見¶
字不同以旌其志既懼且恨乃求出許之出為青冀二¶
州刺史不得志嘗閉閣讀佛經禁防寛弛僚吏頗致侵¶
<pb:KR3k0013_WYG_926-9b>¶
擾州人徐道角等夜襲州城乃害之有司奏削官爵¶
後魏韓子熈為衛大將軍先是子熈與其弟聘王氏為¶
妻姑之女也生二子子熈尚未婚後遂與寡嫗李氏姦¶
合而生三子三子不穆迭相告言歴年不罷子熈因此¶
慙恨遂以發病卒¶
隂鳯北海人也(史不載/其官)賈思伯初與弟思同師事鳯授¶
業無資酬之鳯遂質留衣物及思伯為南青州刺史之¶
部送縑百疋遺鳯因具車馬迎之鳯慙不徃時人稱嘆¶
<pb:KR3k0013_WYG_926-10a>¶
焉¶
楊尼為國子祭酒兼幽州中正受鄉人財貨免官尼毎¶
自傷曰吾昔未仕不曾羡人今日失官與人何異然非¶
吾宿志命也如何既而還鄉遂卒於冀州¶
北齊楊愔字遵彦𢎞農華隂人及為黄門侍郎尚公主¶
其後衣紫羅袍金鏤大帶遇李庻頗以為耻謂曰我此¶
衣服都是内裁既見子將不能無愧¶
揚周王勇為大將軍矜功伐善好揚人之惡柱國侯莫¶
<pb:KR3k0013_WYG_926-10b>¶
陳崇勲高望重與諸將同謁晋公䕶聞勇數論人之短¶
乃於衆中折辱之勇遂慙恚因疽發背而卒¶
隋庫逖士文從妹為齊氏嬪有色齊滅之後賜薛國公¶
長孫覽為妾覽妻鄭氏性妬譛之於文獻后后令覽離¶
之士文耻之不與相見後應州刺史唐君明居母憂䀻¶
以為妻繇是士文君明竝為御史所劾士文性剛在獄¶
數日憤恚而死¶
王韶字士隆慷慨有父風官至備身將軍越王侗稱帝¶
<pb:KR3k0013_WYG_926-11a>¶
士隆率千兵自江淮而至㑹王世充僣號甚禮重之署¶
尚書右僕射士隆憂憤疽發背卒¶
唐張𤣥素為太子左庻子𤣥素與大理卿孫伏伽在隋¶
竝嘗任令史伏伽毎於廣坐陳説徃事初不介意元素¶
尤䕶其事未嘗渉言太宗嘗對衆問元素出身歴任元¶
素初猶不言太宗固問之既以實荅出閣外忙然色變¶
不復言笑行歩失措而歸¶
閻立本以善畵知名太宗嘗與侍臣學士泛舟於春苑¶
<pb:KR3k0013_WYG_926-11b>¶
池中有異鳥隨波容與太宗悦之詔座者為召立本令¶
寫之閣外傳呼云畫師閻立本到立本時為主爵郎中¶
趨走流汗俛伏池側手持丹粉瞻望座賓深為愧赧退¶
而誡其子曰吾少好讀書幸免墻面縁情染翰頗及儕¶
流唯以丹青見知躬厮役之務辱莫大焉汝宜深誡勿¶
習此末伎也¶
李義琰為中書侍郎同中書門下三品義琰將改塟父¶
母使舅氏移其舊塋高宗聞而不悦義琰不自安因足¶
<pb:KR3k0013_WYG_926-12a>¶
疾上疏乞骸骨詔許之¶
許彦伯為太子舍人彦伯高陽郡公敬宗孫也父昻為¶
䖍化令初敬宗侍婢有姿色而昻通之敬宗怒奏昻不¶
孝流於嶺外敬宗卒太常博士袁思古定謚曰繆彦伯¶
訟請改謚彦伯既與思古忿競又於路上欲邀擊之思¶
古曰吾與賢家君報讐耳彦伯大慙而退¶
後唐誠惠五臺山僧也自云能役使毒龍可致風雨其¶
徒號曰䧏龍大師同光三年京師旱莊宗迎至雒下士¶
<pb:KR3k0013_WYG_926-12b>¶
庻瞻仰謂朝夕可致甘澤禱之數旬無徴應或以焚燎¶
為聞懼之潛去至其寺慙恚而終¶
張筠前任興元節度使請歸私第筠昔在山南縶其副¶
使判官都校輙加楚掠誣其反狀按之無驗帝俱釋之¶
筠知其非故乞歸私第¶
閻寳為天平軍節度使討鎮州張文禮文禮死子處瑾¶
祕不發喪城中饑處瑾之衆出城求食寳縱其出伏截¶
擊之饑賊大至諸軍未集為賊所乗寳乃収軍退保趙¶
<pb:KR3k0013_WYG_926-13a>¶
州因慙憤成疾疽發背而卒¶
周宋彦筠仕漢以太子太師致仕閑居累嵗聞太祖之¶
起也復有秉旄之望迎太祖於臯門延㽞乆之彦筠從¶
容進曰當日懸車本非所願漢朝寡援排斥至此老夫¶
筋力未衰願賜展力之所太祖笑而頷之廣順初除左¶
衛上將軍彦筠深失所望退謂所親曰余以軍伍立身¶
歴藩部十數任今日第一度昇朝也未幾當叅墜笏失¶
儀為御史所劾太祖以勲武之臣欲責其失樞宻使王¶
<pb:KR3k0013_WYG_926-13b>¶
峻請依常例薄罰乃奪一月俸彦筠大以為耻私謂人¶
曰入仕四十年未嘗遭一罰今日甚可羞矣¶
　　　忍耻¶
士有時運之未亨饑寒之切已忍耻自適志在功名茍¶
活土糞之中甘心傭保之下或負薪以自給或滌噐而¶
雜作或畧賣而為奴或乞食以見辱及夫君臣交感智¶
畧獲伸則龍蛇起陸非復蚯蚓之類鴻鵠逺引何傷鷰¶
雀之比哉¶
<pb:KR3k0013_WYG_926-14a>¶
管仲齊大夫少時與鮑叔牙逰仲曰公子紏敗召忽死¶
之吾幽囚受辱鮑叔不以我為無耻知我不羞小節而¶
耻功名不顯於天下也¶
高漸離燕人善擊筑荆軻至燕日與漸離飲於燕市及¶
軻誅漸離變名姓為人傭保匿作於宋子(縣名屬/鉅鹿)乆之¶
作苦念乆隐畏約無窮時乃退出其装匣中筑與其善¶
衣更容貌而前舉坐客皆驚下與抗禮以為上客¶
漢張耳大梁人少時及魏公子無忌為客(言其尚及見/無忌為之賔)¶
<pb:KR3k0013_WYG_926-14b>¶
(客/)陳餘亦大梁人父事耳秦滅魏購求耳餘兩人變姓¶
名俱入陳為里監門吏嘗以過笞餘餘欲起耳攝使受¶
笞(攝謂引/指之)吏去耳數之曰(數責/也)始吾與公言何如今見¶
小辱而欲死一吏乎餘謝罪後封為趙王¶
韓信淮隂人淮隂少年侮信曰雖長大好帶刀劔怯耳¶
衆辱信曰能死刺我不能出跨下(衆辱於衆中辱之/跨下兩股之間)於¶
是信熟視俛出跨下(俛亦/俯字)一市皆笑信以為怯後為大¶
將軍封楚王¶
<pb:KR3k0013_WYG_926-15a>¶
欒布梁人始彭越為家人時嘗與布㳺(家人猶言編/户之人也)窮¶
困賣傭於齊為酒家保(謂傭作受僱也/為家保可任使)數嵗别去而布¶
為人所畧賣為奴於燕燕將臧荼舉以為都尉¶
季布楚人有名於楚項籍使將兵數窘漢王(窘困也窘/音求隕切)¶
項籍滅高祖購求布千金敢有舍匿罪三族(舍止匿/隐也)布¶
匿濮陽周氏周氏曰漢求將軍急跡且至臣家(跡尋其/蹤跡也)¶
能聼臣臣敢進計即不能&KR0133;先自剄布許之廼髠鉗衣¶
褐置廣桞車中(廣栁大隆穹也周禮説衣翣栁聚也衆/餙之所聚也此為載以䘮車欲人不知)¶
<pb:KR3k0013_WYG_926-15b>¶
(也隆穹所謂車軬/者耳軬音扶晚切)並與其家僮數十人之魯朱家所賣¶
之(朱家魯人/見㳺俠傳)朱家心知其季布也買置田舍乃之雒陽¶
見汝隂侯滕公為帝言之帝乃赦布當是時皆多布能¶
摧剛為柔後至河東守¶
司馬相如為武騎常侍因病免客臨卭臨卭富人卓王¶
孫女文君夜亡奔相如相如與文君馳歸成都家徒四¶
壁立(徒空也但有四/壁更無資産)卓文孫大怒曰女不材我不忍殺¶
一錢不分也人或謂王孫王孫終不聽文君乆之不樂¶
<pb:KR3k0013_WYG_926-16a>¶
謂長卿曰第俱如臨卭(第但也發/聲之急耳)從昆弟假貸猶足以¶
為生何至自苦如此相如與俱之臨卭盡賣車騎買酒¶
舍乃令文君當壚(賣酒之處累土為壚以居酒瓮四邊/隆起其一靣高形如鍜壚故名壚耳)¶
(而俗之學者皆謂當壚謂/對温候火壚失其義矣)相如身自著犢鼻裩(即今之/衳也形)¶
(似犢鼻故以名名/云衳音之容切)與傭保雜作(庸即謂賃作者保謂/庸之可信任者也)滌¶
噐於市中(滌洒也噐酒噐也食已則/洒之賤人役也洒先禮切)卓王孫耻之為杜¶
門不出¶
朱買臣為㑹稽太守初買臣家貧嘗艾薪樵賣以給食¶
<pb:KR3k0013_WYG_926-16b>¶
(艾讀曰割/給供也)其妻亦負戴相隨數止買臣毋歌嘔道中(嘔/讀)¶
(曰/謳)買臣愈益疾歌妻羞之求去買臣不能㽞即聽去其¶
後買臣獨行歌道中負薪墓間故妻與夫家俱上塜見¶
買臣饑寒呼飯飲之(飯飲飯之音扶晚/切飲音於禁切)¶
司馬遷被刑之後為中書令荅益州刺史任安書曰且¶
夫臧獲婢妾猶能引决(海岱之間罵奴曰臧罵婢曰獲/燕之北郊民而婿婢謂之臧女)¶
(而歸奴/謂之獲)况若僕之不得已乎所以隐忍茍活幽糞土之¶
中而不辭者恨私心有所不盡鄙沒世而文采不表於¶
<pb:KR3k0013_WYG_926-17a>¶
後也¶
後漢皇甫嵩字義眞為議郎董卓怨嵩及卓秉政為御¶
史中丞卓還長安公卿百官迎謁道次卓諷令御史中¶
丞以下皆拜以屈嵩既而抵手言曰義眞偹未乎(僃音/服説)¶
(文曰服牛乘馬僃即古服字/也今河朔人猶有此言音僃)嵩笑而謝之卓乃解釋¶
呉歩隲為丞相初避難江東單身窮困與廣陵衛旌同¶
年相善俱以種𤓰自給晝勤四體夜誦經傳㑹稽焦征¶
羌郡之豪族(呉錄曰征羌名/矯甞為征羌令)人客放縱隲與旌求食其¶
<pb:KR3k0013_WYG_926-17b>¶
地懼為所侵乃共修刺奉𤓰以獻征羌征羗方在内臥¶
駐之移時旌欲委去隲止之曰本所以來畏其彊也而¶
今舍去欲以為高祗結怨耳良乆征羌開牖見之身隐¶
几坐帳中設席致地坐隲旌於牖外旌愈耻之隲辭色¶
自若征羌作食身享大案殽膳重㳫以小盤飯與隲旌¶
惟菜茹而已旌不能食隲極飯致飽乃辭出旌怒隲曰¶
何能忍此隲曰吾等貧賤是以主人以貧賤遇之固其¶
宜也當何所耻¶
<pb:KR3k0013_WYG_926-18a>¶
宋劉穆之為尚書左僕射少時家貧誕節嗜酒食不修¶
拘檢好徃妻兄弟乞食多見辱不以為耻¶
唐路隨元和初以通經調授潤州叅軍為李錡所困使¶
知市事隨翛然坐市中一不介意¶
　¶
　¶
　¶
　¶
<pb:KR3k0013_WYG_926-18b>¶
　¶
　¶
　¶
　¶
　¶
　¶
　¶
　册府元龜卷九百二十六¶
