# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:27.970965
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百九十八
<pb:KR3k0013_WYG_698-1a>¶
欽定四庫全書¶
　册府元龜巻六百九十八　宋　王欽若等　撰¶
　　牧守部¶
　　　　懦劣　　失政　　專恣¶
　　　懦劣¶
夫居専城之任責共守之功既須才賢必資果斷乃可¶
以外申幹國之力内成庇民之術者也乃有巽耎無立¶
骫骳茍存處金湯之固委符於外寇挾兵衞之勢斂袵¶
<pb:KR3k0013_WYG_698-1b>¶
於凶徒條敎靡行僚吏不率政歸於下民無攸措豈惟¶
敗事之責盖成滅身之禍書之於册良可羞焉¶
後漢劉度為荆州刺史桓帝延熹三年武陵蠻寇江陵¶
度與謁者馬睦南郡太守李肅皆奔走肅主簿胡爽扣¶
馬首諌曰蠻夷見郡無儆備故敢乘間而進眀府為國¶
大臣連城千里舉旄鳴皷應聲十萬奈何委符守之重¶
而為逋逃之人乎肅㧞刃向爽曰掾促去太守今急何¶
暇此計爽抱馬固諌肅遂殺爽而走桓帝聞之徵肅棄¶
<pb:KR3k0013_WYG_698-2a>¶
市度睦減死一等復爽閭門拜家一人為郎¶
甘定為蒼梧太守延熹五年長沙賊起寇桂陽攻沒蒼¶
梧取銅虎符定與刺史侯輔各奔出城¶
焦和為青州刺史靈帝時黄巾羣盜處處颷起而青郡¶
殷實軍革尚衆和欲與諸同盟西赴京師未及得行而¶
賊已屠城邑和不理戎警但坐列巫史禜禱羣神又恐¶
賊乘凍而過命多作陷氷丸以投於海衆遂潰散和亦¶
病卒¶
<pb:KR3k0013_WYG_698-2b>¶
劉璋襲父焉為益州牧性柔寛無威畧獻帝建安初督¶
義司馬張魯據漢中以璋闇懦不復承順十九年蜀先¶
主圍成都數十日城中有精兵三萬人糓支一年吏民¶
咸欲拒戰璋言父子在州二十餘歳無恩徳以加百姓¶
而攻戰三載肌膏草野者以璋故也何忍能安遂開城¶
出降羣下莫不流涕¶
宋周嶠為吳興太守文帝元嘉末元凶劭弑立隨王誕¶
舉義於㑹稽劭加嶠冠軍將軍誕檄又至嶠素懦怯迴¶
<pb:KR3k0013_WYG_698-3a>¶
惑不知所從為府司馬丘珍孫所殺¶
南齊戴元孫為汶陽太守太祖建元元年北土黄蠻文¶
勉徳冦汶陽元孫孤城力弱慮不自保棄戍歸江陵¶
房法乘為交州刺史至鎮屬疾不理事専好讀書長史¶
伏登之因此擅權改易將吏不令法乘知錄事房季文¶
白之法乘大怒繫登之於獄十餘日登之厚賂法乘妹¶
夫崔景叔得出將部曲襲州執法乘謂之曰使君既有¶
疾不宜勞囚之别室法乘無事復就登之求書讀之登¶
<pb:KR3k0013_WYG_698-3b>¶
之曰使君静處猶恐動疾豈可看書遂不與乃啟法乘¶
心疾動不任視事孝武仍以登之為交州刺史法乘還¶
至嶺而卒¶
梁謝覽為新安太守髙祖天監九年山賊吳承伯破宣¶
城郡餘黨散新安叛吏鮑叙等與之合攻沒黟歙諸縣進¶
兵擊覽覽遣郡丞周興嗣於錦沙立塢拒戰不敵遂棄¶
郡奔㑹稽臺軍平山寇覽復還郡左遷司徒諮議參軍¶
袁君正為吳興太守髙祖太清末侯景亂賊遣干子悦¶
<pb:KR3k0013_WYG_698-4a>¶
攻之新城戍主戴僧勸令距守吳人陸映公等懼不勝¶
賊遂族其家乃曰賊軍甚鋭其鋒不可當今若距之恐¶
民心弗從也君正性怯懦乃送米及牛酒郊迎子悦子¶
悦既至掠奪其財物女子君正因感疾卒¶
陳蕭乾為建安太守文帝天嘉二年留異反陳寶應將¶
兵助之又資周廸兵粮出寇臨川因逼建安乾單使臨¶
郡力不能守乃棄郡以避寶應¶
後魏房伯祖為歴城郡内史闇弱委事於功曹張僧皓¶
<pb:KR3k0013_WYG_698-4b>¶
僧皓大有受納伯祖衣食不充¶
皮喜為豫州刺史在州寛怠以飲酒廢事威不禁下¶
乙瓊為濟南太守時逆賊劉桃攻郡瓊踰城獲免後都¶
督李叔仁討桃平之瓊乃還郡¶
崔道固為北齊郡太守是時頻歳不登郡内饑弊道固¶
雖在位積年撫慰未能周盡是以多有怨叛¶
王衍為兖州刺史届治未㡬屬爾朱仲逺稱兵内向州¶
既路衝為其攻逼衍不能守為仲逺所擒以其名望不¶
<pb:KR3k0013_WYG_698-5a>¶
害也令其騎牛從軍久乃見釋¶
隋史祥為燕郡太守被賊髙開道所圍祥稱疾不視事¶
及城陷開道甚禮之㑹開道與羅藝通和送祥於涿郡¶
卒於途¶
唐韋光裔徳宗建中中為汝州刺史時李希烈反叛朝¶
廷以汝州與賊接壤而光裔懦弱不任職乃以李元平¶
代之¶
李元平自湖南觀察判官為宰臣闗播所薦授檢校吏¶
<pb:KR3k0013_WYG_698-5b>¶
部郎中兼汝州别駕知州事既至郡募工徒繕理郛郭¶
李希烈乃使勇士應募執役版築凡入數百人元平不¶
之覺希烈將李克誠以百騎突至先應募執役者應於¶
内縳元平馳去既見希烈遺下汚地希烈見其無鬚𦕈¶
小戲謂克誠曰使汝取李元平何得將元平兒來因慢¶
罵曰盲宰相使汝當我何待我淺耶¶
後唐王正言莊宗同光中為興唐尹留守鄴都時武徳¶
使史彥瓊監守鄴都廪帑出納兵馬制置皆出彥瓊將¶
<pb:KR3k0013_WYG_698-6a>¶
佐官吏頥指氣使正言不能以道御之但趦趄聽命及¶
貝州戍兵亂入魏州彥瓊望風敗走亂兵剽刼坊市正¶
言促召書吏寫奏章家人曰賊已殺人縱火都城已陷¶
何奏之有是日正言引諸寮佐謁趙在禮望塵再拜請¶
罪在禮曰尚書重徳勿自卑屈余受國恩與尚書共事¶
但思歸之衆倉卒見迫耳¶
　　　失政¶
牧守之任本乎長人提封之内所以觀政盖夫知微䘏¶
<pb:KR3k0013_WYG_698-6b>¶
隱恕已愛人之謂仁摘姦屏盜抑强扶弱之謂眀敦本¶
務農立學阜俗之謂化惡衣菲食約已奉公之謂清反¶
是四徳政何有焉民何仰焉中世而下乃有専務縱弛¶
致紀律之靡修失於簡御俾羣下之肆暴或愆於保障¶
之義或乖夫惕厲之訓或偏執而違道或詐矯以市恩¶
或委任非其人而亂乎倫理或酣縱過乎度而成乎湎¶
滛斯亦何以綱紀列城表正庶吏至有罹厥刑典以被¶
廢黜者固其宜哉¶
<pb:KR3k0013_WYG_698-7a>¶
後漢向栩為趙相及到官畧不視文書舍中生蒿萊¶
孔融為北海相自以智能優贍溢才命世當時豪俊皆¶
不能及亦自許大志且欲舉軍耀甲與羣賢要功自於¶
海岱結殖根本不肯碌碌如平居郡守事方伯赴期㑹¶
而已然其所任用好竒取異皆輕剽之才至於稽古之¶
士謬為恭敬禮之雖備不與論國政也髙密鄭𤣥稱之¶
鄭公執子孫禮及髙談敎今盈溢官曹詞氣温雅可玩¶
而誦論事考實難可悉行但能張磔網羅其自理甚疎¶
<pb:KR3k0013_WYG_698-7b>¶
租賦少稽一朝殺五部督郵姦民汙吏猾亂朝市亦不¶
能治幽州精兵亂至徐州卒到城下舉國皆恐融直出¶
説之令無異志遂與别校謀夜覆幽州幽州軍敗悉有¶
其衆無㡬時還復叛亡黄巾將至融大飲醇酒躬自上¶
馬禦之淶水之上冦令上部與融相拒兩翼徑涉水直¶
到所治城城潰融不得入轉至南縣左右稍叛連年傾¶
覆事無所濟遂不能保障四境棄郡而去後徙徐州以¶
北海相自還領青州刺史治郡北郵欲附山東外接遼¶
<pb:KR3k0013_WYG_698-8a>¶
東得戎馬之利建樹根本孤立一隅不與共也于時曹¶
袁公孫共相首尾戰士不滿數百穀不至萬斛王子法劉孔¶
慈凶辨小才信為腹心左承祖劉義遜清俊之士備在¶
坐席而已言此民望不可失也承祖勸融自託强國融¶
不聽而殺之義遜棄去遂為袁譚所攻自春至夏城小¶
冦衆流矢雨集然融憑几安坐讀書論議自若城壊衆¶
亡身奔山東室家為譚所虜¶
陶謙為徐州刺史時徐州百姓殷盛穀米豐贍流民¶
<pb:KR3k0013_WYG_698-8b>¶
多歸之而謙背道任情廣陵太守瑯琊趙昱徐方名士¶
也以忠直見疎曹宏等讒慝小人也謙親任之刑政失¶
和良善多被其禍由是漸亂¶
劉類為𢎞農太守郡民尹昌年垂百嵗聞類出行當經¶
過謂其兒曰扶我迎府君欲陳恩兒扶昌在道左類望¶
見呵其兒曰安用是死人扶來見我其視人無禮皆此類¶
也舊俗民謗官長者有三不肯謂遷免與死也類在𢎞¶
農吏民患之乃題其門曰劉府君有三不肯類雖聞之¶
<pb:KR3k0013_WYG_698-9a>¶
猶不能自改其後安東將軍司馬文王西征路經𢎞農¶
𢎞農人告類荒耄不任宰郡乃召入為五官中郎將¶
晉劉琨為并州刺史人士奔迸者多歸於琨琨善於懐撫¶
而短於控御一日之中雖歸者數千去者亦相繼初單¶
于猗㐌以救東羸公騰之功琨表其弟猗盧為代郡公¶
與劉希合衆於中山王浚以琨侵已之地數來擊琨琨¶
不能抗由是聲實稍損¶
鄭冲為陳留太守以儒雅為徳&KR0681;民不為幹局之譽¶
<pb:KR3k0013_WYG_698-9b>¶
王機為成都内史終日醉酒不存政事由是百姓怨之人¶
情騷動¶
王澄為荆州刺史澄既至鎮日夜縱酒不親庶事雖寇¶
戎急務亦不以在懐擢順陽人郭舒於寒悴之中以為¶
别駕委以州府¶
殷仲堪出鎮江陵時以仲堪雖有美譽議者未以分陜¶
許之既受腹心之任居上流之重朝野屬想謂有異政¶
乃在州綱目不舉而好行小恵¶
<pb:KR3k0013_WYG_698-10a>¶
宋蕭思話為丹陽尹時京邑多有刼掠二旬中十七發¶
引咎陳遜不許¶
張淹為東陽太守逼郡吏燒膏炤佛百姓有罪使禮佛¶
贖刑動至數千拜後免官禁錮起為光祿勲¶
南齊虞袤失志不仕王敬則反取袤監㑹稽郡而軍事¶
悉付寒人張靈寶郡人攻郡殺靈寶袤以不豫事得全¶
謝朏為義興太守不省雜事悉付綱紀曰吾不能作王¶
者吏但能作太守耳¶
<pb:KR3k0013_WYG_698-10b>¶
後魏李元䕶為齊州刺史值州内饑儉民人困弊志存¶
隐䘏表請賑貸蠲其賦役但多有部曲時為侵擾城邑¶
苦之故不得為州良刺史也¶
劉尼為定州刺史在州清慎然率多酒醉治事日甚少¶
馮熙為洛州刺史洛陽雖經破亂而舊三字石經宛然¶
猶在至熙與常伯夫相繼為州廢毁分用大至頺落¶
北齊李元忠魏永安初就拜南趙郡太守以好酒無政¶
績¶
<pb:KR3k0013_WYG_698-11a>¶
徐之才為兖州刺史在州無所侵害但不甚閑法理頗¶
亦疏慢用捨自由¶
隋丘和為代州刺史煬帝北巡過州和獻食至精及至¶
朔州刺史楊廓獨無所獻帝不悦而宇文述又盛稱之¶
乃以和為博陵太守仍令楊廓至博陵觀和為式及駕¶
至博陵和上食又豐帝甚稱之由是所幸處獻食者競¶
為華侈¶
衞元字文昇與代王留守京師大業十一年詔元安撫¶
<pb:KR3k0013_WYG_698-11b>¶
闗中時盜賊蜂起百姓饑饉元竟不能恤而官方壊亂¶
貨賂公行唐義師入闗自知不能守憂懼稱疾不知政¶
事城陷歸於家¶
唐任瓌為徐州總管選補官吏頗私親故或依倚其勢¶
多所求納瓌知而不禁¶
侯希逸為淄青節度政事怠惰尤崇釋敎且好畋逰興¶
工創寺宇軍州苦之¶
崔寓為河中尹代宗廣徳二年秋河中府鎮兵叛大掠¶
<pb:KR3k0013_WYG_698-12a>¶
河中廨署及居人廬舍貲貨不可勝紀葢寓失政故也時¶
將征蕃寇寓發防秋將行為法不一衆遂叛終夕乃定¶
王翃為京兆尹屬發涇原兵討李希烈軍次滻水翃備¶
頓肉敗粮糲衆怒借以為名而叛翃奔至奉天¶
杜亞為揚州長史淮南節度觀察使時陳少逰征税繁¶
重奢侈僣濫之後又遭王紹亂兵剽掠淮南之人望亞¶
之至革剗舊弊冀以康寧亞自以臨當公輔之選而聨¶
出外職志頗不適政事多委參佐但招引賔客談論而¶
<pb:KR3k0013_WYG_698-12b>¶
已¶
孟簡為浙西觀察使初李遜亷問越俗勵心為政抑士¶
族太過而編户恣横及簡莅政一皆反之農估賤夫多¶
受其弊當時議者謂兩未適中¶
李徳裕為揚州節度使先是府庫倉廪節度使交代例¶
皆申奏州帑藏見在者八十餘萬貫匹徳裕所申奏交¶
割止於四十萬仍元未到已前張鷺知留務又用其¶
半徳裕之黨不知以為府庫虚竭欲發制使鞫問前節¶
<pb:KR3k0013_WYG_698-13a>¶
度之罪時宰相李固言得交割之數於前淮南節度副¶
使張鷺宰相李石因許徳裕再具交割人數申奏徳裕¶
既知隱沒事已彰露遂錄軍資雜以朽敗竒零之物廣¶
為數百萬之數上聞仍以表自陳初到疾病為下吏所¶
誤且請自罰兼罪胥吏以解其過當時補闕王績魏謨¶
崔讜韋有翼拾遺令狐綯韋楚老樊宗仁等抗疏論之¶
中外黨庇事竟不行¶
梁李思安乾化元年為相州刺史思安自謂當擁旄仗¶
<pb:KR3k0013_WYG_698-13b>¶
鉞久矣得是殊不快但因循宴安無意為政及太祖出¶
幸以候騎之設落然無所備而復壁壘荒圯帑廪空涸¶
帝怒甚遂貶栁州司户尋以怨望斬之¶
後唐王瓉初仕梁歴兖華等州節度使頗能除盜而眀¶
不能炤下及尹正京邑委政於愛壻牙將辛廷尉曲法¶
納賄因緣為姦¶
王正言莊宗同光中為興唐尹知留守事正言年耄風¶
病事多忽忘比無經治之才武徳使史彦瓊者以伶官¶
<pb:KR3k0013_WYG_698-14a>¶
得幸帝待以腹心之任都府之中威福自我正言已下¶
皆脅肩低首曲事不暇由是政無統攝姦人得以窺圖¶
袁建豐為相州刺史領相州軍事行營在外委州事於¶
小人失於撫馭指揮使孟守謙據城以叛¶
李從璋為彰國軍節度使眀宗天成中以璋昧於政理¶
詔歸闕¶
張進為鄭州防禦使與副使咸繼威並停任以盜掠城¶
中居人故也¶
<pb:KR3k0013_WYG_698-14b>¶
晉皇甫遇歴團練使節度使所至苛暴以誅斂為務髙¶
祖入都自襄鄧移領中山與鎮州叛臣安重榮結姻好¶
仍移上黨改平陽咸以憸人執事政皆隳紊及鎮河陽¶
部内創别業開畎水泉以通溉灌所經墳墓悉毁之時¶
朝廷姑息羣帥莫之敢訴¶
張景遷前為登州刺史為三司所奏景遷自到任至得¶
替月日合徵去年秋税課利等比並諸州係欠最多其¶
官吏省司已行決罰其張景遷伏候進止勅張景遷宜¶
<pb:KR3k0013_WYG_698-15a>¶
降階爵各一級勒歸私第¶
漢王松初仕晉權知青州軍州事松性坦率不事邊幅¶
樂於歡宴政事不治人士譏之¶
周趙鳳為單州刺史廣順三年十一月入朝有本州民¶
張州僧智温等十餘人捉鳳馬於皇城門訟鳳在郡不¶
道勅遣通事舍人劉言控鶴官二人監鳳下御史臺收¶
繫又為宋亳宿三州刺史部下綱紀號宋蠻刁孫矩者¶
始隨鳳為暴至是委以心腹平民因捕盜而破家者多¶
<pb:KR3k0013_WYG_698-15b>¶
矣¶
　　　専恣¶
書曰臣有作福作威玉食害於而家凶於而國禮曰敖¶
不可長欲不可縱斯盖聖人立言垂訓以警乎臣子之¶
亂大猷者也乃有剖符守土分憂治俗憑恃恩寵廢格¶
科法聽訟由其喜怒任人係乎愛憎戮辱俊良刻轢黔¶
庶或前吏不由中覆或宥罪非從詔令以至露兇戾之¶
迹形貪黷之咎侈汰自任逸豫無度小則瘝官而廢職¶
<pb:KR3k0013_WYG_698-16a>¶
大則亡身而覆族書良史之筆為吉士之笑固與夫守¶
靖恭之節樹謙讓之徳者不可同年而語也千載之下¶
其鑒之哉¶
漢周陽由景帝時為郡守(史闕/郡名)武帝即位吏治尚修謹¶
然由居二千石中最為暴酷驕恣所愛者撓法活之所¶
憎者曲法滅之¶
黎扶封軑侯元封九年坐為東海太守行郡擅發卒為¶
衞當斬㑹赦免¶
<pb:KR3k0013_WYG_698-16b>¶
後漢魯平為陳留太守請郡人李充署功曹充不就平¶
怒乃援充以捐溝中因謫署都亭長¶
晉申儀魏末為魏興太守時司馬宣王平孟達於新城¶
儀久在魏興専威疆塲輒承制刻印多所假授達既誅¶
有自疑心時諸郡守以宣王新克㨗奉禮求賀皆聽之¶
乃使人諷儀儀至問承制狀執之歸於京師¶
宋褚叔度晉末為廣州刺史晉安帝義熙八年盧循餘¶
黨劉敬道等窘廹詣交州歸降刺史杜慧度以事言統¶
<pb:KR3k0013_WYG_698-17a>¶
府叔度以敬道等路窮請命事非欵誠報使誅之慧度¶
不加防錄敬道招集亡命攻破九真殺太守杜章民慧¶
度討平之叔度輒貶慧度號為奮揚將軍坐不先上為¶
有司所糾詔原之¶
南齊李叔獻交阯人初從兄長仁殺交州刺史據州叛¶
數年病死叔獻嗣事號令未行遣使求刺史宋朝以南¶
海太守沈煥為交州刺史以叔獻為煥寧逺軍司武平¶
新昌二郡太守叔獻得朝命人不服從發兵守險不納¶
<pb:KR3k0013_WYG_698-17b>¶
煥煥停欝林病之太祖建元元年仍以叔獻為交州刺¶
史就安慰之叔獻受命繼而斷割外國貢獻寡少世祖¶
欲討之永眀三年以司農劉楷為交州刺史發南康廬¶
陵始興郡兵征交州叔獻聞之遣使願更申數年獻十¶
二隊純銀兠鍪及孔雀毛世祖不許叔獻懼為楷所襲¶
間道自湘州還朝¶
梁魚𢎞襄陽人歴南譙盱眙竟陵太守嘗曰我為郡有¶
四盡水中魚鼈盡山中麞鹿盡田中米榖盡村里人庶¶
<pb:KR3k0013_WYG_698-18a>¶
盡丈夫生如輕塵棲弱草白駒之過隙人生但歡樂富¶
貴在何時於是恣意酣賞侍妾百餘人所用金翠服翫¶
車馬皆窮一時之奢麗有眠牀一張皆是蹙栢四周無¶
一有異通用銀鏤金花福夀兩重為脚¶
後魏濟陰王誕為齊州刺史家人奴𨽻悉廹取良人為¶
婦¶
元麗為雍州刺史其妻誕一男麗遂出州獄囚死及徒¶
流案未申䑓者一時放免¶
<pb:KR3k0013_WYG_698-18b>¶
馮熙為雒州刺史因事取人子女為奴婢有容色者幸¶
之為妾有子女數十人號為貪縱¶
北齊髙慎為光州刺史時天下初定聽慎以本鄉部曲¶
數千人自隨慎為政嚴酷又縱左右吏民苦之¶
平鑒為揚州刺史其妻生男因喜飲醉擅免境内囚誤¶
免闗中細作二人醒而知之上表自劾¶
庫狄伏連為鄭州刺史開府參軍多是衣冠士族皆捶¶
撻逼遣築墻¶
<pb:KR3k0013_WYG_698-19a>¶
隋燕榮為幽州總管每巡省管内聞官人及百姓妻女¶
有容色輒舍其室而滛之貪暴放縱日甚髙祖遣考功¶
侍郎劉士龍馳驛鞫問奏榮毒虐非虚又贓穢狼藉遂¶
賜死¶
唐段綸髙祖武徳中為益州總管于時巴蜀初降得以¶
便宜行事承制拜授益州富饒而綸生殺自已乃髙下¶
恣情多所凌傲有人告綸將反遣使覈之無狀徵還京¶
師¶
<pb:KR3k0013_WYG_698-19b>¶
張䖍陀眀皇天寶中為雲南太守舊事南詔嘗與其妻¶
女謁見都督䖍陀皆私之又有所徵求閤羅鳳皆不應¶
䖍陀遣人罵辱之仍密奏其罪惡閤羅鳳忿怒因發兵¶
反攻圍䖍陀殺之¶
張登徳宗貞元中為漳州刺史暴狠貪冐擅賦百姓沒¶
買州人為奴婢者三十人姦亂禆將家財非一其不堪¶
辱有縊死者部人蔡化訴于闕下詔命就鞫幽死州獄¶
于頔貞元中為蘇州刺史雖為政有績然横暴已甚追¶
<pb:KR3k0013_WYG_698-20a>¶
憾湖州舊尉封杖以計强決之觀察使王緯奏其事徳¶
宗不省及後頔累遷乃與緯書曰一蒙惡奏三度改官¶
由大理卿遷陜虢觀察使自以為得志益恣威虐官吏¶
日加笞罰掾曹姚峴不勝其虐與其弟汎舟於河遂自¶
投而死¶
嚴礪貞元末為東川節度使擅籍沒管内官吏居人等¶
八十八户田宅一百一十一所奴婢二十七人税外徵¶
草四十一萬五千束錢七千貫米五千石死後為監察¶
<pb:KR3k0013_WYG_698-20b>¶
御史元&KR0876;劾奏之¶
崔元畧文宗太和中為京兆尹以徵畿甸放免緡錢萬¶
七千貫為侍御史蕭澈彈劾有詔刑部郎中趙元亮大¶
理正元從質侍御史温造充三司覆理元畧有中助止¶
於削兼大夫¶
庾威太和中為湖州刺史貶吉州長史以御史䑓所奏¶
威為郡日自立條制應田地奴婢下及竹樹鵝鴨等並¶
估計出税差軍人一千一百五十人散入鄉村撿責剩¶
<pb:KR3k0013_WYG_698-21a>¶
徵税錢四千九百餘貫¶
王晏平開成初為靈武節度使擅將官馬四百一十五¶
匹并旗旛器械六千一十七事歸東郡私第河南府奏¶
之准勅收納¶
　¶
　¶
　¶
　¶
<pb:KR3k0013_WYG_698-21b>¶
　¶
　¶
　¶
　¶
　¶
　¶
　¶
　册府元龜卷六百九十八¶
