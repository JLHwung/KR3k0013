# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:14.840485
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百七十九
<pb:KR3k0013_WYG_379-1a>¶
欽定四庫全書¶
　册府元龜巻三百七十九　宋　王欽若等　撰¶
　　將帥部¶
　　　褒異第五¶
宋檀道濟為揚武將軍從劉道規討桓謙荀林等率厲¶
文武身先士卒所向摧破及徐道覆來逼道規親出拒¶
戰道濟戰功居多遷安逺䕶軍武陵内史復為太尉叅¶
軍拜中書侍郎轉寜朔將軍叅太尉軍事以前後功封¶
<pb:KR3k0013_WYG_379-1b>¶
作唐縣男食邑四百户補太尉主簿諮議叅軍豫章公¶
遷征虜將軍宋國侍中髙祖受命轉䕶軍加散騎常侍¶
領石頭戍事聽直入殿省以佐命功改封永修縣公食¶
邑二千户及討平謝晦遷都督江州江夏豫州之西陽¶
新蔡晉熈四郡諸軍事征南大將軍開府儀同三司江¶
州刺史持節常侍如故贈封千户¶
謝晦自宋臺初建為右衞將軍尋加侍中髙祖受命於石¶
頭登壇備法駕入宫晦領遊軍為警備遷中領軍侍中¶
<pb:KR3k0013_WYG_379-2a>¶
如故以佐命功封武昌縣公食邑二千户¶
王鎭惡為髙祖前部破賊曹拒盧循於查浦累戰有功¶
封博陸縣五等子髙祖謀討劉毅加鎭惡振武將軍以¶
討毅功封漢夀縣子食邑五百户後為征虜將軍領安¶
西司馬馮翊太守遇害髙祖受命追封龍陽縣侯食邑¶
千五百户配食髙祖廟庭¶
檀韶字令孫行参髙祖建武將軍事都邑既平為鎮軍¶
將軍加寜逺將軍東海太守進號建武將軍遷龍驤將¶
<pb:KR3k0013_WYG_379-2b>¶
軍秦郡太守北陳留内史以平桓𤣥功封巴江縣侯食¶
邑五百户又加寜朔將軍從征廣固攻臨胊城克之又¶
領北琅邪太守進號寜朔將軍琅邪内史從討盧循於¶
左里又有戰功并論廣固功更封宜陽侯食邑七百户¶
髙祖受命以佐命功増八百户并前千五百户及卒追¶
贈安南將軍加散騎常侍¶
向彌為寜逺將軍征破桓石等及攻壽陽克之遷建武¶
將軍秦郡太守北陳留内史戍堂邑以平京城功封山¶
<pb:KR3k0013_WYG_379-3a>¶
陽縣五等侯又遷龍驤將軍梁國内史戍壽陽以平廣¶
固盧循功封安南縣男食邑五百户遷冠軍將軍髙祖¶
受命以佐命功封曲江縣侯食邑千户¶
劉懐愼為振威將軍彭城内史從髙祖拒盧循於石頭¶
屢戰克㨗加輔國將軍晉安帝義熈八年以本號監北¶
徐州諸軍事鎭彭城尋加徐州刺史九年亡命王靈秀¶
為㓂討平之十一年進北中郎將以平廣固盧循功封¶
南城縣男食邑五百户十三年髙祖北伐以為中領軍¶
<pb:KR3k0013_WYG_379-3b>¶
征虜將軍髙祖遷都夀春留懐愼督北徐兖青淮北諸¶
軍事前將軍征虜將軍徐州刺史永初元年以佐命功¶
進爵為侯増邑千户進號平虜將軍¶
劉榮祖者懐愼之庶長子也榮祖領偏師追躡盧循累¶
有戰功叅太尉軍從討司馬休之㑹賊破走加振威將¶
軍尋叅世子征虜軍事髙祖北伐轉鎭西中兵參軍寜¶
逺將軍與朱超石大破魏軍於半城又攻劉度壘克之¶
髙祖大享戰士謂榮祖曰卿以寡克衆攻無堅城雖古¶
<pb:KR3k0013_WYG_379-4a>¶
名將何以過此轉為太尉中兵叅軍加建威將軍後轉¶
右軍將軍時居父艱起為輔國將軍追論半城之功賜¶
爵都鄉侯¶
劉孫登為巴陵王鎭兵參軍北伐南征功冠諸將封順¶
陽縣侯食邑六百户¶
劉粹為車騎中軍參軍從髙祖征廣固戰功居多以建¶
義功封西安縣五等侯後遷左衛將軍以佐命功臣封¶
建安縣侯食邑千户¶
<pb:KR3k0013_WYG_379-4b>¶
孟懐玉為建武司馬髙祖東伐豫義旗從平京城進定¶
京邑以功封鄱陽縣侯食邑千户又轉輔國將軍鎭丹¶
陽府兵戍石頭盧循逼京邑懐玉於石頭南岸連戰有¶
功為中軍諮議參軍及循平封陽豐縣男食邑三百五¶
十户¶
孟龍符為髙祖建武參軍於江乘羅落覆舟三戰並有¶
功參鎭軍事封平昌縣五等子加寜逺將軍¶
劉敬宣為寜朔將軍大敗吳賊進平會稽加臨淮太守¶
<pb:KR3k0013_WYG_379-5a>¶
遷後軍從事中郎¶
檀祗為振武將軍追討桓𤣥每戰克㨗又征亡命桓道¶
兒張靖苻嗣等皆悉平之除龍驤將軍¶
朱齡石為輔國將軍巴西梓潼宕渠南漢中秦州之安¶
固懐寜六郡諸軍事以平蜀功封豐城縣侯食邑千户¶
毛修之為右司馬南河河内二郡太守行西州事戍雒¶
陽修治城壘髙祖既至案行善之賜衣服玩好當時評¶
直二千萬¶
<pb:KR3k0013_WYG_379-5b>¶
孫處字季髙為振武將軍髙祖廣固之役先登有功又¶
破盧循所殺萬人及卒追贈龍驤將軍南海太守封侯¶
官縣侯食邑千户¶
蒯恩為寜逺將軍擊破應城賊張堅封都亭侯又為太¶
尉長史兼行叅軍隨朱齡石伐蜀破賊進平成都擢為¶
參軍改封北至縣五等男恩自從征討毎有危急輙率¶
先諸將常䧟堅破陣髙祖録其前後功勞封新寜縣男¶
食邑五百户¶
<pb:KR3k0013_WYG_379-6a>¶
劉鍾為鎭軍參軍時桓歆㓂歴陽髙祖遣鍾助豫州刺¶
史魏詠之討之歆即奔迸除南齊國内史封安縣五等¶
侯自陳情事改塟父祖及親屬十喪髙祖厚加資給轉¶
騎長史又從征廣固時孟龍符䧟沒鍾率左右直入取¶
其尸而反除振武將軍中兵參軍代龍符領廣川太守又¶
隨劉藩追徐道覆於始興斬之補太尉行叅軍寜朔將¶
軍下邳太守代孟懐玉領石頭戍事後隨朱齡石伐蜀¶
為前鋒平成都又以征廣固功封永新縣男食邑五百¶
<pb:KR3k0013_WYG_379-6b>¶
户遷給事中太尉參軍事龍驤將軍髙陽伯髙祖北伐¶
留鍾居守増其兵力又命府置佐吏荆州刺史劉道憐¶
獻名馬三匹并精麗乘具髙祖悉以賜鍾三子¶
虞丘進初隨謝𤣥討苻堅有功封闗内侯從髙祖征孫¶
恩頻戰有功又從平京城定京邑除燕國内史又從征¶
劉毅事平補太尉行參軍尋加龍驤將軍髙祖以其前¶
後功封望蔡縣男食邑五百户加振威將軍討司馬休¶
之又有戰功軍還除輔國將軍及卒追論討休之功進¶
<pb:KR3k0013_WYG_379-7a>¶
爵為子増邑三百户¶
胡藩初參髙祖軍事討盧循於左里頻戰有功封吳平¶
縣五等子除正員郎後為寜朔將軍以平司馬休之及¶
廣固功封陽山縣男食邑五百户¶
庾登之為髙祖鎭軍參軍以預討桓𤣥功封曲江縣五¶
等男¶
王淮之參髙祖車騎中軍事預討盧循功封都亭侯¶
沈叔任初為髙祖太尉參軍朱齡石之伐蜀為齡石建¶
<pb:KR3k0013_WYG_379-7b>¶
威府司馬加建威將軍平蜀之功亞於元帥蜀平即本¶
號為西夷校尉巴西梓潼郡太守髙祖討司馬休之齡¶
石遣叔任率軍來㑹時高祖領鎭西將軍命為司馬及¶
軍還以為揚州别駕從事史以平蜀全涪之功封寜新¶
縣男食邑四百四十户¶
柳叔仁為梁州刺史黄門郎以破臧質功封宜陽侯食¶
邑八百户¶
沈璞為宣威將軍守旴眙後魏攻之璞堅守拒退太祖¶
<pb:KR3k0013_WYG_379-8a>¶
嘉璞功效遣中使褒美詔曰近者險急老弱殊當憂廹¶
念卿爾時難為心想百姓轉已還退此部運尋至委卿¶
贍濟也¶
劉道錫為廣威將軍巴西梓潼二郡太守為氐羌所攻¶
道錫保城固守太祖下詔曰前者兵冦攻逼邊情波駭¶
道錫奬率文武盡心固守保全之績厥效可書可冠軍¶
諮議參軍¶
蕭思話為寜朔將軍太祖元嘉十四年遷使持節臨川¶
<pb:KR3k0013_WYG_379-8b>¶
王義慶平西長史南蠻校尉太祖賜以弓琴手勑曰前¶
得此琴云是舊物亦有名京邑今以相借因是戴顒意¶
於彈撫響韻殊勝直爾嘉也并往桑弓一張材理乃快¶
先所常用既久廢射又多病畧不能制之便成老公令¶
人嘆息良材美器宜在盡用之地丈人真無所與讓也¶
及元凶弑立以為徐兖二州刺史思話即率部曲還彭¶
城起義以應世祖及即位徵為散騎常侍尚書左僕射¶
固辭不受改為中書令丹陽尹常侍如故¶
<pb:KR3k0013_WYG_379-9a>¶
趙倫之為雍州刺史世祖北伐倫之遣順陽太守傅𢎞¶
之等破姚泓於藍田及帝受命以佐命功封霄城縣侯¶
王謙之世祖初歴驍騎將軍御史中丞吳興太守以南¶
下之功封石陽縣子食邑五百户¶
柳元景河東人為冠軍司馬世祖討元凶加冠軍將軍¶
為前鋒世祖至新亭即位以元景為侍中領左衛將軍¶
轉使持節監雍梁南北秦四州荆州之竟陵隨二郡諸¶
軍事前將軍寜蠻校尉雍州刺史帝在巴口問元景事¶
<pb:KR3k0013_WYG_379-9b>¶
平何所欲對曰若有過恩願還鄉里故有此授¶
張興世為南中郎參軍督䕶入討元凶為前鋒事定轉¶
員外將軍領從隊南郡王義宣反又隨王𤣥謨出梁山¶
有戰功除建平王中軍行叅軍領長刀¶
顔師伯為寜逺將軍東陽太守臧質反領兵以備東道¶
事寜領歩兵校尉領前軍將軍從御史中丞遷侍中世¶
祖以其伐逆寜亂復下詔封平都縣子遷右衛將軍又¶
為持節督青冀二州徐州之東安東莞兖州之濟北三郡¶
<pb:KR3k0013_WYG_379-10a>¶
諸軍事輔國將軍擊魏師大破之進號征虜將軍¶
劉延孫為鎭軍將軍南徐州刺史延孫遣中兵參軍杜¶
㓜文率軍渡江受沈慶之節度討竟陵王誕進號車騎¶
將軍加散騎常侍給皷吹一部¶
卜天生為西陽王子尚撫軍參軍加龍驤將軍𨽻沈慶¶
之攻廣陵城天生推車塞塹率數百人先登西北角徑¶
至城上賊為重栅斷攻道苦戰移日不㧞乃還世祖詔¶
曰天生始受戎任甫造冦壘而投輪越塹率果先騰驍¶
<pb:KR3k0013_WYG_379-10b>¶
壯之氣嘉嘆無已可且賜布千疋以厲衆校¶
劉秀之為寜逺將軍西戎校尉元凶弑逆秀之聞問即¶
日起兵事寜遷寜朔將軍益州刺史及南譙王義宣據¶
荆州為逆秀之遣中兵參軍韋山松襲江陵進號征虜¶
將軍以起義功封康樂縣侯食邑六百户¶
頋彬之為寜朔將軍世祖入討元凶劭彬之受竟陵王¶
誕節度誕遣叅軍劉季之與彬之并勢自頓西陵以爲¶
後繼劭遣將軍華欽庾導東討與彬之弟相逢於曲阿¶
<pb:KR3k0013_WYG_379-11a>¶
之奔牛塘路甚狹左右皆悉入菰葑彬之軍人多齎藍¶
屐於葑中夾射之欽等大敗事平彬之封陽新縣侯食¶
邑千户季之零陽縣侯食邑五百户¶
沈慶之為歩兵校尉自太祖北伐時亡命司馬黒石廬¶
江叛吏夏侯方進在西陽五水誑動羣蠻自淮汝至于¶
江沔咸罹其患帝遣慶之督諸將討之及世祖踐阼以¶
慶之為領軍將軍加散騎常侍尋出為南兖州刺史鎭¶
旴&KR0455;帝伐逆定亂思將帥之功下詔封慶之南陽縣公¶
<pb:KR3k0013_WYG_379-11b>¶
食邑三千户又魯爽反慶之討平之進號鎭北大將軍¶
督青冀幽三州給皷吹一部及竟陵王誕據廣陵反以¶
慶之為車騎大將軍既平誕進司空固讓於是與柳元¶
景並依晉密陵侯鄭褒故事朝㑹慶之位次司空元景¶
在從公之上給衛吏五十人門施行馬慶之以郡公就¶
第每從遊幸及校獵據鞍陵厲不異少壯太子妃上世¶
祖金鏤七箸及杆杓帝以賜慶之曰卿辛勤匪殊歡宴¶
宜等且觴酌之賜宜以大夫為先也前廢帝即位賜慶¶
<pb:KR3k0013_WYG_379-12a>¶
之几杖給三望車一乘¶
劉勔為寜逺將軍自太祖元嘉末蕭簡據廣州為亂勔¶
討之以功封大亭侯世祖大明初劉道隆請為寜朔司¶
馬竟陵王誕據廣陵為逆勔隨道隆受沈慶之節度事¶
平封金城縣五等侯除西陽王子尚撫軍先是遣費沈¶
伐陳檀不克乃除勔為龍驤將軍既至進討隨宜翦定¶
還除新安王子鸞撫軍中兵叅軍太宗即位加寜朔將¶
軍及江州刺史晉安王子勛為逆四方響應豫州刺史¶
<pb:KR3k0013_WYG_379-12b>¶
殷琰反叛徴勔還都假輔國將軍率衆討破琰除輔國¶
將軍廣州刺史¶
柳光世為左將軍直閣太宗定亂以參謀功為右衛將¶
軍封開國縣侯食邑千户¶
殷孝祖為積射將軍世祖初累與魏軍戰頻大破之還¶
授太子旅賁中郎將加龍驤將軍又竟陵王誕據廣陵¶
為逆孝祖攻誕有戰功遷西陽王子尚撫軍寜朔將軍¶
廢帝景和初以本將軍督兖州諸軍事兖州刺史太宗¶
<pb:KR3k0013_WYG_379-13a>¶
即位四方反叛徴之孝祖棄妻子率文武還都進號冠¶
軍假節督前鋒諸軍事因遣向虎檻拒對南賊御仗先¶
有諸葛亮筩袖鎧㡌二十五石弩射之不能入帝悉以¶
賜孝祖¶
吳喜假建武將軍時太宗初即位四方反叛喜所至克¶
㨗遷歩兵校尉封竟陵縣侯食邑千户又遷輔國將軍¶
平定荆州遷前軍將軍増邑三百户¶
沈攸之為寜朔將軍尋陽太守破南賊於赭圻太宗尋¶
<pb:KR3k0013_WYG_379-13b>¶
假攸之節進號輔國將軍代殷孝祖督前鋒諸軍事尋¶
克赭圻遷使持節督雍梁南北秦四州郢州之竟陵諸¶
軍事冠軍將軍領寜蠻校尉雍州刺史又進平尋陽徙¶
監郢州諸軍事前將軍郢州刺史持節如故不拜遷中¶
領軍封貞陽縣公食邑二千户¶
王𤣥謨為領軍將軍太宗即位四方反叛以𤣥謨為大¶
綂領水軍南討以脚疾聽乘輿出入平尋陽除大將軍¶
江州刺史副司徒建安王於赭圻賜以諸葛亮筩袖鎧¶
<pb:KR3k0013_WYG_379-14a>¶
黄回為龍驤將軍攻合肥破之太宗以其功封葛陽縣¶
男食邑二百户後廢帝時以屯騎校尉討桂陽王休範¶
事平轉驍騎將軍加輔師將軍進爵為侯封聞喜縣後¶
遷冠軍將軍率軍前討建平王景素平之増邑五百户¶
進號征虜將軍加散騎常侍¶
彭文之為龍驤將軍以討建平王景素功封葛陽縣男¶
食邑三百户¶
任農夫為彊弩將軍太宗初以東討功封廣普縣子食¶
<pb:KR3k0013_WYG_379-14b>¶
邑五百户東土平定又南討増邑二百户為左將軍討¶
桂陽王休範以戰功改封孱陵縣侯増邑千户并前千¶
七百户¶
髙道慶以軍校平桂陽王休範功封樂安縣男食邑三¶
百户¶
南齊蕭赤斧宋孝武時為軍主竟陵王誕反廣陵𨽻沈¶
慶之圍廣陵城攻戰有勲事寜封永安亭侯食邑三百¶
七十户至世祖時為左衛將軍親遇與寜朔將軍蕭景¶
<pb:KR3k0013_WYG_379-15a>¶
先相比封南豐縣伯邑四百户¶
王廣之宋明帝㤗始初為寜朔將軍北征沈文秀其長¶
廣太守劉桃根棄城走軍還封安蠻縣子邑三百户後¶
為冠軍將軍討宋建平先登京口改封寜都縣子邑五¶
百户太祖即位進爵為侯食邑千户¶
張瓌為驍騎將軍沈攸之事起劉秉弟遐聚衆治攻具¶
瓌部曲斬遐獻㨗太祖即授輔國將軍吳郡太守封瓌¶
義成縣侯邑千户建元元年増邑二百户尋改封平都¶
<pb:KR3k0013_WYG_379-15b>¶
遷侍中加領歩兵校尉¶
垣崇祖為遊擊將軍使持節監豫司二州諸軍事魏軍¶
冦壽春崇祖召文武議當用謀以制之堰淝水為險魏¶
衆攻城人馬溺死數千大衆皆退走初崇祖在淮隂見¶
太祖自比韓信白起咸不信唯太祖獨許之崇祖再拜¶
奉㫖及破虜啟至太祖謂朝臣曰崇祖許為我制虜果¶
如其言且嘗自擬韓白今眞其人也進為都督號平西¶
將軍増封千五百户崇祖聞陳顯逹李安民皆増給軍¶
<pb:KR3k0013_WYG_379-16a>¶
儀啟上求皷吹横吹太祖勑曰韓白何可不與衆異乃¶
給皷吹一部¶
張敬兒為輔國將軍持節都督雍梁二州郢司二郡軍¶
事沈攸之事起敬兒遣使吿變太祖大喜進號鎭軍將¶
軍加散騎常侍改為都督給皷吹一部¶
王敬則為冠軍將軍沈攸之事起太祖入守朝堂袁粲¶
起兵夕領軍劉韞直閣將軍卜伯興等於宫内相應戒¶
嚴將發敬則開闗掩襲皆殺之殿内竊發盡平敬則之¶
<pb:KR3k0013_WYG_379-16b>¶
力也遷右衛將軍増封為二千五百户尋又加五百户¶
齊䑓建為中領軍建元元年出為使持節散騎常侍都¶
督南充兖徐青冀五州軍事平北將軍南兖州刺史封¶
尋陽郡公邑三千户加敬則妻懐氏爵為尋陽國夫人¶
遷䕶軍常侍如故以家為府以改塟去職詔贈敬則母¶
尋陽國公太夫人改授侍中撫軍將軍太祖遣詔敬則¶
以本官領丹陽郡尹尋遷為使持節散騎常侍都督會¶
稽東陽新安臨海永嘉五郡軍事㑹稽太守世祖永明¶
<pb:KR3k0013_WYG_379-17a>¶
二年給皷吹一部¶
陳顯逹為冠軍將軍沈攸之事起顯達遣軍援臺攸之¶
平除左衛將軍轉前將軍太祖太尉左司馬齊䑓建為¶
散騎常侍左衛將軍領衛尉太祖即位遷中䕶軍増邑¶
千六百户轉䕶軍將軍顯達啟讓帝曰朝廷爵人以序¶
卿忠調發萬里信誓如期雖屠城殄國之勲無以相加¶
此而不賞典章何在若未必宜爾吾終不忘授於卿數¶
士意同家人豈止於君臣耶世祖永明八年遷侍中鎭¶
<pb:KR3k0013_WYG_379-17b>¶
軍將軍尋加中領軍出為使持節散騎常侍都督江州¶
諸軍事征南大將軍江州刺史給皷吹一部後遷車騎¶
將軍開府預廢欝林之勲為司空進爵為公甲仗五十¶
人入殿明帝即位進太尉侍中如故改封鄱陽郡公加¶
兵二百人給油絡車¶
劉懐珍為左將軍沈攸之圍郢城懐珍遣建寜太守張¶
謨等破賊前鋒進平南將軍増督南豫北徐二州増邑¶
為千户¶
<pb:KR3k0013_WYG_379-18a>¶
李安民為冠軍將軍南兖州刺史沈攸之反太祖召安¶
民以本官鎭白下治城隍加征虜將軍進軍西討又進¶
前將軍行至湓城沈攸之平仍授督郢州司州之義陽¶
諸軍事郢州刺史又遷左衛將軍領衛尉太祖即位為¶
中領軍封康樂侯邑千户尋為領軍將軍魏兵冦壽春¶
至馬頭詔安民出征加皷吹一部¶
垣榮祖為驍騎將軍太祖以預佐命勲封將樂縣子邑¶
三百户¶
<pb:KR3k0013_WYG_379-18b>¶
周山圖宋明帝時為殿中將軍時四方反叛僕射王彧¶
舉山圖將領明帝呼與語甚悦使領百舸為前驅舉軍¶
主佼長生等攻破賊湖白赭圻二城除員外郎加振武¶
將軍預平濃湖追賊至西陽還明帝賞之賜苑西宅一¶
區沈攸之事起世祖為西討都督啟山圖為軍副山圖¶
斷取行旅船板以造樓櫓立水栅旬日皆辦世祖甚嘉¶
之授前將軍加寜朔將軍進號輔國將軍攸之攻城世¶
祖令山圖量其形勢攸之既敗太祖遣山圖領部曲鎭¶
<pb:KR3k0013_WYG_379-19a>¶
京城鎭戍悉受節度遷遊撃將軍太祖建元元年封晉¶
興縣男邑三百户後轉黄門郎領羽林四廂直衛及疾¶
帝手勑參問遣醫給藥以世祖永明元年卒召賜朝服¶
一具衣一襲¶
吕安國為建威將軍宋明帝㤗始中征殷琰於壽春安¶
國與輔國將軍桓閎屯據城南於是衆軍繼至安國勲¶
第一封彭澤縣男未拜改封鍾武縣加邑為四百户後¶
為征虜將軍沈攸之事起太祖以安國為湘州刺史時¶
<pb:KR3k0013_WYG_379-19b>¶
任候伯行湘州事候伯與黄回袁粲謀石頭事太祖令¶
安國至鎭收候伯誅之尋進號前將軍建元元年進爵¶
増邑六百户¶
薛淵為輔國將軍沈攸之之難太祖入朝堂淵率軍赴¶
難及太祖即位増邑為二千五百户加寜朔將軍¶
戴僧靜為㳺擊將軍預平沈攸之太祖論封諸將以僧¶
靜為興平縣侯邑千户及即位増邑千二百户¶
桓康為冠軍將軍太祖時康於淮陽大破魏軍以康持¶
<pb:KR3k0013_WYG_379-20a>¶
節督青冀二州東徐之東莞琅邪二郡胊山戍北徐之¶
東海漣口戍諸軍事世祖即位轉驍騎將軍卒詔曰康¶
昔預南勲倍深惻愴凶事所須厚加料理¶
曹虎為屯騎校尉預平石頭功封羅江縣男除前軍將¶
軍太祖受禪増邑為四百户¶
蕭景先為世祖征虜府司馬領新蔡太守隨鎭湓城沈¶
攸之事平還都除寜朔將軍太祖即位遷太子左衛率¶
封新吳縣伯邑五百户出為持節督司州軍事寜朔將¶
<pb:KR3k0013_WYG_379-20b>¶
軍時魏軍出淮泗景先斷塞闗隘魏軍退進號輔國¶
將軍後為征虜將軍丹陽尹卒詔賻錢十萬布二百疋¶
贈侍中征北將軍南徐州刺史給皷吹一部¶
崔慧景為西戎校尉梁南秦二州刺史攻擊烏奴大敗¶
之世祖以慧景進號冠軍將軍¶
裴叔業為寜朔將軍時魏軍圍徐州叔業攻魏栅外二¶
城克之明帝以叔業有勲勞封武昌縣伯五百户¶
蕭坦之為右衛將軍督徐州征討軍事魏軍圍鍾離坦¶
<pb:KR3k0013_WYG_379-21a>¶
之擊破之還遷領軍將軍後加右將軍督衆軍討始安¶
王遥光屯湘宫寺事平遷尚書右僕射丹陽尹進爵為¶
公増邑千户¶
沈文季為冠軍將軍督吳錢塘軍事沈攸之反文季收¶
殺攸之宗族太祖加文季持節進號征虜將軍封畧陽¶
縣侯邑千户至明帝時加散騎常侍建武二年魏軍冦¶
壽春詔文季領兵鎭壽春魏軍尋退増封為千九百户¶
尋加䕶軍將軍¶
<pb:KR3k0013_WYG_379-21b>¶
張冲為冠軍將軍都督青冀二州北討諸軍事東昏時¶
魏軍攻司州冲遣軍主杜僧䕶力戰大破之遷廬陵王北¶
中郎將司馬加冠軍將軍¶
　¶
　¶
　¶
　¶
　册府元龜卷三百七十九¶
