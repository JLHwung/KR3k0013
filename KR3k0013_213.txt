# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:09.523768
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百十三
<pb:KR3k0013_WYG_213-1a>¶
欽定四庫全書¶
　册府元龜卷二百十三　宋　王欽若等　撰¶
　　閏位部¶
　　　　求賢　　命使¶
　　　求賢¶
古之爲邦令聞長世者曷嘗不諮訪幽仄詳求髦彦以¶
熈工濟俗者哉自南紀建國汔于髙齊朱梁莫不延采¶
逋逸網羅俊乂俾有位以論薦命輶軒而詢察勤勤懇¶
<pb:KR3k0013_WYG_213-1b>¶
懇形於詔令皆所以踐聖哲之風軌隆政教之元本收¶
一代之材濟當世之務者也¶
宋文帝元嘉十二年詔曰周宗以寜實繇多士漢室之¶
隆亦資得人朕寝寤樂賢為日已乆而則哲難偕明揚¶
莫効用令遺才在野管庫虗朝永懐前載慙徳深矣夫¶
舉爾所知宣尼之彛訓貢士任官先代之成凖便可宣¶
勅内外各有薦舉當依方銓引以觀厥用¶
孝武帝大明六年詔下四方旌賞茂異其有懐真抱素¶
<pb:KR3k0013_WYG_213-2a>¶
志行清白恬退自守不交當世或識通古今才經軍國¶
奉公亷直髙譽在民者具以名奏¶
前廢帝景和元年八月既誅太宰江夏王義恭等詔曰¶
昔凝神佇逸磻溪讚道湛慮思才傅巖毗化朕位御三¶
極風澄萬㝢資鈇電㫁正邜斯戮思所以仰宣遺烈俯¶
𢎞景祚每結夢庖鼎瞻言版築有劬日昃無忘昧旦可¶
甄訪郡國揖聘閭部其有孝性忠節幽居遯棲信誠義¶
行亷正表俗文敏博識幹事治民務加旌舉隨才引擢¶
<pb:KR3k0013_WYG_213-2b>¶
庶官方克順彛倫咸敘主者精加詳括穪朕意焉¶
明帝㤗始二年詔曰林澤貞栖丘園耿潔博洽古今敦¶
崇孝譲四方在任可明盡搜揚具即以聞隨就褒立¶
五年九月己未詔曰夫箕潁之操振古所貴冲素之風¶
哲王攸重朕屬横流之㑹接難晦之辰龕暴翦亂日不¶
暇給今雖關梁蕩靄區縣澄氛偃武修文於是乎在思¶
崇亷耻用静馳薄固已物色載懐寝興竚歎其有貞栖¶
隠約息事衡樊鑿坯遺榮負釣辭聘志恬江海行髙塵¶
<pb:KR3k0013_WYG_213-3a>¶
俗者在所精加搜括特以名聞将賁園矜徳茂昭厥禮¶
羣司各舉所知以時授爵¶
後廢帝即位初詔曰夫寢夢期賢徃誥垂羙物色求良¶
前書稱盛朕以冲昧嗣膺寳業思欲仰述聖猷勉𢎞政¶
道興言多士常想得人可普下牧守廣加搜採其有孝¶
友門族義讓光閭或匿名屠釣隠采耕牧足以整厲澆¶
風扶益淳化者凡厥一善咸無遺逸虗輪佇帛俟聞嘉¶
薦¶
<pb:KR3k0013_WYG_213-3b>¶
順帝昇明元年詔曰昔聖王既沒淳風已衰龜書永湮¶
龍圖長秘故三代之末徳刑相擾世淪物競道詖人諛¶
然猶正士比轂竒才接軫朕襲運金樞纂靈瑶極負扆¶
廵政日晏忘疲永言興替望古盈虚姬夏前載猶傳訓¶
謨漢魏餘文布在方册故元封興茂才之制地節創獨¶
行之品振維務本存乎得人今可宣下州郡搜揚幽仄¶
標採鄉邑隨名薦上朕將親覧甄其茂異庶野無遺彦¶
永激遐芬¶
<pb:KR3k0013_WYG_213-4a>¶
南齊武帝永明元年詔王公卿士各舉所知隨方登敘¶
八年詔公卿以下各舉所知隨才授職進得其人受登¶
賢之賞薦非其才獲濫舉之罰¶
鬱林王隆昌元年正月詔王公以下各舉所知¶
明帝建武二年詔王公以下各舉所知¶
梁髙祖天監元年四月詔遣内侍周省四方訪賢舉滯¶
若懐寳迷邦藴竒待價蓄響藏真不求聞逹並依名騰¶
奏罔或遺隠使輶軒所屆如朕親覧¶
<pb:KR3k0013_WYG_213-4b>¶
五年正月丁卯朔詔曰在昔周漢取士方國頃代彫訛¶
幽仄罕被人孤地絶用隔聽覽士操淪胥因茲靡勸豈¶
其岳瀆鍾靈偏有厚薄寔由知與不知用與不用耳朕¶
以菲德君此兆民而兼明廣炤屈於堂户飛耳長目不¶
及四方永言愧懐無忘旦夕凡諸郡國舊邦族内無在¶
朝位者選官搜括使郡有一人¶
十四年正月南郊詔曰朕躬祗明祀昭事上靈臨行宫¶
而登㤗壇服衮冕而奉蒼璧柴望既升誠敬克展思所¶
<pb:KR3k0013_WYG_213-5a>¶
以對越乾元𢎞宣德教而缺于治道政法多昧實佇羣¶
才用康庶績可班下逺近博採英畏若有確然郷黨獨¶
行州閭肥遯丘園不求聞逹藏器待時未加收採或賢¶
才方正孝悌力田並即騰奏具以名上當擢彼周行試¶
以邦邑庶百司咸事兆民無隠¶
普通三年五月詔連帥郡國舉賢良方正直言之士¶
七年四月詔在位羣臣各舉所知凡是清吏咸使薦聞¶
州年舉二人大郡一人¶
<pb:KR3k0013_WYG_213-5b>¶
太清元年正月詔可班下逺近博採英畏或徳茂州閭¶
道行鄉邑或獨行丘壑聞逹不求咸使上言以時招聘¶
二年正月詔在位各舉所知¶
四月詔在朝及州郡各舉清人任治民者皆以禮送京¶
師¶
五月詔曰爲國在於多士寜下寄於得人朕暗於行事¶
尤闕治道孤立在上如臨深谷凡爾在朝咸思規救獻¶
可替否用相啓沃班下方岳旁求俊乂窮其屠釣盡其¶
<pb:KR3k0013_WYG_213-6a>¶
巖穴以時奏聞¶
敬帝太平元年九月詔殊才異行所在奏聞¶
陳文帝天嘉元年詔曰朕以𦕈身屬當大寳負荷至重¶
憂責實深而庶績未康胥怨猶結延佇賢良發於夢想¶
每有一言入聽片言可求何嘗不褒奨抽揚緘書紳帶¶
而傅巖虚徃空谷尚淹蒲幣空陳旌弓不至豈當有乖¶
則哲使華澤遺才将時運澆流今不逮古側食常懐寢¶
興増歎新安太守陸山才有啓薦梁前征西從事中郎¶
<pb:KR3k0013_WYG_213-6b>¶
蕭䇿梁前尚書中兵部王暹並世胄清華羽儀著族或¶
文史足用或孝德可稱並宜登之朝序擢以不次王公¶
已下其各進舉賢良申薦淪屈庶衆才必舉大厦可成¶
使棫樸載歌由庚在詠¶
宣帝大建四年秋九月辛亥大赦天下詔曰與善從諌¶
在上之明規進賢謁言為臣之令範朕以寡徳嗣守寳¶
位雖世襲隆平治非寜一辨方分職旰食早衣旁闕爭¶
臣下無貢士何其闕爾鮮能抗直豈余獨運匪薦讜言¶
<pb:KR3k0013_WYG_213-7a>¶
置鼓公車罕論得失施石象魏莫陳可否朱雲摧檻良¶
所不逄禽息觸楹又為難值至如衣褐以見擔簦以遊¶
或耆艾絶倫或妙年異等于時而不偶左右莫之譽黑¶
貂故敝黄金且殫終其滯淹可為太息又貴為百辟賤¶
有十品工拙並騖勸沮莫分街謡徒壅廷議斯闕寔朕¶
之弗明而時無獻替永言至治何廼爽與外可通示文¶
武凡厥在位風化乖舛朝政紕蠧正色直辭有犯無隠¶
兼各舉所知隨才明試其莅政亷穢在職能否分别矢¶
<pb:KR3k0013_WYG_213-7b>¶
言俟茲黜陟¶
後主即位初詔曰夫體國經野長世字氓雖因革儻殊¶
弛張或異至於旁求俊乂爰逮側㣲用適和羮是隆大¶
厦上智中主咸繇此術朕以寡薄嗣膺景祚雖哀疚在¶
躬情慮昏舛而宗社任重黎庶務殷無繇暫安拱黙敢¶
忘康濟思所以登顯髦彦式備周行但勞宵夢屬勤史¶
卜五就莫來五能不至是用申旦凝慮景夜捐懐豈以¶
食玉炊桂無因自逹将懐寳迷邦咸思獨善應内外衆¶
<pb:KR3k0013_WYG_213-8a>¶
官九品以上可各薦一人以㑹彚征之㫖且取備實難¶
舉長或易小大之用明言所施勿使南箕北斗名而非¶
實其有負能仗氣擯壓當時著賓戲以自憐草客嘲以¶
慰志人生一世逄遇誠難亦宜去此幽谷翔茲天路趨¶
銅駞以觀國望金馬而來庭便當隨彼方員訪之矩矱¶
北齊孝昭皇帝皇建二年詔内外執事之官從五品已¶
上及三府主簿録事参軍諸王文學侍御史廷尉三官¶
尚書舍人每二年之内各舉一人¶
<pb:KR3k0013_WYG_213-8b>¶
後主天統三年太上皇帝詔京師執事散官三品已上¶
舉三人五品已上各舉二人稱事七品已上及殿中侍¶
御史尚書都檢校御史主書及門下録事各舉一人¶
武平三年詔文武官五品以上各舉一人¶
梁太祖開平元年初受禪求理尤切委宰臣搜訪賢良¶
或有在下位抱負器業乆不得伸者特加擢用有明政¶
理得失之道規救時病者可陳章疏當親鑒擇利害施¶
行然後賞以爵秩有晦跡丘園不求聞逹者令彼長吏¶
<pb:KR3k0013_WYG_213-9a>¶
備禮邀致冀無遺逸之恨¶
二年七月癸巳以禪代已來思求賢哲乃下令搜訪牢¶
籠之期以好爵待以優榮各隨其材咸使登用宜令所¶
在長吏切加搜訪每得其人則疏姓名以聞如在下位¶
不能自振者有司薦𨗳之如任使後顯立功勞别加遷¶
陟¶
三年制自開創已來凡有赦書徳音節文内皆委諸道¶
搜訪賢良尚慮所在長吏未切薦揚其有卓犖不羈沉¶
<pb:KR3k0013_WYG_213-9b>¶
濳用晦負王覇之業藴經濟之謀䆒古今刑政之源逹¶
禮樂質文之奥機籌可以制變經術可以辨疑一事軼¶
羣一才拔俗並令招聘旋具奏聞然後試其所長待以¶
不次所貴牢籠俊傑採摭英翹¶
四年九月下詔曰朕聞歴代帝王首推堯舜為人父母¶
孰比禹湯睿謀髙出於古先聖徳普聞於天下尚或卑¶
躬待士屈已求賢俯仰星雲慮一民之遺逸網羅巖穴¶
恐片善之韜藏延爵禄以徴求設丹青而訪召使其為¶
<pb:KR3k0013_WYG_213-10a>¶
政樂在進賢蓋繇國有萬幾朝稱百揆非才不治得士¶
則昌自朕光宅中區迄今三載宵分輟寐日旰忘飡思¶
共力於廟謀庶永清於王道而乃朝廷之内或未盡於¶
昌言軍旅之間亦罕聞於竒䇿眷言方岳下及山林豈¶
無英竒副我延佇諸道都督觀察防禦使等或勲髙翊¶
世或才號知人必於塗巷之賢備察芻蕘之士詔到可¶
精搜郡邑博訪賢良喻之以千載一時約之以髙官羙¶
秩諒無求備唯在得人如有卓犖不羈沉濳自負通覇¶
<pb:KR3k0013_WYG_213-10b>¶
王之上畧逹文武之大綱究古今刑政之源識禮樂質¶
文之變朕則待之不次委以非常用佐經綸豈勞階級¶
如或一言㧞俗一事出羣亦當捨短從長隨才授任大¶
小方圓之器寜限九流温良恭儉之人難誣十室勉思¶
薦舉勿至因循俟爾發揚慰予翹渴仍從别勑處分¶
　　　命使¶
周官有瑞節之制小雅著皇華之詠至於四方安車之¶
適八月輶軒之舉皆命使之謂也自建康數代以汔于¶
<pb:KR3k0013_WYG_213-11a>¶
魏齊朱梁曷嘗不順考古道疇咨今典濬發明詔臨遣¶
使臣宣布徳澤班示政令紏吏治之得失詢民氓之疾¶
苦賑災荒以施恵索亡叛以詰姦觀省風俗搜揚逋遯¶
察獄犴以盡欽恤之㫖勞屯戍以申賜賚之命是皆古¶
先令王明逹其視聽兢業於幾㣲之意也斯為邦之要¶
道昭徳之丕訓者歟¶
吳景帝永安四年八月遣光禄大夫周奕石偉廵行風¶
俗察将吏清濁民所疾苦為黜陟之詔¶
<pb:KR3k0013_WYG_213-11b>¶
後主鳳皇三年七月遣使者二十五人分至州郡科出¶
亡叛¶
宋髙祖永初元年六月丁夘即位丁丑詔曰古之王者¶
廵狩省方躬覽民物搜揚幽隠拯災䘏患用能風澤遐¶
被逺至邇安朕以寡闇道謝前哲因受終之期託兆庶¶
之上鑒寐屬慮思求民瘼才弱事艱苦無津濟夕惕永¶
念心馳遐域可遣大使分行四方旌賢舉善問所疾苦¶
其有獄訟虧濫政刑乖愆傷化擾治未允民聽者皆當¶
<pb:KR3k0013_WYG_213-12a>¶
具以事聞方事之宜無失厥中暢朝廷乃眷之㫖宣下¶
民壅隔之情¶
文帝元嘉三年正月誅司徒徐羡之等分遣大使廵行¶
天下通直散騎常侍袁渝司徒左西掾孔邈使揚州尚¶
書三公郎陸子真起部郎甄法崇使荆州員外散騎常¶
侍范雍司徒主簿龎遵使南兖州前尚書右丞孔黙使¶
南北二豫州撫軍叅軍王歆之使徐州冗從僕射車宗¶
使青兖州國子博士裴松之使湘州尚書殿中郎阮長¶
<pb:KR3k0013_WYG_213-12b>¶
之使雍州前竟陵太守殷道鸞使益州員外散騎常侍¶
李躭之使廣州郎中殷斌使梁州南秦州前員外散騎¶
侍郎阮園容使交州駙馬都尉奉朝請潘思先使寜州¶
並兼散騎常侍班宣詔書曰昔王者廵功羣后述職不¶
然則有存省之禮聘頫之規所以觀民立政命事考績¶
上下偕通遐邇咸被故能功昭長世道歴逺年朕以寡¶
暗屬承洪業寅畏在位昧于治道夕惕惟憂如臨深谷¶
懼國俗凌頽民風凋偽𤯝厲違和水旱傷業雖躬勤庶¶
<pb:KR3k0013_WYG_213-13a>¶
事思𢎞攸宜而機務惟殷顧循多闕政刑乖謬未獲具¶
聞豈誠素弗孚使羣心莫盡納隍之愧在予一人以嵗¶
時多難王道未一卜征之禮廢而未脩眷彼氓庶無忘¶
攸恤今使兼散騎常侍渝等申命四方周行邦邑親見¶
刺史二千石官長申述至誠廣詢治要觀察吏政訪求¶
民隠旌舉操行存問所疾禮俗得失一依周典每各為¶
書還具條奏俾朕昭然若親覧焉大夫君子其各悉心¶
敬事無隳乃力其有咨謀逺圖謹言中誠陳之使者無¶
<pb:KR3k0013_WYG_213-13b>¶
或隠遺方將敬納良規以補其闕勉哉朂之稱朕意焉¶
五月乙巳詔曰夫哲王宰世廣逹四聰猶廵嶽省方採¶
風觀政所以情偽必審幽遐罔滯王澤無壅九臯有聞¶
者也朕以寡薄猥纂洪緒雖永念治道志存昧旦願言¶
傅巖發想宵寐而丘園之秀藏器未臻物情民隠尚隔¶
親聽乃眷區域輟寢忘飡今氛祲祛蕩宇内寜宴旌賢¶
𢎞化於是乎始可遣大使廵行四方其宰守稱職之良¶
圭蓽一介之善悉須列奏勿或有遺若刑獄不䘏政治¶
<pb:KR3k0013_WYG_213-14a>¶
乖謬傷民害教者具以事聞其髙年鰥寡幼孤六疾不¶
能自存者可與郡縣優量賑給慱採輿誦廣納嘉謀務¶
盡銜命之㫖俾若朕親覽焉¶
八年閏六月揚州旱乙巳遣侍御史省獄訟申調役¶
九年六月詔曰益梁交廣境域幽遐治宜物情或多偏¶
壅可更遣大使廵求民瘼¶
十二年東諸郡大水人民饑饉吳義興及吳郡之錢塘¶
升光三百以司徒左西掾州治中從事史沈演之及尚¶
<pb:KR3k0013_WYG_213-14b>¶
書祠部郎江䆳並兼散騎常侍廵行拯恤許以便宜從¶
事¶
孝武以元嘉三十年四月即位五月庚辰詔曰天歩艱¶
難國道用否雖基構永固而氣數時愆朕以𦕈身奄承¶
皇業奉尋歴命鍳寢震懐萬邦風政人治之本感念凌¶
替若疚在心可分遣大使廵省方俗¶
閏六月遣兼散騎常侍樂詢等十五人廵行風俗¶
明帝㤗始元年十二月即位詔曰朕龕亂寕民屬膺景¶
<pb:KR3k0013_WYG_213-15a>¶
祚鴻製初造革道維新而國故頻罹仁澤偏壅每鍳昧¶
疚心罔識攸濟廵方問俗𢎞政所先可分遣大使廣求¶
民瘼考守宰之良採衡閭之善若獄犴淹枉傷民害教¶
者具以事聞鰥寡孤獨癃殘六疾不能自存者郡縣優¶
量賑給貞婦孝子髙行力田詳悉條奏博詢輿誦廣納¶
嘉謀每盡皇華之㫖俾若朕親覽焉¶
三年八月丙午遣吏部尚書褚淵慰勞縁淮將帥隨宜¶
量賜¶
<pb:KR3k0013_WYG_213-15b>¶
後廢帝以泰豫元年四月即位六月壬辰詔曰夫興王¶
經制寔先民隠方求廣教刑於四維朕以㷀𦕈夙膺寳¶
厯永言民政未接聽覧眷言乃顧無忘鍳寢可遣大使¶
分行四方觀採風謡問其疾苦令民間有法不便俗者¶
悉各條奏若守宰威恵可紀亷勤允著依事騰聞如獄¶
訟誣枉職事紕繆惰公存私害民利已者無或隠昧廣¶
納芻輿之議博求獻藝之規廵省之道務令精治深檢¶
行識俾若朕親覽焉¶
<pb:KR3k0013_WYG_213-16a>¶
元徽元年九月壬午詔曰我國賦税蓋有常品徃屬戎¶
難務先軍實徴課之宜或乖徃昔淮湘江州糧運偏積¶
調役既繁庶徒彌擾因循權政容有未革民單力弊嵗¶
月逾甚永言矜歎情兼宵寢可遣使到所明加詳察其¶
輸違舊令役非公限者並即蠲改具條以聞¶
南齊太祖建元元年四月即位五月丙辰詔遣大使分¶
行四方遣兼散騎常侍十二人廵行四方以交寜道逺¶
不遣使¶
<pb:KR3k0013_WYG_213-16b>¶
二年二月遣大使廵慰淮淝徐豫邉民尤貧遘難者刺¶
史二千石量加賑䘏又遣右衛將軍給事中吕安國出¶
司州案集民戸詔曰郢司之間流雜繁廣宜並加區判¶
定其𨽻屬叅詳兩州事無専任安國可蹔徃經理¶
三年十二月命散騎常侍虞炎等十二人廵行諸州郡¶
觀省風俗焉¶
海陵王以延興元年七月丁酉即位八月甲辰詔遣大¶
使廵行風俗¶
<pb:KR3k0013_WYG_213-17a>¶
梁髙祖天建元年四月即位詔曰觀風省俗哲后𢎞規¶
狩岳廵方明王盛軌所以重華在上五品聿修文命肇¶
基四載斯履故能物色幽㣲耳目屠釣致王道於緝熈¶
被淳風於遐邇朕以寡薄昧于治方籍代終之運當握¶
符之重取鑒前古懐若馭朽思所以振民育徳去殺勝¶
殘觧網更張置之仁夀而明慙昭逺智不周物兼以嵗¶
之不易未遑卜征興言夕惕無忘鑒寐可分遣内侍周¶
省四方觀政聽謡訪賢舉滯其有田野不闢獄訟無章¶
<pb:KR3k0013_WYG_213-17b>¶
忘公徇私侵漁是務者悉隨事以聞若懐寳迷邦藴竒¶
待價蓄響藏真不求聞逹並依名騰奏罔或遺隠使輶¶
軒所屆如朕親覽焉¶
三年六月詔曰昔哲王之宰世也每嵗下征躬事廵省¶
民俗政刑罔不畢逹末代風彫乆曠茲典雖欲肆逺忘¶
勞究臨幽仄而居今行古事未易從所以日晏踟蹰情¶
同再撫總攬九州逺近人庶或川路幽遐或貧羸老疾¶
懐寃抱理莫繇自申所以東海匹婦致災邦國西土孤¶
<pb:KR3k0013_WYG_213-18a>¶
魂登樓請訴念此于懐中夜太息可分將命廵行州部¶
其有深寃鉅害抑鬱無歸聽詣使者依原自列庶以矜¶
隠之念昭被四方逖聽逺聞事均親覧¶
敬帝太平元年二月以東土經杜龕張彪抄暴遣大使¶
廵省¶
陳武帝永定元年十月乙亥即位己卯分遣大使宣勞¶
四方下璽書勅州郡曰夫四王革代商周所以應天五¶
勝相推軒羲所以當運梁德不造䘮亂積年東夏沸騰¶
<pb:KR3k0013_WYG_213-18b>¶
西都蕩覆蕭勃干紀非惟趙倫侯景滔天踰於劉載貞¶
陽反簒賊約連兵江左累屬於鮮卑金陵乆非於梁國¶
自有氤氲混沌之世龍圖鳳紀之前東漢興平之初西¶
朝永嘉之亂天下分離未能若於梁朝者也朕以虗薄¶
屬當興運自昔登庸首清諸越徐門浪泊靡不征行浮¶
海乗山所在戡定冐愬風塵騁馳師旅六延梁祀十剪¶
強㓂豈曰人謀皆繇天啓梁氏以天禄斯改期運永終¶
欽若唐虞推其鼎玉朕東西退譲拜手陳辭避舜子於¶
<pb:KR3k0013_WYG_213-19a>¶
箕山之陽求支伯於滄洲之野而公卿敦逼率土翹惶¶
天命難稽遂享嘉祚今月乙亥升禮太壇言念遷桐但¶
有慙德自梁氏將末頻月亢陽大運斯終秋霖奄降翌¶
日成禮圜丘宿設埃雲晚霽星象夜張朝景重輪泣三¶
危之膏露晨光合璧帶五色之卿雲頋惟寡薄彌慙休¶
祉昧旦丕顯方思至治卿等擁旄方岳相任股肱割符¶
名宇方寄恤隠玉歴惟新念有欣慶想深求民瘼務在¶
亷平慶恵以撫孤貧威刑以禦狡猾若有萑蒲之盗或¶
<pb:KR3k0013_WYG_213-19b>¶
犯戎商山谷之首擅強幽險皆從肆赦咸使知聞如或¶
迷途俾在無貸今遣使人具宣徃㫖念思善政副此虗¶
懐(時熊曇朗在豫章周廸在臨川留異在東陽陳寳應/在晉安共相連結閩中豪帥互相自保帝患之令黄)¶
(門侍郎蕭乾徃諭之謂曰陸賈南征趙佗歸順隨何奉/使黥布來臣追想清風髣髴在目卿宜勉建功名不煩)¶
(更勞師旅乾至示/以逆順所在歸附)¶
文帝天嘉元年正月遣使者宣勞四方¶
二月遣使者齎糧璽書宣勞四方¶
宣帝大建元年正月分命大使廵行四方觀省風俗¶
<pb:KR3k0013_WYG_213-20a>¶
二年六月分遣大使廵行州郡省理寃屈¶
六年四月詔曰戢情懐善有國之令圖拯弊救危聖範¶
之通訓近命師薄伐義在濟民青齊舊𨽻膠光部落乆¶
患㓙戎爭歸有道弃彼農桑忘其衣食而大軍未接中¶
途止憇胊山黄郭車營布滿扶老携幼蓬流草䟦既䘮¶
其本業咸事遊手饑饉病疾不免流離可遣大使精加¶
慰撫仍出陽平倉榖拯其懸罄并充糧種勸課士女隨¶
近耕種石鼈等屯適意修墾¶
<pb:KR3k0013_WYG_213-20b>¶
後主至德二年正月分遣大使廵省風俗¶
東魏孝静帝天平元年十二月遣侍中封隆之等五人¶
為大使廵諭天下¶
三年十一月詔遣使廵檢河北移饑人¶
興和元年六月以尚書左僕射司馬子如為山東黜陟¶
大使¶
北齊文宣帝天保元年五月戊午即位辛未遣大使於¶
四方觀察風俗問民疾苦嚴勅長吏厲以亷平興利除¶
<pb:KR3k0013_WYG_213-21a>¶
害務存安静若法有不便於時政有未盡於事者具條¶
得失還以聞奏(遣李奨等八人充大使/廵省方俗問民疾苦)¶
廢帝以天保十年十月即位十一月分命使者廵省四¶
方求政得失省察風俗問民疾苦¶
孝昭帝以皇建元年八月壬午即位壬辰詔分遣大使¶
廵省四方觀察風俗問民疾苦考求得失搜訪賢良¶
武成帝以太寜元年十一月即位詔大使廵行天下求¶
政善惡問人疾苦擢進賢良¶
<pb:KR3k0013_WYG_213-21b>¶
河清三年九月詔遣十二使廵行水潦免其租調¶
後主天統五年七月詔使廵省河北諸州無雨處境内¶
偏旱者優免租調¶
梁太祖乾化元年十二月命大理卿王鄯使于安南左¶
散騎常侍吳藹使于朗州皆以旌節官告錫之也又命¶
將作少監姜𢎞道為朗州旌節官告使副¶
　¶
　册府元龜卷二百十三¶
