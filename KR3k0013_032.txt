# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:04.899024
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三十二上
<pb:KR3k0013_WYG_032-1a>¶
欽定四庫全書¶
　冊府元龜卷三十二上　　宋　王欽若等　撰¶
　　帝王部¶
　　　崇祭祀¶
書曰先王顧諟天之明命以承上下神祗洪範八政三¶
曰祀禮大宗伯之職曰以吉禮事邦國之鬼神祗故祭¶
天曰燔柴祭地曰瘞埋祭山曰&KR1297;縣祭川曰浮沉祭星¶
曰布祭風曰磔是類是禡師祭也既伯既禱馬祭也除¶
<pb:KR3k0013_WYG_032-1b>¶
惡之祭為祓㑹福之祭曰禬告事求福曰禱道上之祭¶
為祖潔意以享為禋以類祭神為禷祭司命為䃾祭豕¶
先為䄚月祭為祽禱雨為雩禱明為禜是以聖王為之¶
典禮民之精爽不貳齊肅聰明者神或降之乃有神明¶
之官各司其序不相亂也民神異業恭而不黷所以神¶
降之嘉生民以物序災禍不至所求不匱歴代人君罔¶
不徧走羣望咸秩無文故神農播種始諸飲食致恭鬼¶
神顓頊亦潔誠以祭祀其後成湯至于帝乙罔不明徳¶
<pb:KR3k0013_WYG_032-2a>¶
恤祀所以隂陽和而萬物遂也詩云以享以祀以介景¶
福又云俾爾彌爾性百神爾主矣故祭之言察也察者¶
至也言人事至于鬼神也是知神不可慢祭不可黷盖¶
享於至誠者耳豈犧牲玊帛云乎哉¶
共工氏霸九州其子曰句龍能平水土死為社祠¶
烈山氏王天下其子曰柱能殖百糓死為稷祠伊耆氏¶
始為蜡(伊耆氏古/天子號)¶
舜在璿璣玊衡以齊七政肆類于上帝禋于六宗望于¶
<pb:KR3k0013_WYG_032-2b>¶
山川徧于羣神(史記徧/作辨)¶
湯伐桀欲遷夏社不可作夏社(應劭曰遭天旱七年明/徳以薦而旱不止故遷)¶
(社以棄代為稷欲遷句龍徳莫能繼/故作夏社説不可遷之義䙴古遷字)廼遷烈山子柱而¶
以周棄代為稷祠¶
周文王廵守而祀四嶽河海作般之詩¶
成王立周公相王道大洽制禮作樂天子曰明堂辟雍¶
諸侯曰泮宫郊祀后稷以配天宗祀文王於明堂以配¶
上帝四海之内各以其職來助祭天下名山大川懐柔¶
<pb:KR3k0013_WYG_032-3a>¶
百神咸秩無文五嶽視三公四瀆視諸侯而諸侯祭其¶
疆内名山大川大夫祭門户井竈中霤五祀士庶人祖¶
考而已各有典禮而淫祭有禁是時廵守告祭柴望作¶
時邁之詩春夏祈糓于上帝作噫嘻之詩郊祭祀天地¶
作昊天有成命之詩¶
漢髙祖初起禱豐枌榆社狥沛為沛公則祀蚩尤釁鼔¶
旗(漢書夲紀載髙祖立為沛公祠/黄帝祭蚩尤于沛庭而釁鼓)遂以十月至霸上立¶
為漢王¶
<pb:KR3k0013_WYG_032-3b>¶
二年東撃項籍而還入闗問故秦時上帝祀何帝也對¶
曰四帝有白青黄赤帝之祠髙祖曰吾聞天有五帝而¶
四何也莫知其説於是髙祖曰吾知之矣廼待我而具¶
五也廼立黒帝祠名曰北畤有司進祠上不親徃悉召¶
故秦祀官復置太祝太宰如其故儀禮因令縣為公社¶
(公社/官社)下詔曰吾甚重祀而敬祭今上帝之祭及山川諸¶
神當祠者各以其禮時祠如故(後四嵗天下已定詔御/史令豐治枌榆社嘗以)¶
(春時以羊彘祀之時令祝立蚩尤之祠於長安置祠祀/官女巫其梁巫祠天地天社天水房中堂上之屬晋巫)¶
<pb:KR3k0013_WYG_032-4a>¶
(祠五帝東君雲中君巫社巫祠族人炊之屬秦巫祠社/主巫保族纍之屬荆巫祠堂下巫先司命施糜之屬九)¶
(天巫祠九天皆以歲時祠宫中其河巫祠河于臨晉而南/山巫祠南山秦中秦中者二世皇帝也各有時日其後二)¶
(嵗或言曰周興而邑立后稷之祠至今血食天下/又制詔御史其天下立靈星祠嘗以嵗時祠以牛)¶
十年春有司請令縣嘗以春二月及臘祠稷以羊彘民¶
里社各自裁以祠制曰可(髙帝以來名山大川在諸侯/諸侯祝各自奉祠天子官不)¶
(領及文帝時齊淮南國廢令/太祀盡以嵗時致禮如故)¶
文帝十三年以嵗比登詔有司増雍五畤路車各一乘¶
駕被具(駕車被馬之/文節皆具也)西畤畦畤寓車各一乘寓馬四匹¶
<pb:KR3k0013_WYG_032-4b>¶
駕被具河湫漢水玉加二及諸祀皆廣壇場珪幣俎豆¶
以差加之¶
十四年詔曰朕獲執犧牲珪幣以事上帝宗廟十四年¶
于今歴日彌長以不敏不明而乆撫臨天下朕甚自媿¶
其廣増諸祀壇場珪幣昔先王逺施不求其報望祀不¶
祈其福右賢左戚先民後已至明之極也今吾聞祀官¶
祝釐(音僖/福也)皆歸福于朕躬不為百姓朕甚媿之夫以朕¶
之不徳而專鄕獨羙其福百姓不與(音/預)焉是重(直用/切)吾¶
<pb:KR3k0013_WYG_032-5a>¶
不徳也其令祠官致敬無有所祈¶
十五年黄龍見成紀詔曰有異物之神見于成紀毋害¶
于民嵗以有年朕㡬(㡬讀/曰冀)郊祀上帝諸神禮官議毋諱¶
以朕勞(無諱以成其勞自/言不以為勞也)有司皆曰古者天子夏親郊¶
祀上帝於郊故曰郊於是夏四月文帝始幸雍郊見五¶
畤祠衣皆尚赤赦天下修名山大川常祀而絶者有司¶
以嵗時置禮(先是趙人新垣平以望氣見上言長安東/北有神氣成五采若人冠冕焉或曰東北)¶
(神明之舍西方神明之墓也天瑞下宜立祠上帝以合/符應於是作渭陽五帝廟同宇帝一殿面五門各如其)¶
<pb:KR3k0013_WYG_032-5b>¶
(帝色祠所用及儀亦如雍五畤明年夏四月文帝親拜/霸渭之㑹以郊見渭陽五帝廟臨渭其北穿蒲池溝水)¶
(爟火舉祠若光輝然屬天焉於是貴平至上大夫賜累/千金而使博士諸生刺六經中作王制謀議廵狩封禪)¶
(事文帝出長門若見五人道北/遂因其直立五帝壇祠以五牢)¶
孝景帝即位十六年祠官各以嵗時祠如故¶
武帝建元元年五月詔曰河海潤千里其令祠官修山¶
川之祠為嵗事曲加禮¶
元光二年十月行幸雍祠五畤(郊祀志云後嘗/三嵗一郊見)¶
元狩元年十月行幸雍祠五畤獲白麟¶
<pb:KR3k0013_WYG_032-6a>¶
二年十月行幸雍祠五畤¶
元鼎四年十月行幸雍祠五畤¶
十一月甲子立后土祠于汾隂脽上¶
五年十月行幸雍祠五畤¶
十一月辛巳朔旦冬至立泰畤于甘泉天子親郊見朝¶
日夕月詔曰朕以眇身託于王侯之上徳未能綏民民¶
或饑寒故廵祭后土以祈豐年冀州脽壌廼顯文鼎獲¶
薦於廟渥洼水出馬朕其御焉戰戰兢兢懼不克任思¶
<pb:KR3k0013_WYG_032-6b>¶
昭天地内惟自新詩云四牡翼翼㠯征不服親省邉陲¶
用事所極望見泰一修天文䄠(䄠古/禪字)辛夘夜若景光十¶
有二明易曰先甲三日後甲三日朕甚念年嵗未咸登¶
飭躬齊戒丁酉拜況于郊(貺賜/也)¶
元封元年正月詔曰朕用事華山至于中嶽獲駮麃見¶
夏后啟母石(啟生而母化為/石在嵩髙山下)翼日親登嵩髙御史乘屬¶
在廟(天子出御史除二/人為乘曹䕶車駕)吏卒咸聞呼萬嵗者三祭禮罔¶
不答其令祠官加増太室祠禁無伐其草木㠯山下户¶
<pb:KR3k0013_WYG_032-7a>¶
三百為之奉邑名曰崇高獨給祠復亡所與¶
二年十月行幸雍祠五畤春幸緱氏遂至東萊夏四月¶
還祠泰山¶
四年祠后土詔曰朕躬祭后土地祗見光集于靈壇一¶
夜三燭幸中都宫殿上見光其赦汾隂夏陽中都死罪¶
㠯下賜三縣及楊氏皆無出今年租賦¶
五年冬南廵狩至于盛唐遂北至琅邪竝海所過禮祠¶
其名山大川増封太山還幸甘泉郊泰畤¶
<pb:KR3k0013_WYG_032-7b>¶
六年三月行幸河東祠后土¶
天漢元年正月行幸甘泉郊泰畤¶
三月行幸河東祠后土¶
太始三年三月幸琅邪禮日成山登之罘浮大海山呼¶
萬嵗¶
四年三月行幸太山祠明堂¶
四月幸不其(不其/山名)祠神人於交門宫若有鄉坐拜者(漢/注)¶
(云神竝見且白且黒且大且小鄕/坐三拜鄕讀曰嚮坐音才卧反)作交門之歌¶
<pb:KR3k0013_WYG_032-8a>¶
後元元年正月幸甘泉郊泰畤(帝即位尤敬鬼神之祠/漢興已六十餘嵗矣天)¶
(下乂安縉紳之屬皆望天子封禪改正度也而上鄕儒/術招賢良趙綰王臧等以文學為公卿欲議古立明堂)¶
(城南以朝諸侯草廵狩封禪改歴服色事未就竇太后/不好儒術使人㣲伺趙綰等姦利事案綰臧自殺諸所)¶
(興為皆廢六年竇太后終其明年徵文學之士明年上/初至雍郊見五畤後嘗三嵗一郊見亳人謬忌奏祠泰)¶
(一方曰天神貴者泰一泰一佐曰五帝古者天子以春/秋祭泰一東南郊日一太牢七日為壇開八通之鬼道)¶
(於是天子令大祝立其祠長安城東南郊嘗奉祀如忌/方其後人上書言古者天子三年一用太牢祠三一天)¶
(一地一泰一天子許之令太祝領祠之於忌泰一壇上/如其方後人復有言古天子嘗以春觧祠祠黄帝用一)¶
(梟破鏡冥羊用羊祠馬行用一青牡馬泰一臯山山君/用牛武夷君用乾魚隂陽使者以一牛令祠官領之如)¶
<pb:KR3k0013_WYG_032-8b>¶
(其方而祠泰一於忌泰一壇旁元狩二年天子郊雍詔/曰今上帝朕親郊而后土無祀則禮不答也有司與)¶
(太史令談祠官寛舒議天地牛角繭栗今陛下親祠后/土后土宜於澤中圜丘為五壇壇一黄犢牢具已祠盡)¶
(瘞而從祠衣上黄於是天子東幸汾隂汾隂男子公孫/滂洋等見汾旁有光如綘上遂立后土祠於汾隂脽上)¶
(如寛舒等議上親望拜如上帝禮後郊雍至隴西登崆/峒幸甘泉令祠官寛舒等具泰一祠壇放亳忌泰一壇)¶
(三陔五帝壇環居其下各如其方黄帝西南除八通鬼/道泰一所用如雍一畤物而加醴棗脯之屬殺一犛牛)¶
(以為俎豆牢具而五帝獨有俎豆醴進其下四方地為/腏食羣神從者及北斗云已祠胙餘皆燎之其牛色白)¶
(白鹿居其中彘在鹿中水而酒之祭日以牛祭月以羊/彘特泰一祝宰則衣紫及繡五帝各如其色日赤月)¶
(白十一月辛巳朔旦冬至昒爽天子始郊郊泰一朝朝/日夕月則揖而見泰一如雍郊禮其贊饗曰天始以寳)¶
<pb:KR3k0013_WYG_032-9a>¶
(鼎神策授皇帝朔而又朔終而復始皇帝敬拜見焉而/衣上黄其祠列火滿壇壇旁享炊具有司云祠上有光)¶
(公卿言皇帝始郊見泰一雲陽有司奉瑄玉加牲薦饗/是夜有羙光及晝黄氣上屬天太史令談祠官寛舒等)¶
(曰神靈之休祐福兆祥宜因此地光域立泰畤壇以明/應令太祝領秋及臘間祠三嵗天子一郊見太初二年)¶
(有司言雍五畤無牢熟具芬芳不備乃令祠官進畤犢/牢具已食所勝而以木寓馬代駒云及諸名山川用駒)¶
(者悉以木寓馬代獨行過親祠廼用駒它禮如故武帝/諸所興如亳忌泰一及㝠羊馬行赤星五牀寛舒之祠)¶
(官以嵗時致禮凡六祠皆太祝領之至如八神人謬忌/凡它山名祠行過則祠去則犛牛土所興祠各自主其)¶
(人終終則已祠官不主它祠皆如故甘泉泰一汾隂后/土三年親郊祠而泰山五年一修封武帝凡五修封)¶
宣帝神爵元年正月行幸甘泉郊泰畤¶
<pb:KR3k0013_WYG_032-9b>¶
三月行幸河東祠后土(帝即位霍光輔政上共已正南/面非宗廟之祀不出至十二年)¶
(乃下詔曰盖聞天子尊事天地修祀山川古今通禮也/間者上帝之祠闕而不親十有餘年朕甚懼焉然朕親)¶
(飭躬齊戒親奉祀為百姓蒙嘉氣獲豐年焉明年正月/上始幸甘泉郊見泰畤数有靈祥修武帝故事盛車服)¶
(敬齊祀之禮頗作詩歌後制詔太常夫江海百川之六/者也今闕焉無祀其令祠官以禮為嵗事以四時祠江)¶
(海雒水祈為天下豐年焉自是五嶽四瀆皆有常禮祀/東嶽泰山於博中嶽泰室于嵩髙南嶽𤅬山於𤅬西嶽)¶
(華山於華隂北嶽恒山於上曲陽河於臨晋江於江都/淮於平氏濟於臨邑界中皆使者持節侍祠唯泰山與)¶
(河嵗五祠江水四餘皆一禱而三祠云時南郡獲白鹿璧/獻其皮牙爪上為立祠又以方士言為隨侯劒寳玉寳)¶
(周康寳鼎立四祠於未央宫中又祠太室山於即墨三/户山於下宻祠天封𫟍火井於鴻門又立嵗星辰星太)¶
<pb:KR3k0013_WYG_032-10a>¶
(白熒惑南斗祠於長安旁又祠三山八神於曲城蓬萊/山石社鼓於臨朐之罘山於腄成山於不夜萊山於黄)¶
(成山祠日萊山祠月又祠四時於琅邪蚩尤於壽良京師/近縣鄠則旁谷五牀山月日五帝仙人玉女祠雲陽有)¶
(徑路神祠祭休屠王也又立五龍山仙/人祠黄帝天神帝原水凡四祠於膚施)¶
五鳳元年正月行幸甘泉郊泰畤(昭帝即位富於春秋/未嘗廵祭至此始復)¶
(行/)¶
二年三月行幸雍祠五畤¶
三年三月行幸河東祠后土¶
甘露元年正月行幸甘泉郊泰畤¶
<pb:KR3k0013_WYG_032-10b>¶
三年正月行幸甘泉郊泰畤¶
黄龍元年正月行幸甘泉郊泰畤¶
孝元初元二年正月行幸甘泉郊泰畤¶
四年正月行幸甘泉郊泰畤¶
三月行幸河東祠后土¶
永光元年正月行幸甘泉郊泰畤(帝即位遵舊儀間嵗/正月一幸甘泉郊泰)¶
(畤又東至河南祠后土西至雍祠五畤凡五奉泰畤后/土之祠亦施恩澤時所過毋出田租賜百户牛酒或賜)¶
(爵赦/罪人)¶
<pb:KR3k0013_WYG_032-11a>¶
成帝建始元年十二月作長安南北郊罷甘泉汾隂¶
二年正月罷雍五畤辛巳上始郊祀長安南郊詔曰廼¶
者徙泰畤后土于南郊北郊朕親飭躬郊祀上帝皇天¶
報應神光竝見三輔長無共張繇役之勞(共音居庸切/張音竹亮切)¶
赦奉郊縣長安長陵(天郊在長安南地郊在長安城北/長陵界中二縣有奉郊之勤故一)¶
(切竝/赦之)及中都官耐罪徒(中都官京/師諸官府)滅天下賦錢筭四十¶
三月辛丑始祀后土於北郊¶
永始二年十一月行幸雍祠五畤¶
<pb:KR3k0013_WYG_032-11b>¶
三年三月行幸雍祠五畤(十一月皇太后詔有司復甘/泉泰畤汾隂后土雍五畤陳)¶
(倉陳/寳祠)¶
四年正月行幸甘泉祠泰畤¶
三月幸河東祠后土¶
元延二年正月行幸甘泉郊泰畤¶
四年正月行幸甘泉郊泰畤¶
三月行幸河東祠后土¶
綏和元年三月行幸雍祠五畤¶
<pb:KR3k0013_WYG_032-12a>¶
二年三月行幸河東祠后土(帝即位丞相衡御史大夫/譚等奏甘泉泰畤河東后)¶
(土祠可徙置長安及議罷不應禮神祠事具掌禮部奏/議門明年衡譚坐事免官爵衆庶多言不當變動祭祀)¶
(者又初罷甘泉泰畤作南郊日大風壊甘泉竹宫折㧞/畤中樹木十圍以上百餘天子異之以問劉向對曰家)¶
(人尚不欲絶種祠况於國之神寳舊畤且甘泉汾隂及/雍五畤始立皆有神祗感應然後營之非苟而已也武)¶
(宣之世奉此三神禮敬敇備神光尤著祖宗神祗舊位/誠未易動及陳寳祠自秦文公至今七百餘嵗矣漢興)¶
(世世嘗來光色赤黄長四五丈直祠而息音聲碎隐野/雞皆雊毎見雍太祝寺以太牢遣侯者乘傳馳詣行在)¶
(所以為福祥髙祖時五來文帝二十六來武帝七十五/來宣帝二十五來初元元年以來亦二十來此陽氣舊)¶
(祠也及漢宗廟之禮不得擅議皆祖宗之君與賢臣所/共定古今異制經無明文至尊至重難以疑説正也前)¶
<pb:KR3k0013_WYG_032-12b>¶
(始納貢禹之議後人相因多所動揺易大傳曰誣神者/殃及三世恐其咎不獨止禹等上意恨之後上以無繼)¶
(嗣故令皇太后詔有司曰盖聞王者承事天地交接泰/一尊莫著於祭祀孝武皇帝大聖通明始建上下之祀)¶
(營泰畤於甘泉定后土於汾隂而神祗安之饗國長乆/子孫蕃滋累世遵業福流於今今皇帝寛仁順孝奉循)¶
(聖緒靡有大愆而乆無繼嗣思其舊職殆在徙南北郊/違先祖之制改神祗舊位失天地之心以防繼嗣之福)¶
(春秋六十未見皇孫食不甘味寝不安席朕甚悼焉春/秋大復古善順祀其復甘泉泰畤汾隂后土如故及雍)¶
(五畤陳寳祠在陳倉者天子復親郊祀如前又復長安/雍及郡國祠著明者且半後成都侯王商為大司馬衛)¶
(将軍輔政杜鄴説商曰東隣殺牛不如西隣之禴祭言/祭天之道貴以誠質大得民心也行穢祀豐猶不䝉祐)¶
(徳修薦薄吉必大來古者壇場有常處燎禋有常用贊/見有常禮犧牲玉帛雖備而財不匱車與匠役雖動而)¶
<pb:KR3k0013_WYG_032-13a>¶
(用不勞是故毎舉其禮助者歡説大路所歴黎元不知/今甘泉河東天地郊祀咸失方位違隂陽之宜及雍五)¶
(畤皆曠逺奉遵之役休而復起繕治供張無觧已時皇/天著像殆可畧知前上甘泉先驅失道禮月之夕奉引)¶
(復迷祠后土還臨河當渡疾風起波船不可御又雍大/雨壊平陽宫垣廼三月甲子雷電災林光宫門祥瑞未)¶
(著咎徵仍臻近三郡所奏皆有變故不答不饗何以堪/此詩曰率繇舊章先王法度文王以之交神于祀子孫)¶
(千億宜如異時公卿之議復遷/長安南北郊後皇太后詔復之)¶
哀帝即位寝疾盡復前世所嘗興諸神祠官凡七百餘¶
所一嵗三萬七千祠¶
平帝元始四年正月郊祀髙祖以配天宗祀孝文以配¶
<pb:KR3k0013_WYG_032-13b>¶
上帝(時王莾奏請議正五帝兆并立/官稷事具帝王禮部奏議門)¶
後漢光武建武元年六月己未即位于鄗為壇營於鄗¶
之陽祭告天地采用元始中郊祭故事八月壬子祭社¶
稷¶
二年正月壬子立大社大稷于雒陽在宗廟之右方壇¶
無屋有墻門而已二月八日及臘一嵗三祠皆太牢具¶
使有司祠又立郊兆于城南七里¶
中元二年正月辛未初立北郊祠后土¶
<pb:KR3k0013_WYG_032-14a>¶
明帝永平二年正月辛未初祀五帝於明堂光武帝配¶
　¶
　¶
　¶
　¶
　¶
　¶
　¶
<pb:KR3k0013_WYG_032-14b>¶
　¶
　¶
　¶
　¶
　¶
　¶
　¶
　冊府元龜卷三十二上¶
#+PROPERTY: JUAN 卷三十二下
<pb:KR3k0013_WYG_032-15a>¶
欽定四庫全書¶
　冊府元龜卷三十二下　　宋　王欽若等　撰¶
　　帝王部(三十二/)¶
　　　崇祭祀¶
章帝元和二年二月甲寅詔曰今山川百神應典禮者¶
尚未咸秩其議増修羣祀以祈豐年是月東廵狩辛未¶
柴祭天地羣神如故事壬申宗祀五帝於孝武所作汶¶
上明堂以光武帝配如雒陽明堂祀¶
<pb:KR3k0013_WYG_032-15b>¶
四月還京都為靈䑓十二門作詩各以其月祀而祭之¶
三年二月戊辰幸中山遣使者祀北嶽出長城(史記蒙/恬為秦)¶
(築長城西自/臨洮東至海)¶
三月乙夘進幸趙庚辰祠房山於靈夀(靈夀縣名屬常/山郡房山今在)¶
(鎮州房山縣西北俗名/王母山上有王母祠)¶
安帝元初六年三月庚辰始立六宗祀於雒城(時尚書/歐陽説)¶
(謂六宗者在天地四方之中為/上下四方之宗禮比太社也)¶
延光三年二月辛夘幸太山柴告岱宗(太山王者告代/之處為五嶽之)¶
<pb:KR3k0013_WYG_032-16a>¶
(宗故曰岱宗/燔柴以告天)¶
壬辰宗祀五帝于汶上明堂¶
靈帝熹平五年四月復崇髙名為嵩髙(前書武帝祠中/嶽改嵩髙為崇)¶
(髙東觀漢紀曰使中郎将堂谿典/請雨因上言改之名為嵩髙山)¶
獻帝建安元年七月甲子至雒陽丁丑郊祀上帝¶
八年十月己巳公卿初迎冬於北郊(斯禮乆廢/故曰初)縂章始¶
復備八佾(袁宏記云迎氣北郊始用八佾舞列也舞者/之行列往因亂廢今始備之縂章樂官名古)¶
(之安/代樂)¶
<pb:KR3k0013_WYG_032-16b>¶
魏文帝黄初元年十一月庚午即阼於繁陽燎祭天地¶
五嶽四瀆¶
二年正月郊祭天地明堂甲戌校獵至原陵乙亥朝日¶
于東郊是年六月庚子初祀五嶽四瀆咸秩羣祀瘞沉¶
珪璧¶
四年七月乙未大軍當出使太常以特牛一告祠于郊¶
六年八月帝以舟師入淮九月遣使者沉璧于淮¶
明帝太和元年正月郊祀武帝以配天宗祀文皇於明¶
<pb:KR3k0013_WYG_032-17a>¶
堂以配上帝¶
二月丁亥朝日于東郊¶
八月己丑夕月于西郊¶
四年八月辛巳行東廵遣使者以特牛祠中嶽(魏書曰/行過繁)¶
(昌使執金吾臧覇行太/尉事以特牛祀受禪壇)¶
景初元年十月乙夘始營雒陽南委粟山為圜丘詔曰¶
昔漢氏之初承秦滅學之後採摭殘缺以備郊祀自甘¶
泉后土雍宫五畤神祗兆位多不經見是以興廢無常¶
<pb:KR3k0013_WYG_032-17b>¶
一彼一此四百餘年廢無禘禮古代之所更立者遂有¶
闕焉曹氏世系出自有虞氏今祀圜丘以始祖帝舜配¶
號圜丘曰皇皇帝天方丘所祭曰皇皇后地以舜妃伊¶
氏配天郊所祭曰皇天之神以太祖武皇帝配地郊所¶
祭曰皇地之祗以武宣皇后配宗祀皇考髙祖文皇帝¶
於明堂以配上帝¶
十二月壬子冬至始祀皇皇帝天于圜丘以始祖有虞¶
帝舜配自正始以後終魏世不復郊祀¶
<pb:KR3k0013_WYG_032-18a>¶
陳留王咸熈元年正月幸長安使者以璧幣祀華山¶
晋武帝泰始二年正月詔曰有司前奏郊祀權用魏禮¶
朕不慮改作之難令便為永制衆議紛紜遂不時定不¶
得以時供饗神祗配以祖考日夕難企貶食忘安其便¶
郊祀時羣臣又議五帝即天地王氣時異故殊其號雖¶
名有五其實一神明堂南郊當除五帝之坐五郊改五¶
精之號皆同稱昊天上帝各設一座而已地郊又除先¶
後配祀帝悉從之¶
<pb:KR3k0013_WYG_032-18b>¶
二月丁丑郊祀宣皇帝以配天宗祀文皇帝於明堂以¶
配上帝¶
十一月有司議奏古者丘郊不異宜并圜丘方丘於南¶
北郊更修立壇兆其二至之祀合於二郊帝又從之一¶
如宣帝所用王肅議也是月庚寅冬至帝親祀圜丘於¶
南郊自是後圜丘方澤不别立¶
太康二年正月有司奏春分依舊請車駕祀朝日寒溫¶
未適可不親出詔曰禮儀宜有常若如所奏與故太尉¶
<pb:KR3k0013_WYG_032-19a>¶
所撰不同復為無定制也間者　難未平故每從所奏¶
今戎事弭息惟此為大(按詔帝復/為親祀也)¶
三年正月帝親郊祀皇太子悉侍祠¶
九年三月壬辰初并二社為一(前漢但置官社而無官/稷莽置官稷後復故漢)¶
(至魏但太社有稷而官社無稷故嘗二社一稷也晋初/仍魏無所増損至太康九年建宗廟而社祀壇與廟俱)¶
(徙乃詔曰社實一/神其無二社之祀)¶
十年六月庚子復置二社¶
十月詔曰孝經郊祀后稷以配天宗祀文王於明堂以¶
<pb:KR3k0013_WYG_032-19b>¶
配上帝而周官云祀天旅上帝又曰祀地旅四望望非¶
地則明上帝不得為天也往者衆議除明堂五帝位考¶
之禮文不正且詩序曰文武之功起于后稷故推以配¶
天焉宣帝以神武創業既已配天復以先帝配天於義¶
亦所不安其復明堂及南郊五帝位¶
惠帝元康六年禖壇石中破為二詔更鎸石令如舊置¶
髙禖壇上埋破石入地一丈¶
元帝大興二年春始議立郊祀儀(尚書令刁恊國子祭/酒杜夷議宜湏旋都)¶
<pb:KR3k0013_WYG_032-20a>¶
(雒邑乃脩之司徒荀組據漢獻帝都許郡便立郊自宜/於此脩奉驃騎王導僕射荀崧太常華恒中書侍郎)¶
(庾亮皆同組議事遂施行立南郊於巳地其制度皆太/常賀循所定多依漢及晋初之儀三月辛卯帝親郊饗)¶
(配之禮一依武帝始郊故事是時/尚未立北壇地祗衆神共在天郊)¶
明帝大寕三年七月詔曰郊祀天地帝王之重事自中¶
興以來惟南郊未曽北郊四時五郊之禮都不復設五¶
嶽四瀆名山大川載在祀典應望秩者悉廢而未舉主¶
者其依舊詳處¶
成帝咸和八年正月追述明帝前㫖於覆州山南立北¶
<pb:KR3k0013_WYG_032-20b>¶
郊(天郊則五帝之佐日月五星二十八宿文昌北斗三/台司命軒轅后土天一太一太㣲鈎陳北極雨師雷)¶
(電司風伯老人凡六十二神也地郊則五嶽四望四海四/瀆五湖五帝之佐沂山嶽山白山霍山醫無閭山蔣山)¶
(松江㑹稽山錢塘江先農凡四十四神也江南諸小山/盖江左所立猶如漢西京闗中小水皆有祭秩也是月)¶
(辛未祀北郊始以宣穆張皇后/配地魏氏配地事皆非晋舊也)¶
康帝建元元年正月辛未南郊辛巳北郊帝皆親奉¶
後魏道武登國元年即代王位于牛川西向設祭告天¶
禮成¶
天興元年七月遷都平城始立社稷并立壇兆告祭天¶
<pb:KR3k0013_WYG_032-21a>¶
地¶
二年正月甲子初祠上帝於南郊以始祖神元皇帝配¶
(為壇通四陛為壝埒三重天位在其上南面神元西面五/精帝在壇内壇壝内四帝各於其方一帝在末日月五)¶
(星二十八宿天一太一北極司中司命司祿司民在中/壝内各因其方其餘從食者各一千餘神餟在外壝内)¶
(藉用藁秸玉用四珪幣用束帛牲用黝犢噐用陶匏上/帝神元用犢各一五方帝共用犢一日月等共用牛一)¶
(祭畢燎牲體在于壇南巳地從陽之義其瘞地壇兆制/同南郊明年正月辛酉郊天癸亥瘞地於北郊以神元)¶
(竇皇后配五嶽名山在中壝内四瀆大川於外壝内后用/土神元后牲共用𤣥牡一玉用兩珪幣用束帛五嶽等)¶
(牛一祭畢瘞牲體在于壇之北亥地從隂也其後冬至/祭上帝于圜丘夏至祭地于方澤用牲幣之屬與二郊)¶
<pb:KR3k0013_WYG_032-21b>¶
(同冬十月置大社大稷帝社于宗廟之右為方壇四陛/祀以二月八月用戊皆太牢句龍配社周棄配稷皆有)¶
(司侍祀立祖神嘗以正月上未設藉于端門内祭牲用羊/豕犬各一宫中立星神一歲一祭嘗以十二月用馬薦)¶
(各一牛豕各二雞一太祖初有兩彗星見劉后使占者/占之曰祈之則當掃定天下后從之故立其祀又立神)¶
(位十二歲一祭嘗以十一月各用牛一雞三又立王神四/歳二祭嘗以八月十月各用羊一又置獻明以上所立天)¶
(神四十所嵗二祭亦以八月十月神尊/者以馬次以牛小以羊皆女巫行事)¶
三年正月癸亥有事於北郊¶
二月丁亥詔有司祀日於東郊用騂牛秋分祭月于西¶
郊用白羊一¶
<pb:KR3k0013_WYG_032-22a>¶
天賜二年四月復祀天于西郊(為方壇一置木主七于/上東為二陛無等周垣)¶
(四門門各依其方色為名牲白犢黄駒白羊各一祭之/日帝御大駕百官及賔國諸部大人畢從至郊所帝立)¶
(青門内近南壇西内朝臣皆位于帝壇北外朝臣及大/人咸位于青門之外后率六宫從黒門入列于青門内)¶
(近北西面廪犧令掌牲陳于壇前女巫執鼓立于陛之/東西面選帝之十族子弟七人執酒在巫南西面北上)¶
(女巫升壇揺鼓帝拜后肅拜百官内外盡拜祀訖復拜/拜訖乃殺牲執酒七人西向以酒灑天神主復拜如)¶
(此者七禮畢而返/自是之後歲一祭)¶
明元永興三年三月帝禱于武周車輪二山(初清河王/紹有寵于)¶
(道武性凶悍帝每以義責之弗從帝懼其變乃於山上/祈福於天地神祗及即位壇兆後因以為常祀嵗一祭)¶
<pb:KR3k0013_WYG_032-22b>¶
(牲用牛皆帝親祀之無常月明年立道武廟于白登山/嵗一祭其牲太牢帝親祀之亦無常月兼祀皇天上帝)¶
(以山神配旱則禱之多有效是嵗又加置天地日月之/神及諸小神二十八所於宫内嵗二祭各用羊一又别)¶
(置天神等二十三於道武廟左/右其神大者以馬小者以羊)¶
泰常三年為五精帝兆於四郊逺近依行数各為方壝¶
四陛埒壇三重通四門以太皥等及諸佐隨配侑祭黄¶
帝常以立秋前十八日餘四帝各以四立之日牲各用¶
牛一有司主之又六宗靈星風伯雨師司民司祿先農¶
之壇皆有别兆祭有常日牲用少牢立春之日遣有司¶
<pb:KR3k0013_WYG_032-23a>¶
迎春于東郊祭用酒脯棗栗無牲幣又立五嶽四瀆廟¶
于桑乾水隂春秋遣有司祭有特牲及幣四瀆唯以牲¶
牢准古望秩云其餘山川及海若諸神在州郡者合三¶
百二十四所每嵗十月遣祀官詣州鎮遍祀有水旱災¶
厲則牧守各隨其界内而祈謁其祭皆用牲王畿内諸¶
山川皆列祀次祭若有水旱則禱之¶
四年八月辛未幸代至鴈門闗望祀恒嶽¶
八年正月北廵恒嶽祀以太牢¶
<pb:KR3k0013_WYG_032-23b>¶
四月幸雒陽遣使以太牢祀嵩髙華嶽還登太行¶
五月至自雒陽諸所過山川羣神祀之¶
太武神䴥二年四月以小駕祭天神禮畢帝遂親戎大¶
㨗而還歸格於祖禰遍告羣神¶
太延元年立廟于恒嶽華嶽嵩嶽上各置侍祀九十人¶
嵗時祈禱其水旱春秋泮涸遣官率刺史祭以牲牢有¶
玉幣(魏之先居幽都也鑿石為祖宗之廟於烏雒侯國/西北自後南遷其地隔逺真君中烏雒侯國遣使)¶
(朝獻云石廟如故民嘗祈請有神驗焉其嵗遣中書侍/郎李厰詣石堂告祭天地以皇祖先妣配祝曰天子諱)¶
<pb:KR3k0013_WYG_032-24a>¶
(謹遣厰等用駿足一元大武敢昭告于皇天之靈自啟/闢之初祐我皇祖于彼土田歴載億年聿來南遷惟祖)¶
(惟父光宅中原克剪凶醜拓定四邉冲人慕業徳聲弗/彰豈謂幽遐稽首來王具知舊廟弗毁弗亡攸攸之懷)¶
(希仰餘光王業之興起自皇祖緜緜瓜瓞時惟多祜敢/以丕功配享於天子子孫孫福禄永延厰等既祭斬樺)¶
(木立之以置牲醴而還後所立樺木長成林其民益神/奉之咸謂魏國感靈祗之應也石室南距代京可四千)¶
(餘里明年六月司徒崔浩奏議神祀多不經案祀典/所宜祀凡五十七所餘復重及小神請皆罷之奏可)¶
十二月遣使者以太牢祀北嶽¶
太平真君十二年十一月帝南征過常山祀以太牢浮¶
河濟祀以少牢過岱宗祀以太牢遂臨登瓜歩而還¶
<pb:KR3k0013_WYG_032-24b>¶
文成興光元年正月遣有司詣華嶽修廟立碑数十人¶
在山上聞虛中若音聲聲中稱萬嵗云¶
和平元年正月帝東廵幸遼西望祀醫無閭山遂縁西¶
南幸冀州北至中山過恒嶽禮其神而返¶
二年二月帝南廵過石門遣使者用玉璧牲牢禮恒嶽¶
四月旱下詔郡州於其界内神無大小悉灑掃薦以酒¶
脯年登之後各隨本秩祭以牲牢至是羣祀先廢者皆¶
復之¶
<pb:KR3k0013_WYG_032-25a>¶
獻文皇興二年二月以青徐既平遣中書令兼太常髙¶
允奉玊幣祀於東嶽¶
孝文太和十年四月甲子帝初以法服御輦祀於西郊¶
十二年閏九月甲子帝觀築圜丘於南郊¶
十三年正月辛亥有事於圜丘於是初備大駕五月庚¶
戌有事於方澤¶
十五年八月議肆類上帝禋於六宗之禮帝親臨决¶
十二月壬辰遷社於内城之西己酉帝迎春于東郊¶
<pb:KR3k0013_WYG_032-25b>¶
十六年二月甲午初朝日于東郊遂為常¶
三月乙亥帝初迎氣南郊自此為常¶
八月庚寅帝初夕月於西郊遂以為常¶
十八年二月乙丑行幸河隂規建方澤之所¶
十九年正月己亥南征濟淮命太常致祭己未行幸遐¶
丘遣使以太牢祀岱嶽¶
十一月行幸委粟山議定圜丘甲申有事于圜丘¶
二十年五月丙戌立方澤於河隂丁亥有事于方澤¶
<pb:KR3k0013_WYG_032-26a>¶
宣武景明二年十一月壬寅改築圜丘於伊水之陽乙¶
卯仍有事焉¶
孝明正光三年十一月乙巳有事於圜丘¶
五年正月辛丑有事於南郊¶
出帝太昌元年十一月丁酉日南至有事於圜丘¶
西魏文帝大統二年正月辛亥祀南郊改以神元皇帝¶
配¶
四年正月辛酉拜天於清暉室終帝世遂為常¶
<pb:KR3k0013_WYG_032-26b>¶
　¶
　¶
　¶
　¶
　¶
　¶
　¶
　冊府元龜卷三十二下¶
