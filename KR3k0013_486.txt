# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:18.885133
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百八十六
<pb:KR3k0013_WYG_486-1a>¶
欽定四庫全書¶
　册府元龜卷四百八十六　宋　王欽若等　撰¶
　　邦計部¶
　　　　户籍　遷徙¶
　　　户籍¶
自黄帝疆理天下畫為萬國而户籍之制無聞焉禹湯¶
之際聊可紀述施及周室六官竝建而司民掌登萬民¶
之數自生齒以上皆書於版太宰之職聽閭里以版圖¶
<pb:KR3k0013_WYG_486-1b>¶
然後計口占數之法著矣秦民之後迄于漢世書年附¶
籍因革或異鼎國而降逮於東晉僑居頗衆多仍舊號¶
爾後南北之制並立㳂襲之典既殊隋令唐式斯可遵¶
矣乃若比屋之登耗夫家之衆寡乘亂離之云瘼因而¶
削減屬承平之寖乆復以富庶皆開卷而可覿焉信乎¶
有司之傳史官之計不可以忽巳¶
夏禹平水土為九州人口千三百五十五萬三千九百¶
二十三¶
<pb:KR3k0013_WYG_486-2a>¶
周成王致理刑措人口千三百七十萬四千九百二十¶
三¶
莊王十三年五千里外非天子之御自太子公卿以下¶
至于庶人凡一千一百九十四萬一千九百二十三人¶
秦獻公十年為户籍相伍¶
始皇十六年初令男子書年¶
漢高帝初為沛公既至咸陽沛丞蕭何先入收秦丞相¶
御史律令圖書藏之沛公具知天下阨塞户口多少強¶
<pb:KR3k0013_WYG_486-2b>¶
弱處民所疾苦者以何得秦圖書¶
景帝二年令天下男子年二十始傅(傅音附著也著名/籍給公家徭役)¶
平帝元始二年人户千二百二十三萬三千口五千九百¶
五十九萬四千九百七十八¶
後漢光武中元二年户四百二十七萬九千六百三十四口¶
二千一百萬七千八百二十¶
桓帝永壽三年户千六百七萬七千九百六十口五千¶
六百四十八萬六千八百五十六¶
<pb:KR3k0013_WYG_486-3a>¶
魏陳留王時户六十六萬三千四百二十三口四百四¶
十三萬二千八百八十一又平蜀得户二十八萬口九¶
十四萬天下户九十四萬三千四百二十三口五百三¶
十七萬二千八百九十一¶
蜀先主章武元年國有户二十萬男女口九十萬¶
呉大帝赤烏三年國中户五十二萬男女口二百三十¶
萬¶
晉武帝時户一百九十二萬六千八百四口千三百八¶
<pb:KR3k0013_WYG_486-3b>¶
十六萬三千八百六十三太康元年平呉收其圖籍得¶
户五十二萬三千男女口二百三十萬天下户二¶
百四十五萬九千八百四口千六百一十六萬三千八¶
百六十三有司又奏男子年十六已上至六十為正丁¶
十五以下至十三六十已上至六十五為次丁十二以¶
下六十六以上為老小不事¶
元帝時百姓自抜奔者竝謂之僑人皆取舊壤之名僑¶
立郡縣徃徃散居無有土著¶
<pb:KR3k0013_WYG_486-4a>¶
哀帝興寧二年三月庚戌朔大閱户人嚴法禁稱為庚¶
戌制(一說天下/所在土著)¶
宋高祖初為晉侍中録尚書上表曰臣聞先王制治九¶
土攸序分境畫疆各安其居在昔盛世人無遷業故井¶
田之制三代以隆秦革斯政漢遂不改富強兼并於是¶
為弊然九服弗擾所託成舊在漢西京大遷田景之族¶
以實闗中即以三輔為鄉閭不復係之於齊楚自永嘉¶
播越爰託淮海朝有興復之美民懐思本之心經略之¶
<pb:KR3k0013_WYG_486-4b>¶
圖日不暇給是以寧民緩治猶有未遑及至大司馬桓温¶
以民無定本傷治為深庚戌土斷以一其業于時財阜¶
國豐實由於此自兹迄今彌歴年載畫一之制漸用頺¶
弛雜居流寓閭伍弗修王化所以未純民瘼所以猶在¶
臣荷重任恥責實深自非改調更張無以濟治夫人情¶
滯常難與慮始所謂父母之邦以為桑梓者誠以生焉¶
終焉敬愛所託耳今所居累世墳壠成行敬恭之誠豈¶
不與事而至請准庚戌土斷之科庶子本所𢎞稍與事¶
<pb:KR3k0013_WYG_486-5a>¶
著然後率之以仁義鼓之以威武超大江而跨黄河撫¶
九州而復舊土則戀本之志乃速申於當年在始暫勤¶
要終所以能易伏惟陛下垂矜萬民憐其所失永懐鴻¶
鴈之詩思隆中興之業既委臣以國重期臣以寜濟若¶
所啟合允請付外施行於是依界土斷惟徐兖青三州¶
居晉陵者不在斷例諸流寓郡多被并省¶
永初元年八月戊午詔先是開赦限内首出蠲租布二¶
年先有狀黄籍猶存者聽復本注諸舊郡縣以北為名¶
<pb:KR3k0013_WYG_486-5b>¶
者悉除寓立於南者聽以南為號¶
孝武大明八年户九十萬六千八百七十口四百六十¶
八萬五千五百一是時王敬𢎞上言舊制人年十二半¶
役十六全當以十三以上能自營私及公故以充役考¶
之見事猶或未盡體有強弱不能稱耳循吏隠恤可無¶
甚患庸愚守宰必有勤劇况值苛政豈可稱言至令逃¶
竄求免胎孕不育乃避罪憲實亦由兹今皇化惟新四¶
方無事役名之宜應存消息十五至十六宜為半丁十¶
<pb:KR3k0013_WYG_486-6a>¶
七為全丁帝從之¶
後廢帝元徽元年詔曰分方正俗著自虞册川谷異制¶
煥乎姬典故井遂有辨閭伍無雜用能七教克宣八政¶
斯序雖綿代殊軌㳂革異儀或民懐遷俗或國尚興徙¶
漢陽烈燕代之豪闗西熾齊楚之族竝通籍新邑即居¶
成舊洎金行委御禮樂南移中州黎庶襁負揚越聖武¶
造運道一閎區貽長世之規申土斷之制而夷險相因¶
盈晦遞襲歳饉彫流戎役惰散違鄉寓境漸至繁積宜¶
<pb:KR3k0013_WYG_486-6b>¶
式遵鴻軌以為永憲庶阜俗昌民反風定保夷胥山之¶
險澄瀚海之波括河圖於九服振玉軔於五都矣¶
南齊太祖建元二年勑黄門郎虞玩之與驍騎將軍傅¶
堅意簡定簿籍詔朝臣曰黄籍民之大紀國之治端自¶
頃民俗巧偽為日已乆至乃竊注爵位盜易年月増損¶
三狀貿襲萬端或户存而文書已絶或人在而反託死¶
板停私而云𨽻役身強而稱六疾編户齊家少不如此¶
皆政之巨蠧教之深疵比年雖却籍改書終無得實若¶
<pb:KR3k0013_WYG_486-7a>¶
約之以刑則民偽已逺若綏之以德則勝殘未易卿諸¶
賢竝深明治體可各獻嘉謀以振澆化又臺坊訪募此¶
制不近優刻素定閒劇有常宋元嘉以前兹役常滿大¶
明以後樂補稍絶或縁冦難頻起軍䕃易多民庶從利¶
役坊者寡然國經未變朝紀常在相揆而言隆替何速¶
此急病之洪源晷景之切患以何科算革斯弊耶玩之¶
上表曰宋元嘉二十七年八條取人孝建元年書籍衆巧¶
之所始也元嘉中故光禄大夫傅隆年出七十猶手自¶
<pb:KR3k0013_WYG_486-7b>¶
書籍躬加隠校何必有石建之慎高柔之勤葢以世屬¶
休明服道修身故耳今陛下日旰忘食未明求衣詔逮幽¶
愚謹陳妄說古之共治天下惟良二千石今欲求治取¶
正其在勤明令長凡受籍縣不加簡合封送州州簡得¶
實方却歸縣吏貪其賂民肆其奸奸彌深而却彌多賂¶
愈厚而答愈緩自泰始三年至元徽四年揚州等九郡¶
四號黄籍共却七萬一千餘户于今十一年矣而所正¶
者猶未及四萬神州奥區尚或如此江湘諸郡倍不可¶
<pb:KR3k0013_WYG_486-8a>¶
念愚謂宜以元嘉二十七年籍為正民惰法既乆今建¶
元元年書籍宜更立明科一聽首悔迷而不反依制必¶
戮使官長於簡校必令明洗然後上州永以為正若¶
有虗昧州縣同科今户口多少不減元嘉而板募頓闕¶
弊亦有以自孝建以來入勲者衆其中操干戈衛社稷¶
者三分殆無一焉勲簿所領而詐注辭籍浮遊世要非¶
官長所拘録復為不少尋蘓峻平後庾亮就温嶠求勲¶
籍而嶠不與以為陶侃所上多非實録尋物之懐私無¶
<pb:KR3k0013_WYG_486-8b>¶
世不有宋末落紐此巧尤多又將位既衆舉䘏為録實¶
潤甚微而人領數萬如此二條天下合役之身已據其¶
大半矣又有改注籍狀詐入仕流昔為人役者今反役¶
人又生不長髪便謂為道填街溢巷是處皆然或抱子¶
并居竟不編户遷徙去來公違土斷屬役無滿流亡不¶
歸寜䘮終身疾病長卧法令必行自然競反四鎮戍將¶
有名寡實隨才部曲無辨勇懦署位借給巫媪比肩彌¶
山滿海皆是私役行貨求位其塗甚易募役卑劇何為投補¶
<pb:KR3k0013_WYG_486-9a>¶
坊吏之所以盡百里之所以殫也今但使募制明信滿¶
復有期民無逕路則坊可立表而盈矣為治不患無制¶
患在不行不患不行患在不乆上省玩之表納之乃别¶
置板籍官置令史限人一日得數巧以妨懈怠於是貨¶
賂因緣籍注雖正猶強推却以充程限至世祖永明八¶
年謫巧者戍縁淮各十年百姓怨望世祖乃詔曰夫簡¶
貴賤辨尊卑者莫不取信於黄籍豈有假器濫榮竊服¶
非分故所以澄革虗妄式允舊章然釁起前代過非近¶
<pb:KR3k0013_WYG_486-9b>¶
失既徃之諐不足追咎自宋昇明以來皆聽復注其有¶
讁役邊疆各許還本此後有犯嚴加翦治¶
梁高祖天監元年土斷南徐州諸僑郡縣¶
陳文帝天嘉元年詔曰自頃䘮亂編户播遷言念餘黎¶
良可哀惕其亡鄉失土逐食流移者今年内隨其適樂¶
來嵗不問僑舊悉令著籍同土斷之例¶
宣帝時户六十萬¶
後主時户五十萬口二百萬¶
<pb:KR3k0013_WYG_486-10a>¶
後魏孝文太和十年二月甲戌初立黨里隣三長定民¶
户籍魏初不立三長故民多䕃附䕃附者皆無官役豪¶
強徴斂倍于公賦是年給事中李沖上言宜准古五家¶
立一隣長五隣立一里長五里立一黨長取鄉人強謹¶
者充從之¶
十一年九月詔曰去夏以嵗旱民饑須遣就食舊籍雜¶
亂難可分簡故依局割民閱户造籍欲令去留得實賑¶
貸平均然乃者以來猶有餓死衢路無人收識良繇本¶
<pb:KR3k0013_WYG_486-10b>¶
部不明籍貫未實禀恤不用以至於此朕猥居民上聞¶
用慨然可重遣精簡勿令遺漏一人孝明正光以前時¶
惟全盛户口之數比晉太康倍而餘矣(按晉太康元年/户二百四十五)¶
(萬三千八百今云倍而/餘者則五百餘萬矣)¶
孝莊末爾朱之亂其後分為二國户三百三十七萬五¶
千三百六十八¶
北齊神武為東魏孝靜相興和中頻嵗大穰榖斛至九¶
錢是時法網寛弛百姓多離舊居闕於徭賦神武乃命¶
<pb:KR3k0013_WYG_486-11a>¶
孫騰高隆之分括無籍之户得六十餘萬於是僑居者¶
各勒還本屬¶
武成河清三年定令乃命人居十家為比隣五十家為¶
閭里百家為族黨男子十八以上六十五以下為丁十¶
六以上十七以下為中六十六以上為老十五以下為¶
小¶
少帝承光元年為周師所滅有户三百三萬二千五百¶
二十八口二千萬六千八百八十¶
<pb:KR3k0013_WYG_486-11b>¶
後周太祖為相創制六官載師掌任土之法辨夫家田¶
里之數㑹六畜車乗之稽審賦役斂弛之節制畿疆修¶
廣之域頒施惠之要審收産之政¶
宣帝大象中户三百五十九萬口九百萬¶
隋髙祖開皇二年受周禪有户三百六十萬乃頒新令¶
男女三嵗以下為黄十嵗以下為小十七以下為中十八¶
以上為丁以從課役六十為老乃免¶
三年正月初令軍人以二十一成丁是時山東尚承齊¶
<pb:KR3k0013_WYG_486-12a>¶
俗機巧奸偽避役惰遊者十六七四方疲人或詐老或¶
小規免雜賦髙祖乃令州縣大索貌閱户口不實者正¶
長逺配而又開相糾之科大功以下兼令折籍各為户¶
頭以防容隱於是計帳進二十四萬三千丁新附六十四¶
萬一千五百户左僕射髙熲以人間課役雖有定分年¶
常徴納除注常多長吏肆情文帳出沒復無定簿難以¶
推校乃為輸籍定様請遍下諸州每年正月五日縣令¶
廵人各隨便延五黨共為一團依様定户上下帝從之¶
<pb:KR3k0013_WYG_486-12b>¶
自是奸無所容矣¶
十年五月詔曰魏末䘮亂㝢縣&KR1000;分役車嵗動未遑休¶
息兵士軍人搆置坊府南征北伐居處無定家無完堵¶
地罕苞桑常為流寓之人竟無鄉里之號朕甚愍之凡¶
是居人可悉屬州縣墾田籍帳一與民同軍府統領宜¶
依舊式¶
焬帝即位詔男子以二十二成丁¶
大業二年户八百九十萬七千五百三十六口四千六¶
<pb:KR3k0013_WYG_486-13a>¶
百一萬九千九百五十六¶
唐高祖武德二年十二月七日勑百姓年五十者皆免¶
課役¶
六年三月令以始生為黄四嵗為小十六為中二十一¶
為丁六十為老是月令天下户量其資産定為三等每¶
嵗一造帳三年一造籍州縣留五比尚書省留三比¶
九年三月詔天下户為三等未盡升降宜為九等¶
太宗貞觀中户不滿三百萬¶
<pb:KR3k0013_WYG_486-13b>¶
二十年太宗問民部侍郎盧承慶歴代户口多少之數¶
承慶叙夏殷之後迄於周隋皆有依據太宗嗟賞乆之¶
高宗永徽三年七月二十二日帝問户部尚書高履行¶
去年進户多少履行奏去年進户一十五萬髙宗以天¶
下進户既多謂無忌曰比來國家無事户口稍多三二¶
十年足堪殷實因問隋有㡬户今有幾户履行奏隋大¶
業中户八百七十萬今户三百八十五萬帝曰自隋末¶
亂離户口減耗邇來雖復蘇息猶大少于隋初¶
<pb:KR3k0013_WYG_486-14a>¶
五年二月勑天下二年一定户¶
顯慶二年十月髙宗問中書令杜正倫隋有㡬户正倫¶
奏大業初有八百餘萬户末年離亂至武德有二百餘¶
萬户¶
總章元年十月司空李勣破高麗國虜其王下城百七¶
十户六十九萬七千二百配江淮以南山南京西¶
儀鳳二年二月勑自今以後漢省籍及州縣籍¶
則天延載元年八月勑諸户口計年將入丁老疾應免¶
<pb:KR3k0013_WYG_486-14b>¶
課役及給侍者皆縣親貌形狀以為定簿一定已後不¶
得更貌疑有奸濫者聽隨時貌定以附手實¶
證聖元年鳯閣舎人李嶠上表曰臣聞黎庶之數户口¶
之衆而條貫不失按此可知者在于各有管統明其簿¶
籍而已今天下之人流散非一或違背軍鎮或因緣逐¶
糧茍免嵗時偷避徭役此等浮衣寓食積嵗淹年王役¶
不供簿籍不挂或出入闗防或徃來山澤非直課調虗¶
蠲闕於常賦亦自誘動愚俗堪為患禍不可不深慮也¶
<pb:KR3k0013_WYG_486-15a>¶
或逃亡之户或有簡察即轉入他境還行自容所司雖¶
具條科頒其法禁而相看為例莫適遵承縱欲糾其¶
愆違加之刑罰則百州千郡庸可盡科前既依違後仍¶
積習簡獲者無賞停止者獲原浮逃不悛亦由於此今¶
縱更捜簡而委之州縣則還襲舊蹤卒於無益臣以為¶
宜令御史督察簡校設禁令以防之垂恩德以撫之施¶
權衡以御之為制限以一之然後逃亡可還浮寓可絶¶
所謂禁令者使閭閻可保逓相覺察前後乖避皆許自¶
<pb:KR3k0013_WYG_486-15b>¶
新仍有不出輙聽相告每糾一人隨事加賞明為科目¶
使知勸沮所謂恩德者逃亡之徒乆離桑梓糧儲空闕¶
田地荒廢即當賑其乏少助其修營雖有欠賦懸徭背¶
軍離鎮亦皆捨而不問寛而勿徵其應還家而貧乏不¶
能致者乃給程糧使逹本貫所謂權衡者逃人有絶家¶
去鄉離本失業心樂所住情不願還聽於所在𨽻名即¶
編為户夫顧小利者失大計存近務者䘮逺圖今之議¶
者或不逹於變通以為軍府之地户不可移闗輔之人¶
<pb:KR3k0013_WYG_486-16a>¶
貫不可改而越闗繼踵背府相尋是開其逃亡而禁其¶
割𨽻也就令逃亡者多不能總許割𨽻猶當計其户口¶
等量為節文殷富者令還貧弱者令住簡責已定計科¶
已明户無失編人無廢業然後按前躅申舊章嚴為防¶
禁與人更始所謂限制者逃亡之人應自首者以符到百¶
日為限限滿不出依法科罪遷之邊州如此則户無所¶
遺人無所匿矣¶
萬嵗通天元年七月二十二日勑天下百姓父母另外¶
<pb:KR3k0013_WYG_486-16b>¶
繼别籍者所析之户等第竝須與本户同不得降下其¶
應入役者共計本户丁中用為等級不得以析生蠲免¶
其差科各從析户祗承勿容遞相影䕶¶
中宗神龍元年五月十八日制二十二成丁五十九免¶
役(因韋庶/人所奏)¶
十一月户部尚書蘇瓌奏計户六百三十五萬六千一¶
百四十一¶
景龍二年閏九月勑諸籍應送省者附當州庸調車送¶
<pb:KR3k0013_WYG_486-17a>¶
若庸調不入京僱脚運送所須脚直以官物充諸州縣¶
籍手實計帳常留五比省籍留九比其逺年依次除皇¶
宗祖廟難毁其子孫皆於宗正附籍自外悉依百姓例¶
睿宗景雲元年七月勑韋庶人所奏成丁入老宜停¶
𤣥宗開元九年正月二十八日監察御史宇文融請簡¶
察色役偽濫并逃户及籍田因令充使於是奏勸農判¶
官數十人使還得户八十餘萬田亦稱是¶
十二年八月宇文融除御史中丞充諸色安輯户口使¶
<pb:KR3k0013_WYG_486-17b>¶
十四年户部進計帳言今年管户七百六萬九千五百¶
六十五¶
十八年十一月勑天下户等第未平昇降須實比來富¶
商大賈多與官吏徃還遞相憑囑求居下等自今以後¶
不得更然如有囑請者所由牧宰録名封進朕當處分¶
京都委御史外州委本道如有隱蔽不言隨事彈奏¶
是月又勑諸户籍三年一造起正月上旬縣司責手實¶
計帳赴州依式勘造鄉别為卷總寫三通其縫皆注某¶
<pb:KR3k0013_WYG_486-18a>¶
州某縣某年籍州名用州印縣名用縣印三月三十日¶
納訖竝装潢一通送尚書省州縣各留一通所須紙筆¶
裝潢竝皆出當户户口内外一錢其户每以造籍年預¶
定為九等便注籍脚有析生新附者于舊户後以次編¶
附¶
二十年户部計帳管户七百八十六萬一千二百三十¶
六口四千五百四十三萬一千二百六十五¶
二十二年户部計帳管户八百萬八千七百一十¶
<pb:KR3k0013_WYG_486-18b>¶
二十四年三月勑朕以百姓為心固非一人獨理委之¶
牧宰輯寜兆庶若考論政績在户口存亡不有甄明何¶
憑賞罰自今以後天下諸州户口或刺史縣令自離任¶
者竝宜分明交付州縣仍每至年終各具存亡及増加¶
實數同申竝委採訪使重覆報省所司明為課最具條¶
件奏聞隨事褒貶以旌善惡¶
七月勑諸州逃人先除籍帳能自歸復業者其應徵當¶
年租庸資課一事已上竝宜放免其隱漏舉首改正人¶
<pb:KR3k0013_WYG_486-19a>¶
等亦宜准此¶
二十六年二月勑諸州應歸首復業比來每至年終皆¶
當州録奏自今已後竝宜牒報本道採訪使同勘當道¶
歸首人每州畧單數同一狀奏仍挾名報所由¶
二十九年二月勑自今以後應造籍宜令州縣長令録¶
事參軍審加勘覆更有疎遺者委所司具本判官及官¶
長等名品録奏其籍仍冩兩本送户部¶
三月勑天下諸州每嵗一團貌既以轉年為定復有籍¶
<pb:KR3k0013_WYG_486-19b>¶
書可憑何至勞煩不從簡易於人非便事資釐革自今¶
以後每年小團宜停待至三年定户日一時團貌仍令¶
所司條件處分¶
天寳元年正月制節文如聞百姓之内或有户髙丁多¶
茍為規避父母見在别籍異居宜令州縣仔細勘㑹其¶
一家之中有十丁以上者放兩丁征行賦役五丁巳上¶
者放一丁即令同籍共居以敦風教如更犯者准法科¶
罪是年户八百三十四萬八千三百九十五口四千五¶
<pb:KR3k0013_WYG_486-20a>¶
百三十一萬一千二百七十二(一云計户八百五十三/萬五千七百六十三)¶
三年正月十六日勑天寳三年改為三載者所論前後¶
年號一切為載其後造帳記嵗月云若干載自餘表狀¶
文章竝准此¶
二月二十五日制天下籍造四本京師東京尚書省户¶
部各貯一本十二月二十五日赦文比者成童之嵗則¶
挂輕徭既冠之年使當正役閔其勞苦用軫于懐自今¶
以後百姓宜以十八已上為中男二十三已上成丁¶
<pb:KR3k0013_WYG_486-20b>¶
四載三月勑朕聽政之餘而精思理本意有所得庶益¶
於人且什一而税前王令典農商異宜舊制猶闕今欲¶
審其户等極貧乏之人賦彼商賈抑浮惰之業優劣之¶
際有深察之明閭里之間無不均之歎頃以人不欲擾¶
法貴從寛所以比來未全定户今已經數載産業或成¶
適可因兹平於賦税自今已後每至定户之時宜委縣¶
令與村鄉對定審於衆議察以資財不得容有愛憎以¶
為髙下狥其虗妄令不均平使每等之中皆稱允當仍¶
<pb:KR3k0013_WYG_486-21a>¶
委太守詳覆如有不平縣令録奏量事貶降其鄉村對¶
定之人便與節級科罪覆定之後明立簿書每有差科¶
先從高等務兹不足庶叶彛倫是月户部郎中王鉷加¶
勾當户口色役使¶
七月勑今載諸郡因團貌宜便定户自今已後任依常¶
式應察問對衆取平是載制天下籍造四本京師東京¶
尚書省户部各貯一本¶
五載六月勑自今以後應造籍帳及公私文書所言田¶
<pb:KR3k0013_WYG_486-21b>¶
地四至者改為路¶
九載十二月二十九日勑天下郡縣雖一載定户每載¶
亦有團貌計其轉年合入中男成丁五十九者任退團¶
貌¶
十二載正月勑應送東京籍宜停¶
十三載計户九百六十一萬九千一百五十四¶
肅宗至徳二載計户八百一萬八千七百一十¶
乾元三年計户一百九十三萬一千三百二十五¶
<pb:KR3k0013_WYG_486-22a>¶
代宗寳應元年九月勑客户若住經一年已上自貼買¶
得田地有農桑者無問於莊蔭家住及自造屋舎勒一¶
切編附為百姓差科比居人例量減一半庶填逃散¶
廣德元年七月赦天下男子二十五成丁五十五入老¶
二年二月二十一日赦天下户口委輸刺史縣令據見¶
在實户量貧富作等第差科不得依舊籍帳是年計户¶
二百九十三萬三千一百二十五¶
大歴四年八月勑名籍一家輙請移改詐冐規避多出¶
<pb:KR3k0013_WYG_486-22b>¶
此流自今以後割貫改名一切禁斷¶
德宗以大歴十四年即位十一月己丑詔令前州府造¶
籍者罷之初户部奏請令造籍從之尋以為未可故罷¶
建中元年十二月定天下兩税户凡三百八十萬五千¶
七十六¶
貞元三年五月詔曰諸州户減耗三分去二其官員亦¶
令減省¶
憲宗元和二年十二月史官李吉甫等撰元和國計簿¶
<pb:KR3k0013_WYG_486-23a>¶
十卷總計天下方鎮凡四十八道管州府二百九十三¶
縣一千四百五十三見定户二百四十四萬二百五十¶
四(其鳯翔鄜坊邠寜振武涇原銀夏靈塩河東易定魏/博鎮冀范陽淮西淄青十五道七十一州竝不申户)¶
(口/數)每嵗賦入倚辨止於浙西東宣歙淮南江西鄂岳福建¶
湖南等道合四十九州一百四十萬户比量天寳供税¶
之户四分有一天下兵戎仰給縣官八十三萬餘人比¶
量士馬三分加一卒以兩户資一兵其他水旱所損徵¶
科妄歛又在常役之外(李吉甫等又云元和中户二百/四十七萬三千九百六十三)¶
<pb:KR3k0013_WYG_486-23b>¶
六年正月衡州刺史呂温奏當州舊額户一萬八千四¶
百七除貧窮死絶老㓜單孤不支濟等外堪差科户八¶
千二百五十七臣到後團定户税次簡責出所由隱藏¶
不輸税户一萬六千七伏縁聖恩録臣在道州微効擢¶
授大郡令撫傷殘臣昨尋舊案詢問閭里承前徵税竝¶
無等第又二十餘年都不定户存亡孰察貧富不均臣¶
不敢因循設法團定簡獲隱户數約萬餘州縣雖不増¶
徵科所由己私自斂率與其潛資於奸吏豈若均助於¶
<pb:KR3k0013_WYG_486-24a>¶
疲人臣請作此方圓以救凋瘵庶得下免偏苦上不闕¶
供勑宜付所司¶
二月制自定兩税以來刺史以户口増減為殿最故有¶
析户以張虗數或分産以繫户名兼招引浮客用為増¶
益至于税額一無所加徒使人心易揺土著者寡觀察¶
使嚴加訪察必令詣實¶
穆宗以元和十五年正月即位勑天下百姓自屬艱難¶
棄于鄉井户部版籍虗繫姓名建中元年以來改革舊¶
<pb:KR3k0013_WYG_486-24b>¶
制悉歸兩税法乆即弊奸濫益生自今以後宜准例三¶
年一定兩税非論土著客居但據資産差卒¶
長慶中户三百九十四萬四千五百九十五¶
敬宗寳歴中户三百九十七萬八千九百八十二¶
文宗大和中户四百三十五萬七千五百七十三¶
開成二年正月户部侍郎判度支王彦威進所撰供軍¶
圖其表畧曰起自至德乾元之後迄于貞元元和之際¶
天下有觀察者十節度者二十有九防禦者四經畧者¶
<pb:KR3k0013_WYG_486-25a>¶
三掎角之師犬牙相制大都通邑無不有兵約計中外¶
兵額又至八十餘萬長慶户口凡三百三十五萬而兵¶
額又約九十九萬通計三户資奉一兵今計天下租賦¶
一嵗所入總不過三千五百餘萬而上供之數三之一¶
焉三分之中二給衣賜自留州使兵士衣食之外其餘¶
四十萬衆仰給度支伏以時逢理安運屬神聖然而兵¶
不可弭食或惟時憂勤之端兵食是切臣謬司邦計䖍¶
奉睿圖輙纂事功庶禆聖覽四年計户都管四百九十¶
<pb:KR3k0013_WYG_486-25b>¶
九萬六千七百五十二¶
武宗會昌中户四百九十五萬五千一百五十一¶
五年八月制朕聞三代已前未常言佛漢魏之後像教¶
寖興是逢季時傳此異俗且一夫不田有受其餒者一¶
婦不織有受其寒者今天下僧尼不可勝數皆待農而¶
食待蠶而衣貞觀開元亦常釐革剗除不盡流行滋多¶
中外誠臣恊予正意濟人利衆予不讓焉天下還俗僧¶
尼二十六萬五千餘人奴婢為兩税户十五萬人¶
<pb:KR3k0013_WYG_486-26a>¶
梁太祖開平三年中書侍郎同平章事判户部事于兢¶
奏伏乞降詔天下州府各准舊章申送户口籍帳允之¶
晉少帝開運元年八月勑夏秋徵科為帳籍一季一奏¶
周世宗顯德五年十月命左散騎常侍艾穎等三十四¶
人使于諸州簡定民租明年春使廻總計簡到户二百¶
三十萬九千八百一十二定墾田一百八萬五千八百¶
三十四頃淮南郡縣不在此數是月又詔諸道州府令¶
團并鄉村大率以百户為團每團選三大户為耆老凡¶
<pb:KR3k0013_WYG_486-26b>¶
夫家之有奸盜者三大户察之民田之有耗登者三大¶
户均之仍每及三載即一如是¶
　　　遷徙¶
周官比長之職凡徙于國中及郊則從而授之若徙于¶
他鄉則為之旌節而行之無節則内之圜土葢徙名移¶
貫之制舊矣周室之後施於列國遷徙民籍斯可槩舉¶
秦漢之後或充實闗輔或尊奉園邑繇是温房富室髙¶
訾大族或應募而徙或占數以居時加厚賜以申善誘¶
<pb:KR3k0013_WYG_486-27a>¶
至於畏敵國之侵擾濟窮邊之虗弱破姦猾之伍革蠻¶
貊之政則又僑置郡縣空其疆宇者焉若乃狥人之欲¶
因地之利就寛曠而為樂返舊故而攸寧優其賑給加¶
之蠲復斯固有如歸之美無失所之嘆也已¶
周武王克商成周既成(洛陽/下都)遷殷頑民(殷大夫士心不/則徳義之經故)¶
(徙近王都/教誨之)周公以王命詔(稱成王命/告令之)¶
成王既踐奄遷其君于蒲姑(已滅奄而徙其君及人臣/之惡者于蒲姑蒲姑齊地)¶
(近中國教/化之所)¶
<pb:KR3k0013_WYG_486-27b>¶
桓王十五年(魯桓公/七年)夏盟向求成于鄭既而背之(盟向/二邑)¶
(名隠公十一年王以/與鄭故求為鄭成)秋鄭人齊人衛人伐盟向王遷盟¶
向之民于郊¶
景王十二年(魯昭公/九年)楚然丹遷城父人於陳以夷濮西¶
田益之(以夷田在濮水/西者與城父人)遷方城外人於許(成十五年許/遷葉調之許)¶
(今許遷于夷故以/方城外人實其處)¶
秦始皇二十八年徙黔首三萬户琅邪臺下三十六年¶
徙民於北河榆中三萬家¶
<pb:KR3k0013_WYG_486-28a>¶
漢髙祖五年九月徙諸侯於闗中¶
九年十一月徙齊楚大族昭氏屈氏景氏懐氏田氏五¶
姓闗中與利田宅初劉敬使匈奴來因言匈奴河南白¶
洋樓煩王(白洋匈奴/國名也)去長安近者七百里輕騎一日一¶
夕可以至(言匈奴欲/來為冦者)秦中新破(秦中謂闗中故秦地也/新破謂經兵革之後未)¶
(殷實/也)少民地肥饒可益實夫諸侯初起時非齊諸田楚¶
昭屈景莫與(皆二國/之士族)今陛下雖都闗中實少人北近胡¶
冦東有六國強族一日有變陛下亦未得安枕而卧也¶
<pb:KR3k0013_WYG_486-28b>¶
臣願陛下徙齊諸田楚昭屈景燕趙韓魏後及豪傑名¶
家且實闗中無事可以備胡諸侯有變亦足率以東伐¶
此強本弱末之術也帝曰善乃使劉敬徙所言闗中十¶
萬餘口¶
景帝元年正月詔曰其議民欲徙寛大地者聽之¶
武帝建元二年作茂陵邑三年春賜徙茂林者户錢二¶
十萬田二頃¶
元朔二年夏募民徙朔方十萬口又徙郡國豪傑及訾¶
<pb:KR3k0013_WYG_486-29a>¶
三百萬已上于茂陵初主父偃説帝曰茂陵初立天下¶
豪傑兼并之家亂衆民皆可徙茂陵内實京師外消姦¶
猾此所謂不誅而害除帝從之¶
元狩五年徙天下奸猾吏民于邊(猾狡也音/乎八切)¶
元鼎六年開西南夷置郡縣徙吕氏以充之因名不韋¶
縣(謂秦徙呂不韋子弟/于蜀漢故以為名)¶
是年分武威酒泉地置張掖敦煌郡徙民以實之¶
元封元年東越殺王餘善降詔曰東越險阻反覆為後¶
<pb:KR3k0013_WYG_486-29b>¶
世患遷其民於江淮間遂虗其地三年秋分徙酒泉郡¶
(分謂不盡/徙之也)¶
太始元年徙郡國吏民豪傑于茂陵雲陵(此當言雲陽/而轉冩者誤)¶
(為陵耳茂陵帝所自起而雲陽甘泉所居故總使徙豪/傑也鈎弋趙婕妤死葬雲陽至昭帝即位始尊為皇太)¶
(后而起雲陵武/帝時未有雲陵)¶
昭帝始元三年秋募民徙雲陵賜錢田宅¶
四年夏徙三輔富人于雲陵賜錢户十萬¶
宣帝本始元年春正月募郡國吏民貲百萬以上徙平¶
<pb:KR3k0013_WYG_486-30a>¶
陵¶
二年春以水衡錢為平陵徙民起第宅(水衡與少府皆/天子私藏耳縣)¶
(官公作當仰給司農今出水/衡錢言宣帝即位為異政也)¶
元康元年徙丞相將軍列侯吏二千石貲百萬者杜陵¶
成帝鴻嘉二年夏徙郡國豪傑貲五百萬以上五千户¶
于昌陵賜丞相御史將軍列侯公主中二千石冡地第¶
宅¶
後漢光武建武十五年徙鴈門代郡上谷三郡民置常¶
<pb:KR3k0013_WYG_486-30b>¶
闗居庸闗以東(前書曰代郡有常山闗上谷郡居/庸縣有闗時胡冦數犯邊故徙之)¶
十七年趙憙為平原太守時平原多盜賊憙與諸郡討¶
捕斬其渠帥餘黨坐者數十人憙上言惡止其身可一¶
切徙京師近郡帝從之乃悉移置潁川陳留¶
二十六年雲中五原朔方北地定襄鴈門上谷代八郡¶
民歸於本土遣謁者分將施刑補理城郭發遣邊民在¶
中國者布還諸縣皆賜以装錢轉輸給食(東觀記曰時/城郭丘墟掃)¶
(地上悔/前徙之)¶
<pb:KR3k0013_WYG_486-31a>¶
安帝永初五年三月詔隴西徙襄武安定徙美陽北地¶
徙池陽上郡徙衙¶
順帝永建四年復安定北地上郡歸舊土¶
獻帝建安十六年曹公西征初自天子西遷雒陽人民¶
單盡其後鍾繇以侍中守司𨽻校尉持節督闗中諸軍¶
繇徙闗中民又招納亡叛以充之數年民間户稍實曹¶
公征闗中得以為資¶
十八年曹公恐江濵郡縣為呉所略徵令内移民轉相¶
<pb:KR3k0013_WYG_486-31b>¶
驚自廬江九江蘄春廣陵户十餘萬皆東渡江江西遂¶
虗合肥以南惟有皖城¶
二十年曹公征張魯魯降雍州刺史張既説曹公抜漢¶
中民數萬户以實長安及三輔其後與曹洪破呉蘭于¶
下辯又與夏侯淵宋建别攻臨洮狄道平之是時太祖¶
徙民以充河北隴西天水南安民相恐動擾擾不安既¶
假三郡人為將吏者休課使治屋宅作水碓民心遂安¶
魏文帝改長安譙許昌濮雒陽為五都令天下聽内徙¶
<pb:KR3k0013_WYG_486-32a>¶
復五年安後又増其復¶
齊王以明帝景初三年正月即位六月以遼東東沓縣¶
吏民渡海居齊郡界以故縱城為新沓縣以居徙民¶
正始元年二月以遼東汶北豐縣民流徙渡海居齊郡¶
之西安臨淄昌國縣界為新汶南豐縣以居流民¶
蜀後主建興十四年徙武都氐王苻健及氐民四百餘¶
户於廣都¶
晉宣帝為驃騎大將軍都督雍州表徙冀州農夫佃上¶
<pb:KR3k0013_WYG_486-32b>¶
邽¶
武帝大康中杜預為征南將軍初伐呉軍至江陵因兵¶
威徙將士屯戍之家以實江北南郡故地各樹之長吏¶
荆土肅然¶
孝武帝大元元年十月移淮北流人於淮南後趙石勒¶
之在襄國勒將逯(音/六)明攻寗黒於茌平降之因破東燕¶
酸棗而還徙降人二萬餘户於襄國又徙平原烏丸展¶
廣劉哆等部三萬餘户於襄國劉琨長史李弦以并州¶
<pb:KR3k0013_WYG_486-33a>¶
降勒勒乃遷陽曲樂平户于㐮國置守宰而還又徙秦¶
州郡部衆五千餘户于廣宗¶
石季龍又徙遼西北平漁陽萬户于兖豫雍雒四州之¶
地¶
桞㳟為河東郡守以季龍末䘮亂乃率民南徙居于汝¶
潁之間故世仕江表¶
前秦苻堅既平鄴都徙闗東豪傑及諸雜夷十萬户于¶
闗中處烏丸雜類于馮翊北地丁零翟斌于新安徙陳¶
<pb:KR3k0013_WYG_486-33b>¶
留東阿萬户以實青州諸因亂流移避仇逺徙欲還舊¶
業者悉聽之¶
後秦姚萇僭即位於長安乃徙安定五千餘户于長安¶
萇與苻登相持時萇以安定地狹且逼苻登使姚碩德¶
鎮安定徙安定千餘家于隂蜜姚興徙李閏羌三千家¶
於安定尋徙新安及姚泓僭立羌酋黨容率所部叛遣¶
撫姚讃討之容降徙其豪右數百萬于長安餘遣還李¶
閏¶
<pb:KR3k0013_WYG_486-34a>¶
後燕慕容垂徙徐州流人千餘户于黎陽¶
慕容衆黨率衆三萬伐髙句驪襲其新城南蘇皆尅之¶
散其積聚徙其五千餘户于遼西¶
後梁呂光初徙西海郡人於諸郡其後謡曰朔馬心何¶
悲念舊中心勞燕雀何徘徊意欲還故巢頃之遂相扇¶
動復徙于西河樂都¶
宋文帝元嘉二十二年武陵王駿討緣沔蠻移一萬四¶
千餘口于京都¶
<pb:KR3k0013_WYG_486-34b>¶
二十三年遷漢川流民于沔次¶
二十七年使太子步兵校尉沈慶之自彭城徙流民數¶
千家於𤓰步征北叅軍程天祚徙江西流民於南州亦¶
如之¶
二十八年冬徙彭城流民于𤓰步淮西流民於姑孰合¶
萬許家¶
孝武帝大明中孔靈符為丹陽尹山陽縣土境褊狹民¶
多田少靈符表徙無貲之家於餘姚鄞鄮三縣界墾起¶
<pb:KR3k0013_WYG_486-35a>¶
湖田帝使公卿博議太宰江夏王義恭議曰夫訓農修¶
本有國所同土著之民習玩日乆如京師無田不聞徙¶
居他縣尋山隂豪族富室頃畝不少貧者肆力非為無¶
處耕起空荒無救災歉又兼縁湖居民魚鴨為業及有¶
居肆理無樂徙尚書令桞元景右僕射劉秀之尚書王¶
瓉之顧凱之顔師伯嗣湘東王議曰富户温房無假遷¶
業窮身寒室必應徙居葺宇疏臯産粒無待資公則公¶
未易充課私則私卒難具宜募亡叛通䘏及與樂田者¶
<pb:KR3k0013_WYG_486-35b>¶
其往經創須粗修立然後徙居侍中沈懐文王景文黄門¶
侍郎劉凱郗顒議曰百姓雖不親農不無資生之路若¶
驅以就田則坐相違奪且鄞等三縣去治竝逺既安之¶
民忽徙他邑新垣未立舊居已毁去留兩困無以自資¶
謂宜適任民情從其所樂開宥逋亡且令就業若審成¶
腴壤然後議遷太常王𤣥謨議曰小民貧匱逺就荒疇¶
去舊即新糧種俱闕習之既難勸之未易謂宜微加資¶
給使得肆勤明力田之賞申怠惰之罰光禄勲王昇之¶
<pb:KR3k0013_WYG_486-36a>¶
議曰逺廢之疇方翦荆棘率課窮乏其事彌難資徒粗¶
立徐行無晩帝違議從其徙民竝成良業¶
後魏道武天興元年正月車駕發自中山至于望都堯¶
山徙山東六州民吏及徒何髙麗雜夷三十六萬百工¶
伎巧十萬口以充京師¶
二月詔給内徙新民耕牛計口受田¶
十二月徙六州二十二郡守宰豪傑吏民二千家於代¶
都¶
<pb:KR3k0013_WYG_486-36b>¶
二年陳郡河南流民萬餘口内徙遣使者存勞之¶
明元泰常三年徙兾定幽三州徒何民於京師(又娥清/傳云清)¶
(為給事黄門侍郎先是徒何民散居三州頗/為民害詔清徙之平城清善綏撫徙者如歸)¶
太武始光四年帝率輕騎襲赫連昌徙萬餘家而還徙¶
民在道多死其能到都者纔十六七¶
延和元年車駕征馮文通徙營丘成周遼東樂浪帶方¶
𤣥莵六郡民三萬家於幽州開倉以賑之¶
太延元年詔長安及平涼民徙在京師其孤老不能自¶
<pb:KR3k0013_WYG_486-37a>¶
存者聽還鄉¶
太平真君六年徙青徐之人以實河北(又陸俟太武時/與高涼王那渡)¶
(河南畧地至濟南東平陵/徙其民六千家實河北)¶
七年徙長安城内工巧二千家於京師¶
獻文皇興三年徙青州民於京師¶
孝文太和十九年詔遷雒之民葬河南不得遷河北於¶
是代人南者悉為河南雒陽人¶
宣武正始元年以苑牧公田分賜代遷之户¶
<pb:KR3k0013_WYG_486-37b>¶
孝明武泰元年鎮南將軍源子㳟勒衆渡淮徙民於淮¶
北立郡縣置戍而還¶
西魏文帝大統十二年獨孤信平涼州擒宇文仲和遷¶
其民六千餘家於長安¶
廢帝二年二月東梁州平遼遷其豪帥于雍州(王欽若/等曰按)¶
(後周及北史西魏廢/帝㳟帝年號皆無)¶
㳟帝元年以巴湘初附詔李賢為郢州刺史總監諸軍¶
畧定乃遷江夏民二千餘户以實安州并築甑山城而¶
<pb:KR3k0013_WYG_486-38a>¶
還¶
東魏孝靜天平元年遷都於鄴出粟一百三十六萬石¶
以賑貧人是時六坊之衆從武帝而西者不能萬人餘¶
皆北徙竝給常廪春秋二時賜帛以供衣服之費¶
北齊神武帝為魏相命孫騰髙隆之分括無籍之户得¶
六十餘萬於是僑居者各勒還本屬¶
文宣天保八年議徙冀定瀛無田之人謂之樂遷于幽¶
州范陽寛鄉之處百姓驚擾又以頻嵗不熟米糴湧貴¶
<pb:KR3k0013_WYG_486-38b>¶
矣¶
後周武帝建德六年十二月行幸并州宫移并州軍人¶
四萬户於闗中¶
宣帝大象元年詔曰雒陽舊都今既脩復凡是元遷之¶
户竝聽還雒州此外諸民欲徃者亦任其意河南幽相¶
豫亳青徐七總管受東京六府處分¶
隋煬帝大業元年三月丁未詔尚書令楊素納言楊逹¶
將作大匠宇文愷營建東京徙豫州郭下居民以實之¶
<pb:KR3k0013_WYG_486-39a>¶
又詔徙天下富商大賈數萬家於東京¶
唐髙祖初為唐王下令曰比年冦盜郡縣饑荒百姓流¶
亡十不存一貿易妻子奔波道路雖加周給無救倒懸¶
京師倉廩軍國資用罄以恤民便闕支擬今岷嶓欵服¶
蜀漢沃饒閭里富於猗陶菽粟同於水火曩者儲蓄徵¶
歛實繁帑藏猶殷宜垂拯濟木牛流馬非可轉輸樂土¶
重遷理無從卜則窮通之道將由革變外内户口見在¶
京者宜依本土置令以下下官部領就食劍南諸郡所¶
<pb:KR3k0013_WYG_486-39b>¶
有官物隨至糴給明立條格務使穏便秋收豐實更聽¶
進止¶
太宗貞觀元年朝議户數之處聽徙寛鄉陜州刺史崔¶
善為上表曰畿内之民是謂户殷丁壯之人悉入軍府¶
若聽移轉便出闗外此則虗近實逺非經通議其事遂¶
止¶
則天天授二年七月二十四日徙闗外雍同泰等七州¶
户數十萬以實雒陽¶
<pb:KR3k0013_WYG_486-40a>¶
𤣥宗開元十六年十月勑州客户有情願屬縁邊州者¶
至彼給良沃田安置仍給永年優復宜令所司即與所¶
管客户州計㑹召取情願者隨其所樂具數奏聞¶
敬宗寳歴元年五月勑黔首如有願於所在編附籍帳¶
者宜令州縣優恤給與閒地二周年不得差遣¶
　¶
　¶
　¶
<pb:KR3k0013_WYG_486-40b>¶
　¶
　¶
　¶
　¶
　¶
　¶
　¶
　册府元龜卷四百八十六¶
