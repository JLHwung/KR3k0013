# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:35.370607
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百四十六
<pb:KR3k0013_WYG_846-1a>¶
欽定四庫全書¶
　冊府元龜卷八百四十六　宋　王欽若等　撰¶
　　總録部¶
　　　善射¶
周官保氏之職敎國子以六藝其三曰射仲尼亦曰吾¶
何執執射乎盖弦剡之制聖人所以威天下桑蓬之訓¶
男子所以志四方射之時義逺矣哉中古以還乃有應¶
機之命中挽彊徹札善其事而著稱者焉至或飲羽斃¶
<pb:KR3k0013_WYG_846-1b>¶
獸郤敵紓難威讋於羌虜身獲於榮爵亦比比有之詩¶
曰舎矢如破又曰舎拔則獲皆善射之謂矣¶
有窮后羿善射(有窮國名后君/也羿君之號)¶
逢蒙學射於羿盡羿之道¶
賈大夫惡(貌/醜)取妻而美三年不言御以如臯射雉獲之¶
其妻始笑而言¶
樂伯為楚大夫與晉戰於邲許伯御樂伯攝叔為右以¶
致晉師晉人逐之左右角之(張兩角後/旁夾攻之)樂伯左射馬而¶
<pb:KR3k0013_WYG_846-2a>¶
右射人角不能進矢一而已麋興於前射麋麗龜(麗著/也龜)¶
(背文隆髙/當心者)晉鮑癸當其後使攝叔奉麋獻焉曰以嵗之¶
非時獻禽之未至敢膳諸從者鮑癸止之曰其左善射¶
其右有辭君子也既免(止不復/逐之)¶
養由基楚大夫善射去楊葉百歩而射百發百中楚共¶
王及晉侯鄭伯戰於鄢陵潘尫之黨與養由基蹲甲而¶
射之徹七札焉(黨潘尫之子蹲聚也一/發達七札言其能陷堅)以示王曰君有¶
二臣如此何憂於戰(二子以/射誇王)王怒曰大辱國(賤其不/尚智謀)詰¶
<pb:KR3k0013_WYG_846-2b>¶
朝爾射死藝(言女以射自多必當以藝/死也詰朝猶明朝是戰日)及戰吕錡射共¶
王中目王召由基與之兩矢使射吕錡中項伏&KR0758;(&KR0758;弓/衣)¶
以一矢復命後楚師薄(薄迫/也)於險叔山冉謂基曰雖君¶
有命為國故汝必射(王有死/藝命)乃射再發盡殪楚王有白¶
猨王自射之則摶矢而熈(熈/戲)使養食其射之(食其即/繇基也)始¶
調弓矯矢未發猨擁樹號矣¶
熊渠子夜行見寢石以為伏虎彎弓射之没金飲羽下¶
視知其石也因復射之矢摧迸火¶
<pb:KR3k0013_WYG_846-3a>¶
商陽為工尹與陳棄疾追吳師及之(工尹楚官名棄疾/楚公子棄疾以魯)¶
(昭八年帥師滅陳縣之楚人善之因號焉至二十年楚/子狩於州來使蕩侯潘子司馬督囂尹午陵尹喜帥師)¶
(圍徐以懼吳於時有/呉師陵或作陵楚聲)陳棄疾謂工尹商陽曰王事也子¶
手弓而可手弓子射諸(商陽仁不忍傷/人以王事勸之)射之斃一人韔¶
弓(不忍復射斃/仆也韔韜也)又及謂之又斃二人毎斃一人揜其目¶
(揜其目不/忍視之)止其御曰朝不坐燕不與殺三人亦足以反¶
命矣(朝燕於寢大夫坐於上士立於下然則陽與御者/皆士也兵車參乗射者在左戈盾在右御在中矣)¶
孔子曰殺人之中又有禮焉¶
<pb:KR3k0013_WYG_846-3b>¶
公孫丁為衛獻公御公出奔齊孫氏追之初尹公佗學¶
射於庾公差庾公差學射於公孫丁二子追公(二子佗/與差為)¶
(孫氏/逐公)子魚曰射為背師不射為戮射為禮乎(子魚庾公/差禮射不)¶
(求/中)射兩軥而還(軥車軛/卷者)尹公佗曰子為師我則逺矣乃¶
反之(佗不從丁學故言逺始與/公差俱退悔而還射丁)公孫丁受公轡而射之¶
貫臂(貫佗/臂)¶
洩聲子魯大夫齊師將納昭公使公子鉏率師從公圍¶
成師與齊師戰於炊鼻(季氏師距公/炊鼻魯地)齊子淵㨗從洩聲¶
<pb:KR3k0013_WYG_846-4a>¶
子射之中楯瓦(瓦楯/脊)繇朐汰輈匕入者三寸(入楯瓦也/朐車軛輈)¶
(車轅繇過也汰矢/激也匕矢鏃也)聲子射其馬斬鞅殪¶
顔髙魯人定公侵齊門於陽州(攻其/門)士皆坐列(言無/鬬志)曰¶
顔髙之弓六鈞(三十斤為鈞六鈞百八十/斤古稱重故以為異彊)皆取而𫝊觀¶
之陽州人出顔髙奪人弱弓籍丘子鉏擊之與一人俱¶
斃(子鉏齊人/斃仆也)偃且射子鉏中頰殪(子鉏/死)¶
顔息魯人定公侵齊門於陽州顔息射人中眉退曰我¶
無勇吾志其目也(以自/矜)¶
<pb:KR3k0013_WYG_846-4b>¶
公孫林鄭大夫齊輸范氏粟鄭子姚子般送之趙鞅禦¶
之遇於戚鄭師大敗趙孟喜追鄭師姚般公孫林殿而¶
射前列多死(晉前/列)趙孟曰國無小(言雖小國猶/有善射者)¶
更嬴魏人與魏王處廡下有鴈從東方來更嬴虛發而¶
鴈下¶
漢李廣隴西人世世受射(受射/法)文帝十四年匈奴大入¶
蕭闗而廣以良家子從軍擊胡用善射殺首虜多為郎¶
騎常侍廣為上郡太守匈奴侵上郡帝使中貴人從廣¶
<pb:KR3k0013_WYG_846-5a>¶
(内臣之/貴幸者)勒習兵擊匈奴中貴人者將數十騎從(将數十/騎自隨)¶
(在大軍前行/而忽遇敵也)見匈奴三人與戰射傷中貴人殺其騎且¶
盡中貴人走廣(走趣/也)廣曰是必射鵰者也廣乃從百騎¶
往馳三人(疾馳而/逐之)三人亡馬歩行行數十里廣令其騎¶
張左右翼(旁引其騎若/鳥翼之焉)而廣身自射彼三人者殺其二¶
人生得一人果匈奴射鵰者也廣嘗出獵見草中石以¶
為虎而射之中石没鏃視之石也他日射之終不能入¶
矣廣所居郡聞有虎嘗自射之及居右北平射虎虎騰¶
<pb:KR3k0013_WYG_846-5b>¶
傷廣廣亦射殺之其射見敵非在數十歩之内度不中¶
不發發即應弦而倒用此其將數困辱及射猛獸亦數¶
為所傷廣為人長猨臂(臂如猨/臂通背)其善射亦天性雖子孫¶
他人學者莫能及廣呐口少言與人居則畫地為軍陳¶
射闊狹以飲專以射為戲¶
張隆景帝時為輕車武射以善射帝幸近之¶
霍去病武帝時以皇后姊子年十八為侍中善騎射¶
堂邑父胡人善射與張騫使月攴留匈奴中窮急射禽¶
<pb:KR3k0013_WYG_846-6a>¶
獸給食歸漢拜為奉使君¶
吕布為奮武將軍時袁術遣將紀靈等攻劉備於徐州¶
布救之屯沛城外請靈等與共饗飲布曰備吾弟也為¶
諸君所困故來救之布性不喜合鬬但喜解鬬耳乃令¶
軍候植㦸於營門布彎弓顧曰諸君觀布射㦸小支中¶
者當各解兵不中可留决鬬布即一發正中㦸支靈等¶
皆驚言将軍天威也¶
魏成公英西域人從太祖出獵有三鹿走過前太祖命¶
<pb:KR3k0013_WYG_846-6b>¶
英射之三發三中皆應弦而倒太祖抵掌謂之曰事韓¶
文約可謂盡節而孤獨不可乎(成公英昔事韓/遂遂字文約)後詔英¶
作凉州平隴右病卒¶
王明山父凌坐楚王事司馬宣王誅之明山走向大原¶
追軍及之時有飛鳥集桑樹隨低昻明山舉弓射之¶
即倒追人乃止不復進¶
蜀糜竺為安漢将軍子威官至虎賁中郎将威子炤虎¶
騎監自竺至炤皆便弓馬善射御¶
<pb:KR3k0013_WYG_846-7a>¶
吳太史慈猨臂善射弦不虛發嘗從孫策討麻保賊賊¶
於屯裏縁樓上行詈以手持樓棼慈引弓射之矢貫手¶
著棼圍外萬人莫不稱善其妙如此位至折衝中郎将¶
朱才字君業為偏將軍為人精敏善騎射大帝愛異之¶
嘗侍從遊戲¶
晉魏舒為後將軍鍾毓長史毓毎與參佐射舒嘗為畫¶
籌而已後遇朋人不足以舒滿數毓初不知其善射舒¶
容範閑雅發無不中舉坐愕然莫有敵者毓歎而謝曰¶
<pb:KR3k0013_WYG_846-7b>¶
吾之不足以盡卿才有如此射矣豈一事哉¶
王濟字武子為河南尹未拜坐鞭王官吏免官王愷以¶
帝舅奢豪有牛名八百里駮嘗瑩其蹄角濟請以錢千¶
萬與牛對射而賭之愷亦自恃其能令濟先射一發破¶
的因據胡牀叱左右速探牛心來須㬰而至一割便去¶
尋以白衣領太僕卒¶
楊濟字文通歴位鎮南征北將軍嘗從武帝較獵北邙¶
下與侍中王濟俱著布袴褶騎馬執角弓在輦前猛獸¶
<pb:KR3k0013_WYG_846-8a>¶
突出帝命王濟射之應弦而倒須叟復一出濟受詔又¶
射殺之六軍大呌稱快¶
庾翼為都督征討諸軍事師次襄陽大㑹僚佐陳旌甲¶
親授弧矢曰我之行也若此射矣遂三起三叠徒衆屬¶
目其氣十倍¶
謝尚為建武將軍江夏相時安西將軍庾翼鎮武昌尚¶
數詣翼諮謀軍事嘗與翼共射翼曰卿若破的當以皷¶
吹相賞尚應聲中之翼即以其副皷吹給之¶
<pb:KR3k0013_WYG_846-8b>¶
桓石秀善騎射發則命中位至寧逺将軍¶
陳安為劉曜所圍突圍而出雙帶兩鞬左右馳射¶
前燕慕容根善射嘗從慕容皝行獵有一野羊立於懸¶
崖皝命左右射之莫有中者根自求射一發中之¶
賈堅字世固彎弓三十石餘慕容恪取一牛置百歩上¶
召堅使射堅曰少壯之時能令不中今已年老正可中¶
之恪大笑射再發一矢拂脊一矢磨腹皆附膚落毛上¶
下如一恪曰復能中乎堅曰所貴以下中為竒中之何¶
<pb:KR3k0013_WYG_846-9a>¶
難一發中之堅時年已六十餘矣觀者咸服其妙¶
慕容翰皝之庶兄皝素忌之皝既嗣位翰北投宇文歸¶
既而逃歸乃遣勁騎百餘追之翰遥謂追者曰吾既思¶
戀而歸理無反面吾之弓矢汝曹足知無為相逼自取¶
死也吾處汝國久願不殺汝汝可百歩豎刀吾射中¶
汝便宜反不中者可來前也追騎解刀豎之翰一發便¶
中刀鐶追騎乃散¶
慕容盛初逃難東歸遇盗陜中盛曰我六尺之軀入水¶
<pb:KR3k0013_WYG_846-9b>¶
不溺在火不焦汝欲當吾鋒乎試豎爾手中箭百歩我¶
若中之宜慎爾命如其不中當束身相授盗乃豎箭盛¶
一發中之盗曰郎貴人之子故相試耳資而遣之¶
宋劉榮祖北中郎將懐慎之子少好騎射為高祖所知¶
及盧循攻逼懐慎戍在石頭時賊乗小艦入淮援柵高¶
祖宣令三軍不得輙射賊榮祖不勝忿怒冒禁射之所¶
中應弦而倒髙祖益竒焉¶
卜天興父名祖髙祖聞其有幹力召補隊主從征伐天¶
<pb:KR3k0013_WYG_846-10a>¶
興善射弓力兼倍容貌嚴正笑不解顔太祖以其舊將¶
子使敎皇子射位至廣威將軍¶
臧熹習騎射志在立功嘗至漂陽縣令阮崇與熹共獵¶
值虎突圍獵徒並奔散熹直前射之應弦而倒¶
南齊垣僖伯少負氣豪俠妙解射雉尤為武帝所重以¶
為直閣將軍¶
柳世隆與瑯琊王贍博射嫌其皮闊乃摘梅帖鳥咮之¶
上發必命中觀者驚駭位至左光祿大夫¶
<pb:KR3k0013_WYG_846-10b>¶
張敬兒年少便馬有膽氣好射虎發無不中位至開府¶
儀同三司¶
劉繪為寧朔将軍雖豪俠嘗惡武事雅善博射未嘗跨¶
馬¶
梁曹景宗新野人父欣之仕宋為徐州刺史景宗善騎¶
射好畋獵嘗與少年數十人澤中逐麞鹿毎還騎赴鹿¶
鹿馬相亂景宗於衆中射之人皆懼中馬足鹿應弦輙¶
斃以此為樂未弱冠欣之於新野遣出州以匹馬將數¶
<pb:KR3k0013_WYG_846-11a>¶
人於中路卒逢蠻賊數百圍之景宗帶百餘箭乃馳騎¶
四射每箭殺一蠻遂散走¶
陳禇玠剛毅有膽决善騎射嘗從司空侯安都於徐州¶
出獵遇有猛虎玠引射之再發皆中口入腹俄而虎斃¶
位至御史中丞¶
樊毅累葉將少習武善射毅弟猛幼俶儻既壯便弓馬¶
位至䕶軍將軍¶
後魏長孫頺嵩子也善騎射彎弓三百斤位至征南大¶
<pb:KR3k0013_WYG_846-11b>¶
將軍畋獵方山有兩狐起於御前詔頺射之百歩狐俱¶
獲¶
楊播為右衛將軍時孝文曜威沔水上已設宴帝與中¶
軍彭城王勰賭射左衛元遥在勰朋内而播居帝邊遥¶
射侯正中籌限已滿帝曰左衛籌足右衛不得不解播¶
對曰仰恃聖恩庶幾必争於是彎弓而發其箭正中帝¶
笑曰養由基之妙何復過是遂舉巵酒以賜播曰古人¶
酒以養病朕今賞卿之能可謂今古之殊也¶
<pb:KR3k0013_WYG_846-12a>¶
奚康生少驍武彎弓十石矢異尋常宣武聞之故作大¶
弓兩張長八尺把中圍尺有二寸箭麄殆如今之長¶
笛送康生康生便集文武用之平射猶有餘力觀者以¶
為絶倫康生為中堅将軍時蕭鸞置義陽招誘邊民康¶
生復為綂軍從王肅討之進圍其城鸞将張休䕶自昇¶
城樓言辭不遜肅令康生射之以强弓大箭望樓射窻扉¶
即入應箭而斃彼民見箭皆云强弩以殺休䕶賞帛一¶
千疋又頻箭再㨗其軍賞三階帛五百疋¶
<pb:KR3k0013_WYG_846-12b>¶
爾朱兆榮之從子驍勇善騎射榮曽送臺使見二鹿乃¶
命兆前止授二箭曰可取此鹿供今食也遂停馬構火¶
以待之俄而兆獲其一榮欲矜誇使人責兆曰何不盡¶
取杖之五十位至領軍将軍領左右并州刺史¶
賀拔岳初為太學生長以弓馬為事與父兄赴援懐朔¶
賊王衛可瓌在城西三百餘歩岳乗城射之箭中瓌臂¶
賊衆大駭㧞岳為西道都督能左右馳射與爾朱天光¶
討万俟醜奴岳守長安時万俟醜奴遣大行臺尉遲菩¶
<pb:KR3k0013_WYG_846-13a>¶
薩向武功南渡渭水攻圍趣柵天光遣岳率騎一千馳¶
往赴救菩薩攻柵已尅還據岐州岳以輕騎八百北渡¶
渭水擒賊令殺掠其民以挑菩薩菩薩果率歩騎二萬¶
餘人至渭水北岳以輕騎數十與菩薩隔水交言岳稱¶
楊國威菩薩自言强盛往復數返菩薩乃自憍令省事¶
傳語岳怒曰我與菩薩言卿是何人與我對語省事恃¶
水應答不遜岳舉弓射之應弦而倒¶
尉多侯弟子慶賔善騎射有将略髙祖時釋褐員外散¶
<pb:KR3k0013_WYG_846-13b>¶
侍郎稍遷左將大中大夫¶
北齊斛律金朔州勑勒部人善騎射初為軍主與懐朔¶
鎮将楊鈞送蠕蠕主阿那瓌還北瓌見金射獵深歎其¶
工¶
暴顯少經軍旅善於騎射魏末從孝莊帝出獵一日之¶
中手獲禽獸七十三¶
斛律光字明月羡字豐雒皆太師金之子少工騎射其¶
父毎日令其出獵還即較所獲禽獸光所獲或少必麗¶
<pb:KR3k0013_WYG_846-14a>¶
龜達腋羡雖獲多非要害之所光嘗蒙賞羡或被捶撻¶
人問其故金答云明蟾必背上著箭豐雒隨處即下手¶
其數雖多去兄逺矣聞者咸服其言嘗從金西征周文¶
帝長史莫者暉在行間光年十七馳馬射中之因擒於¶
陣神武即擢授都督封永樂子又嘗從文襄出野見鴈¶
雙飛來帝使馳射之二矢俱落又從於洹橋較獵見一¶
大鳥雲表飛颺光引弓射之正中其頸此鳥形如車輪¶
旋轉而下至地乃大鵰也文襄取而觀之深壯異焉承¶
<pb:KR3k0013_WYG_846-14b>¶
相屬邢子髙見而歎曰此射鵰手也當時轉號落鵰都¶
督位至左丞相¶
皮景和善騎射事神武為親信副都督武定二年征歩¶
落稽文襄疑賊為有伏兵令景和将五六騎深入一谷¶
中值賊百餘人便共格鬬戰景和射數十人莫不應弦¶
而倒神武曽令射一野豕一箭而獲之深見嗟賞天統¶
二年為侍中周通好之後冠盖來往嘗令景和對毎與¶
使同射百發百中甚見推重¶
<pb:KR3k0013_WYG_846-15a>¶
元景安為車騎大将軍孝昭曽與功臣於西園醼射文¶
武預者二百餘人設垜去堂百四十餘歩中的者賜以¶
良馬及金玉錦綵等有一人射中獸頥去鼻寸餘唯景¶
安最後有一矢未發帝令景安解之景安徐整容儀操¶
弓引滿正中獸鼻帝嗟賞稱善特賞馬兩疋玉帛雜物¶
又加常等¶
後周寳熾仕魏為武厲将軍孝武即位蠕蠕等諸蕃並¶
遣使朝貢帝臨軒宴之有䲭飛鳴於殿前帝素知熾善¶
<pb:KR3k0013_WYG_846-15b>¶
射因欲示逺人乃給熾御箭兩隻命射之䲭乃應弦而¶
落諸蕃人咸歎異焉帝大悦賜帛五十疋太祖田於渭¶
北令熾與晉公䕶分射走兎熾一日獲十七頭䕶十一¶
頭¶
宇文顯和性矜嚴頗渉經史膂力絶人彎弓數百斤能¶
左右馳射顯和初從魏孝武入闗至溱水太祖素聞其¶
善射而未之見也俄而水傍有一小鳥顯和射而中之¶
太祖笑曰我知卿工矣其後引為帳内大都督¶
<pb:KR3k0013_WYG_846-16a>¶
宇文貴魏末從文帝在天遊園以金巵置侯上令公卿¶
射中者即以賜之貴一發而中帝笑曰由基之妙正當¶
爾耳位至小司徒¶
王傑為驃騎大将軍魏恭帝元年從於謹圍江陵時柵¶
内有人善用長矟戰士将登者多為所斃謹令傑射之¶
應弦而倒登者乃得入餘衆繼進遂拔之謹喜曰濟我¶
大事者在公此箭也¶
李逺嘗校獵於莎柵見石於聚薄中以為伏兎射之而¶
<pb:KR3k0013_WYG_846-16b>¶
中鏃入寸餘就而視之乃石也太祖聞而異之賜書曰¶
昔李将軍廣嘗有此事公今復爾可謂世載其徳雖熊¶
渠之名不能獨擅其美位至柱國大将軍¶
尉遲綱逈之弟逈率衆伐蜀綱從太祖送之於城西見¶
一走兎太祖命綱射之誓曰若獲此兎必當破蜀俄而¶
綱克兎而返太祖喜曰事平之日當賞汝佳口及克蜀¶
賜綱侍婢二人嘗從太祖北狩雲陽值五鹿俱走綱獲¶
其三每遊宴太祖以珍異之物令諸功臣射而取之綱¶
<pb:KR3k0013_WYG_846-17a>¶
所獲輙多位至陜州總管¶
賀拔勝長於䘮亂之中尤工武藝走馬射飛鳥十中其¶
五六後從太祖宴於昆明池時有雙鳬遊於池上太祖¶
乃授弓矢於勝曰不見公射久矣請以為歡勝射之一¶
發俱中位至太師¶
李景為儀同三司驍勇善射平齊之役頗有力焉¶
豆盧寧少驍果有志氣身長八尺美容儀善騎射以别¶
將隨爾朱天光入闗以破萬侯醜奴嘗與梁企定遇於¶
<pb:KR3k0013_WYG_846-17b>¶
平凉川相與𨽻射乃於百歩懸莎草以射之七發五中¶
企定時以為能贈遺甚厚¶
賀若敦少有氣幹善騎射初從獨孤信於雒陽被圍敦¶
彎弓三石箭不虚發位至中州刺史¶
史雄大將軍寧之子年十四從寧於率毛山奉迎太祖¶
仍從較獵弓無虚發太祖歎異之位至馭中大夫¶
隋長孫晟善彈工射趫㨗過人初周室尚武貴遊子弟¶
咸以相矜毎共馳射時皆出其下年十八為司衛上士¶
<pb:KR3k0013_WYG_846-18a>¶
晟使突厥嘗有二鵰飛而争肉突厥攝圖以兩箭與晟¶
曰請射取之晟乃彎弓馳見羣鵰相攫遂一發而雙貫¶
焉開皇中晟持節䕶突厥突厥悦附尋以突厥染干為¶
意彌豆啓人可汗賜射於武安殿選善射者十二人分¶
為兩朋啓人曰臣繇長孫大使得見天子今日賜射願¶
入其朋許之給晟箭六隻發皆中鹿啓人之朋竟勝時¶
有鳶羣飛髙祖謂晟曰公善彈為我取之十發俱中並¶
應丸而落是日百官獲賚晟獨居多位至右驍衛将軍¶
<pb:KR3k0013_WYG_846-18b>¶
史萬嵗少趫㨗尉逈之亂萬嵗從梁士彦擊之軍次馮¶
翊見羣鴈飛來萬嵗謂士彦曰請射行中第三者既射¶
之應弦而落三軍莫不悦服位至河州刺史¶
賀若弼為武侯大将軍嘗遇突厥入朝髙祖賜之射突¶
厥一發中的帝曰非賀若弼無能當此於是命弼弼再¶
拜而祝曰若赤誠奉國者當一發破的如其不然發不¶
中也既射一發而中帝大悦顧謂突厥曰此人天賜我¶
也¶
<pb:KR3k0013_WYG_846-19a>¶
蘇䕫少聰敏解騎射年十三從父至尚書省與安徳王¶
雄馳射賭得雄駿馬而歸位至通議大夫¶
崔彭為備身将軍髙祖嘗宴逹頭可汗使者於武徳殿¶
有鴿鳴於梁上帝命彭射之既發而中帝大悦賜錢壹¶
萬貫及使者反可汗復遣使於帝曰請得崔将軍一與¶
相見帝曰此必善射聞於虜庭所以來請耳遂遣之及¶
至匈奴中可汗召善射者數十人因擲肉於野以集飛¶
鳶遣其善射者射之多不中復請彭射之彭連發數矢¶
<pb:KR3k0013_WYG_846-19b>¶
皆應弦而落突厥相顧莫不歎服可汗留彭不遣百餘¶
日帝賂以綵繒然後得歸¶
宇文忻年十二能左右馳射驍㨗若飛位至右領軍大¶
将軍¶
虞慶則幼而雄毅身被鎧帶兩鞬左右馳射本州豪俠¶
皆敬憚之位至右武衛大将軍¶
韓洪字叔明擒虎季弟平陳之役授行軍總管及陳平¶
晉王大獵於蒋山有猛虎在圍中衆皆懼洪馳馬射之¶
<pb:KR3k0013_WYG_846-20a>¶
應弦而倒陳氏諸将觀於側莫不歎伏焉王大喜賜縑¶
百疋¶
唐張士貴本名忽㖀膂力絶人彎弓一百五十斤左右¶
馳射矢不虚發¶
屈突通雍州長安人為工部尚書檢身清正好武略善¶
馳射平王世充功為第一¶
馮盎討諸叛獠有賊數萬屯據險要不可攻逼盎持弓¶
語左右曰盡吾此箭可知勝負連發七矢而中七人盎¶
<pb:KR3k0013_WYG_846-20b>¶
位至上柱國髙羅總管¶
薛仁貴領兵擊九姓突厥於天山将行髙宗出甲令仁¶
貴試之上曰古之善射有穿七札者卿且射五重仁貴¶
射而洞之髙宗大驚更取堅甲以賜之時九姓有衆十¶
餘萬令驍㨗數十人逆來挑戰仁貴發三矢射殺三人¶
其餘一齊下馬請降仁貴恐為後患並坑殺之更就磧¶
北討其餘衆擒其偽葉䕶兄弟三人而還軍中歌曰将¶
軍三箭定天山戰士長歌入漢闗位至右領軍衛将軍¶
<pb:KR3k0013_WYG_846-21a>¶
李巨為夷陵太守安祿山反𤣥宗方擇将帥張垍言巨¶
善騎射¶
李晟少從軍於河西節度使王忠嗣擊吐蕃有驍将乗¶
城拒鬬頗多殺士卒忠嗣募軍中能射者射之晟乃引¶
弓一發而斃三軍大呼忠嗣厚賞之因撫其背曰此萬¶
人之敵也位至太尉中書令¶
王栖曜貞元初為浙西都知兵馬使從節度使韓滉入¶
覲授左龍武将軍知軍事嵗餘為鄜坊節度觀察使久¶
<pb:KR3k0013_WYG_846-21b>¶
之檢校禮部尚書栖曜性謹厚善騎射始起兵渉冦境¶
太深遇遊騎四合百歩内立表俾之環視發必破的虜¶
相顧恐懼徐而解去嘗獵㑹稽山有白額獸卒起草中¶
應弦而斃在蘇州嘗與諸文士遊虎丘寺平野霽日先¶
一箭射空再發貫之江東文士自梁肅以下歌詠焉¶
伊慎少以善騎射為果毅¶
李光顔與兄光進以葛旃善騎射弟兄自幼皆師之葛¶
旃獨許光顔之勇健已不能及位至河東節度使¶
<pb:KR3k0013_WYG_846-22a>¶
梁霍存從太祖圍濮州有賊外眺樓大詬太祖怒甚召¶
存射之矢一發而屍隕其下賞賚甚厚¶
胡貞江陵人也為寧逺軍節度使容州刺史貞體貌洪¶
壯長七尺善騎射少為縣吏及在巢冦中推為名將隨¶
巢渉淮浙陷許雒入長安及太祖以衆歸唐貞時為元¶
從都將從至梁苑表授檢校刑部尚書¶
後唐李嗣恩字武人騎射推於軍中嘗有時輩臂饑鷹¶
矜其搏擊武人持鳴鏑一隻睹其狩獲暮乃多之位至¶
<pb:KR3k0013_WYG_846-22b>¶
諸軍都指揮使¶
索自通少能騎射嘗於山墅射獵莊宗鎮太原時遇之¶
於野詳其姓名即補右番㕔直軍使後因從獵射中走¶
鹿轉指揮使¶
張敬達小字生鐵少以騎射著名位至晉州節度使¶
安元信少有勇力自後唐太祖領太原𨽻於麾下天祐¶
三年梁人圍李嗣昭於上黨與上将周徳威救之一日¶
徳威為敵所困梁之驍將有奉武者屢犯我軍元信飛¶
<pb:KR3k0013_WYG_846-23a>¶
一矢隨而斃之徳威軍遂振太祖聞之以所乗馬并器¶
仗賜之奏加檢校司空明年莊宗解圍上黨承制授元¶
信遼州刺史加檢校司徒¶
米漢賔少時善射嘗因與同輩出獵指一飛鴈隨矢而¶
落其鏃正中其臆臆上貫一金錢字有篆文示其郡之¶
碩學皆無識者人甚異之繇是人皆號曰米落鴈(一云/嘗為)¶
(落鴈/軍校)位至太子少保致仕¶
晉陸思鐸初仕梁以善射日預其戰嘗於箭笴上而自¶
<pb:KR3k0013_WYG_846-23b>¶
鏤其姓名一日射中莊宗之馬鞍莊宗拔箭視之覩思¶
鐸姓名因而記之及莊宗平梁思鐸以例來降莊宗出¶
其箭以示之思鐸伏地待罪莊宗慰而釋之後為梁州¶
刺史尤以挽强見稱明宗舉兵討荆南思鐸與其行時¶
髙季興以舟兵拒我思鐸每發矢中敵人則洞胸達腋¶
繇是前鋒稍挫不敢輕進諸軍咸壯之¶
景延廣陜州人也為侍衛親軍都指揮使延廣少習射¶
以挽彊見稱¶
<pb:KR3k0013_WYG_846-24a>¶
安重榮朔州人為成徳軍節度使嘗與北來蕃使並轡¶
而行指飛鳥射之應弦而落觀者萬衆無不快抃蕃使¶
因輟所乗馬以慶之繇是名振北狄自謂天下可以一¶
箭而定¶
漢郭謹字守節太原晉陽人乾祐初為彰徳軍節度使¶
謹少從軍能騎射¶
周李從敏唐明宗之諸子也沉厚寡言善騎射多計數¶
初莊宗召見試弓馬用為衛内馬軍指揮使¶
<pb:KR3k0013_WYG_846-24b>¶
髙行周初仕後唐遷潁州團練使郡境北多鷙獸一日¶
牧豎言有伏虎即跨馬彎弧視之虎見騎集厲吻而起¶
行周矢一發洞胸而斃¶
李建崇潞州人為左監門衛上將軍少從軍騎射事太¶
祖為鐵林都將轉突騎飛騎二軍使從莊宗平定魏博¶
諸州¶
安叔千晉髙祖朝為振武節度使習騎射嘗備邊於塞¶
上亦事太祖莊宗嘗率驍騎為前鋒¶
<pb:KR3k0013_WYG_846-25a>¶
慕容彦超為節度使起家事唐明宗為小豎明宗即位¶
補供奉官幼習騎射既居近職監臨奉使熟於軍旅稍¶
遷軍職漸至列校¶
和凝十九仕梁登進士第滑師賀瓌知其名辟寘幕下¶
凝尤善射時瓌與莊宗相拒於河上戰於胡柳陂瓌軍¶
敗而北唯凝隨之瓌顧曰無相隨當自努力凝對曰大¶
丈夫受主知有難不報非素志也但恨未有死所耳旋¶
有一禆將來逐瓌凝叱之不止遂引弓以射應弦而死¶
<pb:KR3k0013_WYG_846-25b>¶
瓌獲免既而謂諸子曰昨非和公無以至此和公文武¶
全才而有志氣後必享重位爾宜謹事之遂以女妻之¶
繇此聲望益隆¶
　¶
　¶
　¶
　¶
　冊府元龜卷八百四十六¶
