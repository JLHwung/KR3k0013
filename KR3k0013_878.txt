# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:37.142043
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百七十八
<pb:KR3k0013_WYG_878-1a>¶
欽定四庫全書¶
　册府元龜卷八百七十八　宋　王欽若等　撰¶
　　總録部¶
　　　計策¶
賢者省已為人謀而貴盡忠智士行權以計戰而當萬¶
全自正教頺廢小辯競起挟長短之要術眀利害之兩¶
端機用周通策慮幅臆乃有陳説於尋戈之際畫奇於¶
前席之間矯激縱横講貫詳熟譬喻以盡其委曲感動¶
<pb:KR3k0013_WYG_878-1b>¶
以極其至誠使夫易危成安轉禍為福大則致國體之¶
彊勝保世嗣之順立次則圗富貴於微賤全身名於疑¶
間雖云小言之破道而或大事之允濟著之談議動盈¶
簡牘者焉¶
蘇秦雒陽人也説趙與諸侯相約從親然恐秦之攻諸¶
侯敗約後負念莫可使用於秦者乃使人微感張儀曰¶
子始與蘇秦善今秦已當路子何不往游以求通子之¶
願張儀於是之趙上謁求見蘇秦秦乃誡門下人不為¶
<pb:KR3k0013_WYG_878-2a>¶
通又使不得去者數日而見之坐之堂下賜僕妾之食¶
因而數譲之曰以子之材乃自令困辱至此吾寧不能¶
言而富貴子子不足收也謝去之張儀之来也自以為¶
故人求益反見辱怒念諸侯莫可事獨秦能苦趙乃遂¶
入秦蘇秦已而告其舎人曰張儀天下賢士吾殆弗如¶
也今吾幸先用而能用秦者獨張儀可爾然貧無因以¶
進吾恐其樂小利而不遂故召辱之以激其意子為我¶
隂奉之乃言趙王發金幣車馬使人微隨張儀與同宿¶
<pb:KR3k0013_WYG_878-2b>¶
舎稍稍近就之奉以車馬金錢所欲用為取給而弗告¶
張儀遂得以見秦惠王惠王以為客卿與謀伐諸侯蘇¶
秦之舎人乃辭去張儀曰頼子得顯方且報徳何故去¶
也舎人曰臣非知君知君乃蘇君蘇君憂秦伐趙敗從¶
約以為非君莫能得秦柄故感君使臣隂奉給君資盡¶
蘇君之計謀今君已用請歸報張儀曰嗟乎此吾在術¶
中而不悟吾不及蘇君明矣¶
陳軫為楚使秦時韓魏相攻期年不觧秦惠王欲救之¶
<pb:KR3k0013_WYG_878-3a>¶
問於左右左右或曰救之便或曰勿救便惠王未能為¶
之決㑹軫適至惠王曰今韓魏相攻期年不解或謂寡¶
人救之便或曰勿救使寡人不能决願子出子主計之¶
餘為寡人計之軫對曰亦常有以夫卞莊子刺虎聞於¶
王者乎莊子欲刺虎館豎子止之曰兩虎方且食牛食¶
甘必争争則必鬬鬬則大者傷小者死從傷而刺之一¶
舉必有䨇虎之名卞莊子以為然立須之有頃兩虎果¶
鬬大者傷小者死莊子從傷者而刺之一舉果有䨇虎¶
<pb:KR3k0013_WYG_878-3b>¶
之功今韓魏相攻期年不解是必大國傷小國亡從傷¶
而伐之一舉必有兩實此猶莊子刺虎之類也臣主與¶
王何異也惠王曰善卒弗救大國果傷小國亡秦興兵¶
而伐大克之此陳軫之計也¶
馮煖(許袁反一/作驩音歡)為孟嘗君客孟嘗君時相齊封萬户於¶
薛使人出錢於薛歳餘不入貸錢者多不能與其息使¶
馮煖責之煖至薛召貧不能與息者取其劵而燒之煖¶
至謂孟嘗君曰焚無用虛債之劵捐不可得之虛計令¶
<pb:KR3k0013_WYG_878-4a>¶
薛民親君而彰君之善聲也及孟嘗君就國於薛未至¶
百里民扶老擕幼迎君道中孟嘗君顧謂馮煖曰先生¶
所為文市義者乃今日見之馮煖曰狡兎有三窟僅得¶
免其死爾今止有一窟未得髙枕而卧也請為君復鑿¶
二窟孟嘗君予車五十乗金五百斤西遊於梁謂惠王¶
曰齊放其大臣孟嘗君於薛諸侯先迎之者富而兵彊¶
於是梁主虚上位以故相為上將軍遣使者黄金千斤¶
車百乗往聘孟嘗君馮煖先驅誡孟嘗君曰千金重幣¶
<pb:KR3k0013_WYG_878-4b>¶
也百乗顯使也齊其聞之矣梁使三反孟嘗君固辭不¶
往也齊王聞之君臣恐懼遣太傅齎黄金千鎰車二駟¶
服劔一封書一謝孟嘗君曰寡人不祥被於宗廟之祟¶
沈於諂䛕之臣開罪於君寡人不足為也願君顧先王¶
之宗廟姑反國統萬人乎馮煖誡孟嘗君曰願請先王¶
之祭器立宗廟於薛廟成還報孟嘗君曰三窟已就君¶
姑髙枕為樂矣孟嘗君為相數十年無纎芥之禍者馮¶
煖之計也¶
<pb:KR3k0013_WYG_878-5a>¶
侯嬴為大梁夷門監魏安釐王二十年秦昭王已破趙¶
長平軍又進兵圍邯郸魏公子無忌姊為趙惠文王弟¶
平原君夫人數遺魏王及公子書請救於魏魏王使將¶
軍晉鄙将十萬衆救趙秦王使使者告魏王曰吾攻趙¶
旦暮且下而諸侯敢救者已拔趙必移兵先撃之魏王¶
恐使人止晉鄙留軍壁鄴名為救趙實持兩端以觀望¶
平原君使者冠蓋相屬於魏讓魏公子曰勝所以自附¶
為婚姻者以公子之髙義為能急人之困今邯鄲旦暮¶
<pb:KR3k0013_WYG_878-5b>¶
降秦而魏救不至安在公子能急人之困也且公子縱¶
輕勝棄之降秦獨不憐公子姊耶公子患之數請魏王¶
及賓客辯士説王萬端魏王畏秦終不聼公子自度終¶
不能得之於王計不獨生而令趙亾乃請賓客約車騎¶
百餘乗欲以客往赴秦軍與趙俱死行過夷門見侯生¶
具告所以欲死秦軍狀辭决而行侯生曰公子勉之矣¶
老臣不能從公子行數里心不快曰吾所以待侯生者¶
備矣天下莫不聞今吾且死而侯生曾無一言半辭送¶
<pb:KR3k0013_WYG_878-6a>¶
我我豈有所失哉復引車還問侯生侯生笑曰臣固知¶
公子之還也曰公子喜士名聞天下今有難無他端而¶
欲赴秦軍譬若以肉投餒虎何功之有哉尚安事客然¶
公子遇臣厚公子往而臣不送以是知公子恨之復返¶
也公子再拜因問侯生乃屏人間語曰嬴聞晉鄙之兵¶
符常在王卧内而如姬最幸出入王卧内力能竊之嬴¶
聞如姬父為人所殺如姬怨之三年自王以下欲求報¶
其父仇莫能得如姬為公子泣公子使客斬其仇頭敬¶
<pb:KR3k0013_WYG_878-6b>¶
進如姬之欲為公子死無所辭顧未有路爾公子誠一¶
開口請如姬如姬必許諾則得虎符奪晉鄙軍北救趙¶
而西却秦此五覇之伐也公子從其計請如姬如姬果¶
盜晉鄙兵符與公子公子行侯生曰將在外主令有所¶
不受以便國家公子即合符而晉鄙不授公子兵而復¶
請之事必危矣臣客屠者朱亥可與俱此人力士晉鄙¶
聼大善不聼可使撃之於是公子泣侯生曰公子畏死¶
耶何泣也公子曰晉鄙嚄唶(上音烏百反/下音莊百反)宿將往恐不¶
<pb:KR3k0013_WYG_878-7a>¶
聼必當殺之是以泣爾豈畏死哉於是公子請朱亥朱¶
亥笑曰臣乃市井鼔刀屠者而公子親數存之所以不¶
報謝者以為小禮無所用今公子有急此乃臣效命之¶
秋也遂與公子俱公子過謝侯生侯生曰臣宜從老不¶
能請數公子行日以至晉鄙軍之日北嚮自剄以送公¶
子公子遂行至鄴矯魏王令代晉鄙晉鄙合符疑之舉¶
手視公子曰今吾擁十萬之衆屯於境上國之重任今¶
單車来代之何如哉欲無聼朱亥袖四十斤鐵椎椎晉¶
<pb:KR3k0013_WYG_878-7b>¶
鄙公子遂將晉鄙勒兵下令軍中曰父子俱在軍中父¶
歸兄弟俱在軍中兄歸獨子無兄弟歸飬得選兵八萬¶
人進兵撃秦秦兵觧去遂救邯鄲存趙¶
吕不韋濮陽人賈於邯鄲見秦質子異人歸而謂父曰¶
耕田之利㡬倍曰十倍珠田之贏幾倍曰百倍立國家¶
之主贏幾倍曰無數曰今力田疾作不得煖衣餘食今¶
建國立君澤可以遺世願往事之秦子異人質於趙處¶
於窌城(窌城趙邑窌/音疋貌反)故徃説之曰子傒(子傒秦/太子也)有承國¶
<pb:KR3k0013_WYG_878-8a>¶
之業又有母在中今子無母於中外託於不可知之國¶
(謂秦託子於趙窌/城吉凶不可知也)一日倍約身為糞土今子聼吾計事¶
求歸可以有秦國吾為子使秦必来請子乃説秦王后¶
弟陽泉君曰君之罪至死君知之乎君之門下無不居¶
髙尊位太子門下無貴者君之府藏珍珠寳玉君之駿¶
馬盈外廐美女充後庭王之春秋髙一日太子用事君¶
危於累卵而不夀於朝生(君陽泉君累卵危也朝生木/槿也朝榮夕落謂短命不夀)¶
(也/)説有可以一切而使君富貴千萬歳其寧扵㤗山四¶
<pb:KR3k0013_WYG_878-8b>¶
維必無危亡之患矣陽泉君避席請問其説不韋曰王¶
年髙矣王后無子子傒有承國之業士倉又輔之一日¶
子傒立士倉用事王后之門必生蓬蒿子異人賢材也¶
棄在於趙無母於内引領西望願得一歸王后誠請而¶
立之是子異人無國而有國王后無子而有子也陽泉¶
君曰然入説王后王后乃請趙而歸之趙未之遣不韋¶
説趙曰子異人秦之寵子也無母于中王后欲取而子¶
之使秦而欲屠趙不顧一子以留計是抱空質也若使¶
<pb:KR3k0013_WYG_878-9a>¶
子異人歸而得立趙厚送遣之是不敢倍徳畔施是自¶
為徳講秦王老矣一日晏駕雖有子異人不足以結秦¶
趙乃遣之異人至不韋使楚服而見王后悦其狀(狀貌/也)¶
髙其知曰吾楚人也而自子之乃變其名曰楚王使子¶
誦(誦經/也)子曰少棄捐在外常無師傅所教學不習於誦¶
王罷之乃請留止間曰陛下嘗軔車於趙矣趙之豪傑¶
得知名者不少今大王反國皆西面而望大王無一介¶
之使以存之臣恐其皆有怨心使邊境早閉晩開王以¶
<pb:KR3k0013_WYG_878-9b>¶
為然奇其計王后勸立之王乃召相令之曰寡人子莫¶
若楚立以為太子楚立以不韋為相號曰文信侯食藍¶
田十二縣王后為華陽太后諸侯皆致奉邑¶
漢范増居鄛人(居鄛縣名也屬/廬江郡鄛音巢)年七十素好奇計秦末¶
項梁起江東增説梁曰陳勝敗固當(言其計畫非/是宜應敗也)夫秦¶
滅六國楚最無罪自懐王入秦不反楚人憐之至今故¶
南公稱曰楚雖三户亡秦必楚(南公南方之老人也但/令有三户在其怨深足)¶
(以亡/秦)今陳勝首事不立楚後其勢不長今君起江東楚¶
<pb:KR3k0013_WYG_878-10a>¶
蠭起之將皆争附君者(蠭古蜂字也蠭起如/蠭而起言其衆也)以君世世¶
楚將為能復立楚之後也於是梁乃求楚懐王孫心在¶
民間為人牧羊立以為楚懐王從民望也¶
鮑生有識之士(姓鮑而/為諸生)蕭何為漢王丞相漢三年與項¶
羽相距京索(索山/客反)上數使使勞苦丞相(勞来/到反)鮑生謂何¶
曰今王暴衣露蓋數勞苦君者有疑君心為君計莫若¶
遣君子孫兄弟能勝兵者悉詣君所上益信君於是何¶
從其計漢王大説(讀曰/悦)¶
<pb:KR3k0013_WYG_878-10b>¶
東園公與綺里季夏黄公甪里先生四人已侍太子髙¶
帝十一年九江王黥布反帝疾欲使太子往撃之四人¶
相謂曰凡来者將以存太子太子將兵事危矣乃説建¶
成侯吕澤曰太子將兵有功則位不益太子無功則從¶
此受禍矣且太子所與俱諸将皆嘗與上定天下梟將¶
也乃使太子將之此無異以羊將狼也皆不肯為用盡¶
力無功必矣臣聞母愛者子抱今戚夫人日夜侍御趙王¶
常抱居前上終不使不肖子居愛子上明乎其代太子¶
<pb:KR3k0013_WYG_878-11a>¶
位必矣君何不急謂吕后乗間為上泣言黥布天下猛¶
將善用兵諸將乃陛下故等倫乃令太子將此屬無異¶
使羊將狼莫肯為用且使布聞之即鼔行而西爾上雖¶
疾卧䕶之諸將不敢不盡力雖苦彊為妻子計載輜車¶
卧而行於是吕澤夜見吕后吕后乗間為帝泣而言如¶
四人意帝曰吾維之豎子固不足遣乃公自行爾於是¶
帝自將東¶
陸賈為太中大夫病免吕太后時諸吕擅權欲刼少主¶
<pb:KR3k0013_WYG_878-11b>¶
危劉氏右丞相陳平患之力不能争恐禍及已平常燕¶
居深念(念思也以國家不安故/靜居獨慮思其方策)賈往不請直入坐(言不/因門)¶
(將命而徑/入自坐)陳平方念不見賈(思慮之際故/不覺賈至)賈曰何念深¶
也平曰生揣我何念(揣度也音/初委反)賈曰足下位為上相食¶
三萬户侯可謂極富貴無欲矣然有憂念不過患諸吕¶
少主爾陳平曰然為之奈何賈曰天下安注意相天下¶
危注意將將相和則士豫附(豫素/也)士豫附則下雖有變¶
而權不分權不分為社稷計在兩君掌握爾臣嘗欲謂¶
<pb:KR3k0013_WYG_878-12a>¶
太尉絳侯(謂者與/之言)絳侯與我戲易吾言(言絳侯與我相/戲狎輕易其言)¶
(爾/)君何不交歡太尉深相結為陳平畫吕氏數事平用¶
其計吕氏謀益壊及誅吕氏立孝文賈有力焉¶
王先生齊人景帝時梁孝王既殺袁盎懼使鄒陽齎以¶
千金令求方畧解罪於上者陽素知王先生(素其相/知也)年¶
八十餘多奇計即徃見語以其事王先生曰難哉人主¶
有私怨深怒欲施必行之誅誠難解也以太后之尊骨¶
肉之親猶不能止况臣下乎昔秦始皇有伏怒於太后¶
<pb:KR3k0013_WYG_878-12b>¶
羣臣諫而死者以十數得茅焦為廓大義(茅焦諫曰陛/下車裂假父)¶
(有嫉妬之心嚢撲兩弟有不慈之名遷母咸陽有不孝/之行臣竊為陛下危之臣所言畢乃解衣趨鑊始皇下)¶
(殿左右接之曰先生起矣/即迎太后遂為母子如初)始皇非能説其言也廼自彊¶
從之爾(説讀/曰悦)茅焦亦厪脱死如毛氂爾(厪少也言纔免/於死也厪音巨)¶
(刃/反)故事所以難者也今子欲安之乎(安焉也/之往也)陽曰鄒魯¶
守經學齊楚多辯知韓魏時有奇節吾將歴問之王先¶
生曰子行矣還過我而西鄒陽行月餘莫能為謀還過¶
王先生曰臣將西矣為如何王先生曰吾先日欲獻愚¶
<pb:KR3k0013_WYG_878-13a>¶
計以為衆不可蓋(蓋覆/蔽也)竊自薄陋不敢道也若子行必¶
往見王長君士無過此者矣鄒陽發寤於心曰敬諾辭¶
去不過梁徑至長安因客見王長君長君者王美人兄¶
也後封為蓋侯鄒陽留數日乗間而請曰(間謂空隙/無事之時)臣¶
為長君無使令於前故来侍也(使令謂役使之人/也令音力成反)愚戇¶
竊不自料願有謁也(料量也/謁告也)長君跪曰幸甚陽曰竊聞¶
長君弟得幸後宫天下無有(言獨一耳無/所比類也)而長君行迹¶
多不循道理者今袁盎事即窮竟梁王恐誅如此則太¶
<pb:KR3k0013_WYG_878-13b>¶
后怫鬱泣血無所發怒(怫欝藴積/也怫音佛)切齒側目於貴臣矣¶
臣恐長君危於累卵(累卵者言其将/隤而破碎也)竊為足下憂之長¶
君戄然曰將為之奈何(戄讀曰瞿音居具/反瞿然無守之貌)陽曰長君誠¶
能精思為上言之得無竟梁事長君必固自結於太后¶
太后厚徳長君入於骨髓而長君之弟幸於兩宫(太后/宫帝)¶
(宫/也)金城之固也(言其榮寵無極不可/壊故取喻於金城也)又有存亾繼絶之¶
功徳布天下名施無窮願長君深自計之昔者舜之弟¶
象日以殺舜為事(言日日/欲殺也)及舜立為天子封之有庳(地/名)¶
<pb:KR3k0013_WYG_878-14a>¶
(也音鼻今鼻亭/是也在零陵)夫仁人之於兄弟無藏怒無宿怨親愛¶
而已是以後世稱之魯公子慶父使僕人殺子般(慶父/莊公)¶
(弟也子般莊公太子也僕人即鄧/扈樂也父讀曰甫般字與班同)獄有所歸(歸罪於鄧/扈樂也)¶
季友不探其情而誅焉(季友慶父之弟不探/慶父本情而誅扈樂)慶父親殺¶
閔公季子緩追免賊(慶父出奔季友縱而/不追免其賊亂之罪)春秋以為親¶
親之道也(公羊之説也言/季友親其兄也)魯哀姜薨於夷孔子曰齊桓公¶
法而不譎以為過也(哀姜莊公夫人也淫於三叔而豫/殺閔公齊人殺之於夷夷齊地也)¶
(法而不譎者言守法而行/不能用權以免其親也)以是説天子徼幸梁事不奏¶
<pb:KR3k0013_WYG_878-14b>¶
長君曰諾乗間入而言之及韓安國亦見長公主事果¶
得不治¶
寗乗齊人武帝時以方士待詔公車號東郭先生大將¶
軍衛青衛后兄也封為長平侯軍撃匈奴至餘吾水上¶
而還斬首捕虜有功来歸詔賜金千斤將軍出宫門先¶
生當道遮衛將軍車拜謁曰願白事將軍止車前先生¶
傍車言曰王夫人新得幸於上家貧今將軍得金千斤¶
誠以其半賜王夫人之親人主聞之必喜此所謂奇筞¶
<pb:KR3k0013_WYG_878-15a>¶
便計也衛將軍謝之曰先生幸告之以便計請奉教於¶
是衛將軍乃以五百金為王夫人之親夀王夫人以聞¶
帝帝曰大將軍不知為此問之安所受計筞對曰受之¶
待詔者東郭先生詔召東郭先生拜以為郡都尉¶
後漢方望平陵人王莾末隗囂㩀隴右以望為軍師望¶
説囂曰足下欲承天順民輔漢而今起立者乃在南陽¶
王莾尚據長安雖欲以漢為名其實無所受命將何以¶
見信於衆宜急立髙廟稱臣奉祠所謂神道設教求助¶
<pb:KR3k0013_WYG_878-15b>¶
明神者也且禮有損益質文無常削地開兆茅茨土階¶
以致其肅敬雖未偹物神眀舎諸囂從其言¶
虞詡為懐令章帝元初中任尚為中郎將將羽林緹騎¶
五營子弟三千五百人代班雄屯三輔尚臨行詡説尚¶
曰使君頻奉國命討逐㓂賊三州屯兵二十餘萬人棄¶
農桑疲苦徭役而未有功效勞費日滋若此出不克誠¶
為君危之尚曰憂惶久矣不知所如詡曰兵法弱不攻¶
彊走不逐飛自然之勢也今虜皆騎馬日行數百里来¶
<pb:KR3k0013_WYG_878-16a>¶
如風雨去如絶弦以歩追之勢不相及所以曠而無功¶
也為使君計者莫如罷諸郡兵各令出錢數千二十人¶
共市一馬如此可舎甲胄馳輕兵以萬騎之衆逐數千¶
之虜追尾掩截其道自窮便人利事大功立矣尚大喜¶
即上言用其計乃遣輕騎鈔撃杜季貢於丁奚城斬首¶
四百餘級獲牛馬羊數萬頭¶
鮑信靈帝末為騎都尉大將軍何進遣信所在募兵㑹¶
董卓殺執金吾丁原并其衆故京都兵權惟在卓信謂¶
<pb:KR3k0013_WYG_878-16b>¶
袁紹曰卓擁彊兵有異志今不早圗將為所制及其初¶
至疲勞襲之可禽也紹畏卓不敢發信遂還鄉里¶
張𤣥字處虚獻帝中平二年司空張温以車騎將軍出¶
征凉州賊邊章等將行𤣥自田廬被褐帶索要説温曰¶
天下㓂賊雲起豈不以黄門常侍無道故耶聞中貴人¶
公卿以下當出祖道於平樂觀明公總天下威重握六¶
師之要若於中坐酒酣鳴金鼔整行陣召軍正執有罪¶
者誅之引兵還屯都亭以次翦除中官觧天下之倒懸¶
<pb:KR3k0013_WYG_878-17a>¶
報海内之怨毒然後顯用隐逸中正之士則邊章之徒¶
宛轉股掌之上矣温聞之大震不能對良久謂𤣥曰處¶
虚非不悦子之言顧吾不能行如何𤣥乃歎曰事行則¶
為福不行則為賊今與公長辭矣即仰藥欲飲之温前¶
執其手曰子忠於我我不能用是吾罪也子何為當然¶
且出口不行之言誰人知之𤣥遂去¶
逄紀為渤海太守袁紹客時韓馥據冀州紀説紹曰夫¶
舉大事非據一州無以自立今冀部彊實而韓馥庸才¶
<pb:KR3k0013_WYG_878-17b>¶
可密要公孫瓚將兵南下馥聞必駭懼并遣辯士為陳¶
禍福馥迫於倉卒必懼因據其位紹然之益親紀即以¶
書與瓉瓉遂引兵而至外託董卓而隂謀襲馥馥果以¶
冀州讓紹¶
蒯良中盧人劉表之初為荆州也江南宗賊盛(宗黨共/為賊)¶
袁術屯魯陽盡有南陽之衆吳人蘇代領長沙太守貝¶
羽為華容長各阻兵作亂表初到單馬入宜城而延蒯¶
良與同縣人蒯越襄陽人蔡瑁與謀表曰宗賊甚盛而¶
<pb:KR3k0013_WYG_878-18a>¶
衆不附袁術因之禍今至矣吾欲徵兵恐不集其筞安¶
出良曰衆不附者仁不足也附而不治者義不足也茍¶
仁義之道行百姓歸之如水之趨下何患所以之不足¶
而問與兵與策乎表顧問越越曰治平者先仁義治亂¶
者先權謀兵不在多在得人也袁術勇而無斷蘇代貝¶
羽皆武人不足慮宗賊帥多貪暴為下所患越有所素¶
飬者使示之以利必以衆来君誅其無道撫而用之一州¶
之人有樂存之心聞君盛徳必襁負而至矣兵集衆附¶
<pb:KR3k0013_WYG_878-18b>¶
南據江陵北守㐮陽荆州八郡可傳檄而定術等雖至¶
無能為也表曰子柔之言雍季之倫也異度之計舅犯¶
之謀也遂使越遣人誘宗賊至者十五人皆斬之襲¶
取其衆或即授部曲惟江夏賊張虎陳坐擁衆據㐮陽¶
表乃使越與龎季單騎往説降之江南遂悉平¶
許劭字子將汝南平輿人獻帝時揚州刺史劉繇為孫¶
策所逐繇將奔㑹稽劭曰㑹稽富寔筞之所貪且窮在¶
海隅不可往也不如豫章北連豫壌西接荆州若收合¶
<pb:KR3k0013_WYG_878-19a>¶
吏民遣使貢獻與兖州相聞雖有袁公路隔在其間其¶
人豺狼不能久也足下受王命孟德景升必相收濟繇¶
從之將奔豫章又使笮融助朱皓討劉表所用太守諸¶
葛𤣥劭謂繇曰笮融出軍不顧名義者也朱文明(皓/字)善¶
推誠以信人宜使密防之融到果詐殺皓代領郡事¶
　¶
　¶
　¶
<pb:KR3k0013_WYG_878-19b>¶
　¶
　¶
　¶
　¶
　¶
　¶
　¶
　册府元龜卷八百七十八¶
