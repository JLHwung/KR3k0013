# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:22.121136
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百六十五
<pb:KR3k0013_WYG_565-1a>¶
欽定四庫全書¶
　册府元龜卷五百六十五　宋　王欽若等　撰¶
　　掌禮部¶
　　　作樂¶
易曰先王以作樂崇徳殷薦之上帝傳曰功成作樂又¶
云移風易俗莫善於樂葢古之應期運改正朔一統類¶
恊羣志未有不正金石之聲定綴兆之容以象乎功徳¶
以和乎人神者也三五而降因革殊制曷甞不參考鍾¶
<pb:KR3k0013_WYG_565-1b>¶
律推本天理和聲而通乎政成文而恊於雅以共祀事¶
以導物情與徳音而共流偕禮容而為盛至於干戚羽¶
旄之物鏗鏘鼓舞之變損益云異㳂襲不同若乃宣暢¶
乎欎堙祓飾乎宴喜以節百事以行八風法象之所存¶
治道之所出非可以暫廢者也¶
朱㐮氏之治天下也(朱㐮氏古天子/炎帝之别號)多風陽氣畜積萬¶
物散解果實不成(觧落也有/覈曰果)故士達作為五絃之瑟以¶
和隂陽以定羣生(士達朱/㐮氏臣)¶
<pb:KR3k0013_WYG_565-2a>¶
葛天氏之樂三人操牛尾投足以歌八闋(葛天氏古帝/名也投足猶)¶
(&KR0008;足闋/終也)一曰載民二曰𤣥鳥三曰遂草木四曰奮五曰¶
敬天常六曰達帝功七曰依地徳八曰總禽獸之極(樂/之)¶
(八篇/名也)¶
伏羲樂名扶來亦曰立基(一云伏羲有/網罟之詠)¶
神農樂名扶持亦曰下謀(一云神農/有五絃)¶
黄帝令伶倫作為律(伶倫黄/帝臣也)伶倫自大夏之西(大夏西/方之山)¶
乃之阮隃之隂(阮隃山名也/山北曰隂)取竹於谿谷以生空竅厚¶
<pb:KR3k0013_WYG_565-2b>¶
鈞者㫁两節間(竹生谿谷者取鈞㫁两節間/以為鍾律管也谿或作嶰)其長三寸¶
九分而吹之以為黄鍾之宫(㫁竹長三寸九分吹/之音中黄鍾之宫)日舎¶
少次制十二筒(六律六吕各有管故/曰十二筒舎或作含)以之阮隃之下聼¶
鳳鳥之鳴以别十二律其雄鳴為六雌鳴亦六以比黄¶
鍾之宫適合(合和/諧也)黄鍾之宫皆可以生之故曰黄鍾之¶
宫律吕之本也(法鳳之雌雄故律有隂陽上下相/生故曰黄鍾之宫皆可以生之也)黄帝又¶
令伶倫與榮將鑄十二鍾和五音以施英韶以仲春之月¶
乙卯之日日在奎始奏之命曰咸池(奏十二鍾樂/名謂之咸池)是時¶
<pb:KR3k0013_WYG_565-3a>¶
岐伯作皷吹葢短簫鐃歌(蔡邕曰軍樂也所以揚/徳建威勸士諷敵也)¶
少昊作大淵¶
顓頊生自若水實處空桑(處居也空/桑邑也)乃登為帝惟天之¶
合正風乃行(惟天之合德與/天合也風化也)其音若熈熈凄凄鏘鏘帝顓頊¶
好其音乃令飛龍效八風之音(八風八封/之風也)命之曰承雲(一云/顓頊)¶
(作六/英)以祭上帝(上帝昊/天上帝)乃命鱓先為樂倡(倡始/也)鱓乃偃¶
寢以其尾鼓其腹(鼓擊/也)其音英英(英英和/盛貌)帝嚳命咸黒¶
作為唐歌九招六列六英有倕作為擊皷鍾磬吹苓管¶
<pb:KR3k0013_WYG_565-3b>¶
壎箎鞀椎鍾帝嚳乃令人抃(两手相/擊曰抃)或鼓鼙擊鍾磬吹苓¶
展管箎因令鳳鳥天翟舞帝嚳大喜乃以康帝徳(康樂/安也)¶
帝堯立乃命質為樂質乃效山谿之音以歌(質當/為䕫)乃以¶
麇&KR1752;宜缶而皷之(鼓/擊)乃柎石擊石以象上帝玉磬之音¶
以舞百獸瞽叟乃拌五絃之瑟(拌猶/分)作為十五絃之瑟¶
命之曰大常以祭上帝(一云堯/作大章)又以隂多滯伏而湛積水道¶
壅塞不行其序(有洪水/之災)民氣鬱閼(閼遏/止也)筋骨瑟縮不達故¶
作為舞以宣道之¶
<pb:KR3k0013_WYG_565-4a>¶
帝舜作五絃之琴以歌南風(一云堯有十五絃之瑟舜/益以八絃為二十三絃之)¶
(瑟/)又命伯禹為司空四海之内咸戴帝舜之功於是禹¶
興九韶之樂(韶繼也言舜/能繼堯之徳)致異物鳳凰來翔又命䕫曰¶
汝典樂教胄子聲依永律和聲(聲謂五聲宫商角徵羽/也律謂六律六吕中十)¶
(二月之音氣也言/當依聲律以和樂)八音克諧無相奪倫神人以和䕫曰¶
戞擊鳴球摶拊琴瑟以詠祖考來格(戞擊所以作樂也/摶拊以韋為之實)¶
(所以節樂球玉磬此舜廟之樂民悦其化/神歆其祀禮偹樂和故以祖考來至明之)虞賔在位羣¶
后徳讓(丹朱為王者後故稱賔言與/諸侯助祭年爵同推先有徳)下管鼗皷合止柷¶
<pb:KR3k0013_WYG_565-4b>¶
敔(堂下樂也上/下各有樂)笙鏞以間鳥獸蹌蹌(鏞大鐘間缺也吹/笙擊鐘鳥獸化徳)¶
(相率而舞/蹌蹌然)簫韶九成鳳凰來儀(韶舜樂名言簫見細樂/之偹雄曰鳳雌曰凰靈)¶
(鳥也儀有容儀偹樂九奏而致/鳳凰則餘鳥不待九而率舞)䕫曰於予擊石拊石百¶
獸率舞庻尹允諧(尹正也象正官之長信皆和諧言神/人洽始於任賢治立以禮治成以樂)¶
(所以/太平)又云䕫始作樂以賞諸侯¶
夏禹命臯陶作夏籥九成以昭其功(一云/九夏)¶
殷湯命伊尹作大濩歌晨露循九招六列以見其善(大/濩)¶
(晨露九招六/列皆樂名也)¶
<pb:KR3k0013_WYG_565-5a>¶
周文王始居岐山之陽躬行召南之教以成王業至三¶
分天下乃宣周南召南之化本其徳之初刑于寡妻至¶
于兄弟以御于家邦故謂之鄉樂用之房中¶
武王作大武(武王以功/定天下也)又奏象舞象用兵時刺伐之舞¶
故作維清之詩焉¶
成王始作樂而合乎祖作有瞽之詩(王者治定制禮功/成作樂合者大合)¶
(諸樂而/除之)諸侯助祭遣於廟作臣工之詩¶
周公居攝既成雒邑朝諸侯率以祀文王作清廟之詩¶
<pb:KR3k0013_WYG_565-5b>¶
以歌焉又作勺(言勺先祖/之道也)又有房中之樂以歌后妃之¶
徳春官大司樂教國子舞(公卿大夫/之子弟也)舞雲門大卷大咸¶
大韶大夏大濩大武(此周所以存六代之樂黄帝曰雲/門大卷黄帝能成名萬物以明民)¶
(共財言其徳如雲之所/自出民得以有族類也)以六律六同五聲八音六舞大¶
合樂以致鬼神示以和邦國以諧萬民以安賔客以悦逺¶
人以作動物(六律合陽聲者六同合隂聲者此十二者/以銅為管轉而相生黄鍾為首其律長九)¶
(寸各因而三之上生者三分益一分下生者三分去一/分焉國語曰律所以立均出度也古之神瞽考中聲而)¶
(量之以制度律均鍾吕以中聲定律以律立鍾之均也/大合樂者謂徧作六代之樂也以冬日至作之致天神)¶
<pb:KR3k0013_WYG_565-6a>¶
(人鬼以夏日至作之致地祗物鬽動物羽羸之屬虞書/曰䕫曰戞擊鳴球摶拊琴瑟以詠祖考來格虞賔在位)¶
(群侯徳讓下管鼗皷合止柷敔於予擊石拊石百/獸率舞庻尹允諧此其於宗廟九奏效應之也)乃分¶
樂而序之以祭以享以祀(分謂各用/一代之樂)乃奏黄鍾歌大吕¶
舞雲門以祀天神(以黄鍾之鍾大吕聲為之均也黄鍾/陽聲之首大吕為之合奏之以祀天)¶
(神導之也天神五帝及日月星辰王者又各以夏正月/祀其所受命之帝於南郊尊之也孝經説曰王者祀天)¶
(於南郊就/陽位是也)乃奏太蔟歌應鍾舞咸池以祭地祗(太蔟陽/聲第二)¶
(者應鍾為之合咸池大咸地祗所/祭于北郊謂神州之神及社稷也)乃奏姑洗歌南吕舞¶
大韶以祀四望(姑洗陽聲第三者南吕為之合四望王/之四鎮四瀆此言祀者司中司命風師)¶
<pb:KR3k0013_WYG_565-6b>¶
(雨師或亦用/此樂也歟)乃奏㽔賔歌函鍾舞大夏以祭山川(㽔賔/陽聲)¶
(第四者函鍾為之/合函鍾一名林鍾)乃奏夷則歌小吕舞大濩以享先妣¶
(夷則陽聲第五者小吕為之合小吕一名中吕先妣姜/嫄履大人跡感神靈而生后稷是周之先毋也周立廟)¶
(自后稷為始祖姜嫄無所妃是以特/立廟而祭之謂之閟宫閟神之也)乃奏無射歌夾鍾¶
舞大武以享先祖(無射陽聲之下也夾鍾為之合夾/鍾一名圜鍾先祖謂先公先王也)王¶
出入則令奏王夏尸出入則令奏肆夏牲出入則令奏¶
昭夏(三夏皆/樂章名)凡日月食四鎮五嶽摧大傀異災諸侯薨¶
令去樂(四鎮山之重大者謂揚州之㑹稽青州之沂州/山幽州之毉無閭冀州之霍山五岳岱在兖)¶
<pb:KR3k0013_WYG_565-7a>¶
(衡在荆州嵩在豫州華在雍州恒在并州傀猶怪也大/怪之異災謂天地之竒變若星辰奔霣及地震裂為害)¶
(者去樂藏之也春秋傳曰壬午猶繹萬入/去籥萬言入則去者不入藏之可知也)大札大災大¶
㓙大臣死凡國之大憂令弛懸(札疫厲也㓙年也災水/火弛釋下之若今休兵)¶
(皷之/為也)¶
秦始皇更周房中樂名曰夀人又更周舞名曰五行舞¶
漢髙祖時叔孫通因秦樂人制宗廟大祝迎神於廟門¶
奏嘉至(嘉善也善/神之至也)皇帝入廟門奏永至以為行歩之節¶
猶古采齊肆夏(歌樂在/逸詩)乾豆上奏登歌獨上歌不以筦¶
<pb:KR3k0013_WYG_565-7b>¶
絃亂人聲欲在位者徧聞之猶古清廟之歌也登歌再¶
終下奏休成之樂(叔孫通所/奏作也)美神明既享也皇帝就酒¶
東廂㘴定奏永安之樂美禮已成也又有房中祠樂歌¶
髙祖唐山夫人所作也(唐山姓也周有房中樂至秦名/曰夀人凡樂樂其所自生禮不)¶
(&KR0111;其本髙祖樂楚聲/故房中樂楚聲也)¶
四年作武徳舞以象天下樂已行武以除亂也(髙祖/初奏)¶
六年更舜韶舞曰文始以示不相襲也又作昭容樂禮¶
容樂昭容者猶古之昭夏主出武徳舞(言昭容樂生/於武徳舞)禮¶
<pb:KR3k0013_WYG_565-8a>¶
容者主出文始五行舞(舞入無樂者将至至尊之前不/敢以樂也出用樂者言舞不失)¶
(節能以樂終也大/抵皆因秦舊事焉)¶
十一年髙祖破英布軍還過沛置酒沛宫與故人父老¶
相樂醉酒歡哀作風起之詩令沛中僮兒一百二十人¶
習而歌之¶
惠帝二年使樂府令夏侯寛備其簫管更房中樂為安世¶
樂¶
文帝時樂人竇公(桓譚新論云竇公年八十歳兩目皆/昏文帝竒之問曰何至此對曰臣年)¶
<pb:KR3k0013_WYG_565-8b>¶
(十三失明父母哀其不及衆/教鼔琴臣導引無所服餌)獻其書乃周官大宗伯之¶
大司樂章也帝自造四時舞以示天下之安和也¶
景帝元年十月詔髙廟酎武徳文始五行之舞孝惠廟¶
酎奏文始五行之舞孝文廟奏昭徳之舞(昭明也以/明休徳)¶
武帝定郊祀之禮乃立樂府(始置之也樂府/之名葢於此起)采詩夜誦¶
(采詩采取百姓謳歌以知政教得失也夜誦/者其言辭或秘不可宣露故於夜中歌誦也)有趙代秦¶
楚之謳初李延年以好音見帝善之下公卿議曰民間¶
祀有皷舞樂今郊祀而無樂豈稱乎公卿曰古者祠天¶
<pb:KR3k0013_WYG_565-9a>¶
地皆有樂而神祗可得而禮或曰泰帝使素女鼓五十¶
絃瑟悲帝禁不止(泰帝一謂泰吴也不/止謂不能自止也)故破其瑟為¶
二十五絃於是塞南越禱祠泰一后土始用樂舞益召¶
歌兒作二十五絃及坎篌瑟自此起延年為恊律都尉¶
多舉司馬相如等數十人迭為詩賦略論律吕以合八¶
音之調作十九章之歌以正月上辛用事甘泉圜丘使¶
童男女七十人俱歌昏祠至明(十九章歌練時日一帝/臨二青陽三朱明四西)¶
(顥五𤣥冥六維泰七天地八日出入九天馬十天門十/一景星十二齋房十三后皇十四華&KR0974;&KR0974;十五五神十)¶
<pb:KR3k0013_WYG_565-9b>¶
(六朝隴首十七象載/瑜十八赤蛟十九)又作安世房中歌十七章是時河¶
間獻王徳有雅材亦以為治道非禮樂不成因獻所集¶
雅樂(一云河間獻王好儒與毛生等共采周官及諸子/言樂事者以作樂記八佾之舞與所制不相逺)¶
天子下大樂官嘗存肄之(肄習/也)歳時以備數然不常御¶
常御及郊廟皆非雅聲(郊廟詩歌未有祖宗之事八音/調均又不恊於鍾律而内有掖)¶
(庭才人外有上林樂府/皆以鄭聲施於朝廷)¶
宣帝本始二年六月尊孝武廟為世宗廟奏盛徳文始¶
五行之舞¶
<pb:KR3k0013_WYG_565-10a>¶
成帝建始元年丞相匡衡奏罷鸞路龍鱗更定詩曰涓¶
選休成(涓除也除惡/選美成者也)又奏罷黻繡周張更定詩曰肅若¶
舊典是時謁者常山王禹世受河間樂能説其義其弟¶
子宋曄等上書言之下大夫博士平當等考試當以為¶
漢承秦滅道之後頼先帝聖徳博受兼聽修廢官立太¶
學河間獻王聘求幽隐修興雅樂以助化時大儒公孫¶
𢎞董仲舒等皆以為音中正雅立之太樂春秋鄉射作¶
於學官希濶不講(講謂論/習也)故曰公卿大夫觀聼者但聞¶
<pb:KR3k0013_WYG_565-10b>¶
鏗鏘不曉其意而欲以風諭衆庶其道無由(風化/也)是以¶
行之百有餘年徳化至今未成&KR0110;等守習孤學大指歸¶
於興助教化衰微之學興廢在人宜領屬雅樂以繼絶¶
表微(表顯/也)孔子曰人能𢎞道非道𢎞人(論語中孔/子之言)河間¶
區區小國藩臣(區區/小貌)以好學修古能有所存(存意於/禮樂)民¶
到於今稱之况於聖主廣被之資(被猶/覆也)脩起舊文放鄭¶
近雅述而不作信而好古於以風示海内揚名後世誠¶
非小功小美也事下公卿以為迂逺難分明當議復寢¶
<pb:KR3k0013_WYG_565-11a>¶
是時鄭聲尤甚黄門名倡丙疆景武之屬富顯於世貴¶
戚五侯定陵富平外戚之家(五侯王鳯以下也定陵/淳于畏也富平張放也)滛¶
侈過度至與人主爭女樂¶
哀帝自為定陶王時性不好音及即位下詔曰惟世俗¶
奢泰文巧而鄭衛之聲興夫奢㤗則下不孫而國貧文¶
巧則趨末背本者衆鄭衛之聲興則滛辟之化流而欲¶
黎庶敦朴家給人足猶濁其源而求其清流豈不難哉¶
孔子不云乎放鄭聲鄭聲滛其罷樂府官郊祭樂及古¶
<pb:KR3k0013_WYG_565-11b>¶
兵法武樂在經非鄭衛之樂者條奏别屬他官丞相孔¶
光大司馬何武奏郊祭樂人員六十二人給祠南北郊¶
大樂皷員六人嘉至皷員十人邯郸皷員二人騎吹皷¶
員三人江南皷員二人淮南皷員四人巴俞皷員三十¶
六人(巴巴人也俞俞人也當髙祖初為漢王得巴俞人/並趫犍善舞與定三秦滅楚因存其武樂也巴俞)¶
(之樂因此始也巴即今/之巴州俞即今之俞州)歌皷員二十四人楚嚴皷員一¶
人梁皇皷員四人臨淮皷員三十五人兹邡皷員三人¶
凢皷十二員百二十八人朝賀置酒陳殿下應古兵法¶
<pb:KR3k0013_WYG_565-12a>¶
外郊祭員十三人諸族樂人兼雲招給祠南郊用六十¶
七人(招讀與/翹同)兼給事雅樂用四人夜誦員五人剛别拊¶
員二人給盛徳(剛及别拊/皆皷名也)主調箎員二人(箎以竹為之/七孔亦笛之)¶
(類/也)聼工以律知日冬夏至一人鐘工磬工簫工員各一¶
人僕射二人主領諸樂人皆不可罷竽工員三人一人¶
可罷(竽笙類也/三十六簧)琴工員五人三人可罷柱工員二人一¶
人可罷(柱工主筝/瑟之柱者)繩絃工員六人四人可罷(絃琴瑟之/絃繩言主)¶
(糾合作/之也)鄭四㑹員六十二人一人給事雅樂六十一人¶
<pb:KR3k0013_WYG_565-12b>¶
可罷張瑟員八人七人可罷安世樂皷員二十人十九人可¶
罷沛吹皷員十二人族歌皷員二十七人陳吹皷員十¶
三人商樂皷員十四人東海皷員十六人長樂皷員十¶
三人縵樂皷員十三人(縵樂雜/樂也)凢皷八員百二十八人¶
朝賀置酒陳前殿房中不應經法治竽員五人楚皷員¶
六人常從倡三十人常從象人四人(象人若今戯蝦/魚師子者也)詔¶
隨常從倡十六人秦倡員二十九人秦倡象人員三人¶
詔隨秦倡一人雅大人員九人朝賀置酒為樂楚四㑹¶
<pb:KR3k0013_WYG_565-13a>¶
員十七人巴四㑹員十二人銚四㑹員十二人(銚國/名)¶
齊四㑹員十九人秦謳員三人蔡謳員六人竽瑟鐘磬¶
員五人皆鄭聲可罷師學百四十二人其七十二人給¶
大官桐馬酒(桐音動以馬乳為酒撞桐乃成也馬駱/味如酒而飲之亦可醉故呼馬酒也)其¶
七十人可罷大凢八百二十九人其三百八十八人不¶
可罷可領屬大樂其四百四十一人不應經法成鄭衛¶
之聲皆可罷奏可¶
後漢光武建武十三年四月平公孫述傳送述瞽師郊¶
<pb:KR3k0013_WYG_565-13b>¶
廟樂器葆車輿輦於是法物始備(瞽無目之人也為樂/師取其無所見於聲)¶
(審也郊廟之器鐏彛之屬也樂器鐘磬之屬葆車謂上/建羽葆也合聚五采羽名為葆輿者車之總名也輦者)¶
(駕人以行法物謂大駕鹵簿儀/式也時草創未暇今得之始備)増廣郊祀髙皇帝配食¶
樂奏青陽朱明西皓𤣥冥雲翹育命舞北郊及祀明堂¶
並奏樂如南郊迎時五郊春歌青陽夏歌朱明竝舞雲¶
翹之舞秋歌西皓冬歌𤣥冥竝舞育命之舞季夏歌朱¶
明兼舞二舞¶
明帝永平三年八月戊辰改太樂官曰大予樂歌詩曲操¶
<pb:KR3k0013_WYG_565-14a>¶
以俟君子初帝即位博士曹襃上言漢再受命仍有封¶
禪之事而禮樂衰壊不可為後嗣法五帝不相㳂樂三¶
王不相襲禮大漢自制禮以示百世帝問制禮樂云何¶
充對曰河圖括地象曰有漢世禮樂文雅出尚書璇璣¶
鈐曰有帝漢出徳洽作樂名予帝善之是嵗公卿奏議¶
世祖廟登歌八佾舞功名東平王蒼以為漢制舊典宗¶
廟各奏其樂皆不相襲以明功徳秦為無道殘賊百姓¶
髙帝受命誅暴元元各得其所萬國咸熈作武徳之舞¶
<pb:KR3k0013_WYG_565-14b>¶
孝文皇帝躬行節儉除誹謗去肉刑澤施四海孝景皇¶
帝制昭徳之舞孝武皇帝功徳茂盛威震海外開地置¶
郡傳之無窮孝宣帝制盛德之舞光武皇帝受命中興¶
撥亂反正武暢方外震服百蠻戎狄奉貢宇内治平登¶
封告成修建三雍肅穆典祀功徳巍巍比隆前代以兵¶
平亂武功盛大歌所以詠德舞所以象功世祖廟樂名¶
曰大武之舞元命苞曰緣天地之所雜樂為之文典文¶
王之時民樂其興師征伐而詩人稱有武功樞璣鈐曰¶
<pb:KR3k0013_WYG_565-15a>¶
有帝漢出德洽作樂名與虞韶禹夏湯濩周武無異不¶
宜以名舞叶圖徵曰大樂必易詩傳曰頌言成也一章¶
成篇宜列德故登歌清廟一章也漢書百官頌所登御¶
者一章十四句依書文始五行武徳昭真修之舞節損¶
益前後之宜六十四節為舞曲副八佾之數十月烝祭¶
用其文始行之舞如故勿進武徳舞歌詩曰於穆世廟¶
肅雍顯清俊乂翼翼秉文之成越序上帝駿奔來寕建¶
立三雍封禪泰山章明圖䜟放唐之文休矣惟徳罔射¶
<pb:KR3k0013_WYG_565-15b>¶
恊同本支百世永保厥功詔書曰驃騎将軍議可進武¶
徳之舞如故也十月烝祭光武廟(冬祭曰烝烝衆也冬/物畢成可祭者衆)¶
初奏文始五行武徳之舞(文始舞者本舜韶舞也髙祖/六年更名曰文始其舞人執)¶
(羽籥五行者本周武舞也秦始皇二十六年更名曰五/行其舞人冠冕衣服法五行色武徳者髙祖四年作五)¶
(行武以除亂也其舞人干戚光武草創禮樂未備今始/奏之故云初也永平末散騎常侍劉劭著樂論十四篇)¶
(事成未上㑹帝/即位不施行)¶
章帝以永平十八年八月即位十二月有司奏尊明帝¶
廟曰顯宗其四時祫食於光武之堂間祀悉還更衣共進¶
<pb:KR3k0013_WYG_565-16a>¶
武徳之舞如孝文皇帝祫祭髙廟故事制曰可¶
建初二年七月太常丞鮑鄴上樂事下車騎将軍馬防¶
防奏言鄴上言王者飲食必湏四時五味故有食舉之¶
樂所以順天地養神明求福應也移風易俗莫善於樂¶
者天地之和不可久廢今官樂但有太蔟皆不應月律¶
作可十二月均各應其月氣乃能感天地和氣宜應明¶
帝始造靈臺六律候而未設其間樂經曰十二月行之¶
所以宣氣豐物也月開斗建之門而奏&KR0084;其律誠宜施¶
<pb:KR3k0013_WYG_565-16b>¶
行湏與待詔嚴崇及能作樂器者共作治之考工給所¶
直詔下太常太常上言作樂器直錢百四十六萬請太¶
㒒作成上之奏寢今明詔下臣防輙問鄴及待詔知音¶
律者皆言聖人作樂所以宣氣致和順隂陽也臣愚以¶
為可順上天之明待因歳首發太簇之律奏雅頌¶
之音以立太平以迎和氣其條貫甚備詔書以防言下¶
三公也(五年冬始行/月令迎氣樂)¶
元和元年𤣥武司馬班固奏籍田歌用周頌載芟祠先¶
<pb:KR3k0013_WYG_565-17a>¶
農¶
二年改宗廟樂¶
三年帝自作詩四篇一曰思齊皇姚二曰六騏驎三曰¶
竭肅雍四曰陟叱根合前六曲(故事食舉有鹿鳴承元/氣二曲合帝作四篇也)¶
以為宗廟食舉重來上陵二曲合八曲為上陵食舉减¶
宗廟食舉承元氣一曲加惟天之命天之歴數二曲合¶
七曲為殿中御食飯舉又漢大樂食舉十三曲一曰鹿¶
鳴二曰重來三曰初造四曰來安五曰歸來六曰逺期¶
<pb:KR3k0013_WYG_565-17b>¶
七曰有所思八曰明星九曰清凉十曰渉大海十一曰¶
大置十二曰承元氣十三曰海淡淡(魏氏及荀朂傅𤣥/竝為歌辭魏時以)¶
(逺期承元氣海淡淡/三曲多不通利之者)¶
和帝以章和二年二月即位三月有司奏章帝廟號曰¶
肅宗共進武徳之舞制曰可(漢自東京大亂絶無金石/之樂樂章亡缺不可復知)¶
(故光武而下/廟樂不可記)¶
順帝陽嘉二年十月庚午行禮辟雍奏應鍾始復黄鍾作樂¶
器隨月律(子為黄鍾律長九寸聲有輕重長短度量皆/出黄鍾隨月律謂月令正月律中太蔟二月)¶
<pb:KR3k0013_WYG_565-18a>¶
(律中夾鍾三月律中姑洗四月律中仲呂五月律中㽔/賔六月律中林鍾七月律中夷則八月律中南吕九月)¶
(律中無射十月律中應鍾十一月律中黄鍾十二月律/中大吕東觀記用元和已來音度不調脩復如舊典)¶
靈帝熹平四年正月中出雲臺十二門新詩下大予樂¶
官習誦被之聲音西園皷吹有李堅者能鞞舞舞末詳¶
所起然漢代已施於燕享矣傅毅張衡所賦皆其事也¶
舊曲有五篇一闗東有賢女二章和二年中三樂久長¶
四四方皇五殿前生桂樹¶
獻帝建安八年十月己巳公卿初迎冬於北郊(斯禮久/廢故曰)¶
<pb:KR3k0013_WYG_565-18b>¶
(初/)緫章始復備八佾舞(袁宏紀云迎氣北郊始用八佾/佾列也謂舞者之行列往因亂)¶
(廢今始備之緫章樂/官名古之安世樂)¶
魏太祖以後漢建安十八年魏國初建侍中王粲作登¶
歌安世詩先是太祖平荆州獲漢雅樂郎河南杜䕫能¶
識舊法以為軍謀祭酒使創定雅樂時又有散騎郎鄧¶
静尹齊善訓雅樂歌師尹胡能歌宗廟郊祀之曲舞師¶
馮肅服養曉知先代諸舞䕫悉揔領之逺詳經籍近採¶
故事考㑹古樂始設軒縣鐘磬¶
<pb:KR3k0013_WYG_565-19a>¶
文帝黄初元年公卿奏曰臣聞徳盛而化隆者則樂舞¶
足以象其形容音聲足以發其歌詠故薦之郊廟而鬼¶
神享其和用之朝廷則君臣樂其美使四海之内徧知¶
至徳之盛而光輝日新者禮樂之謂也故先王殷薦上¶
帝以配祖考盖當其時而制之矣周之末世上去唐虞¶
樂二千年韶箾南籥武象之樂正聲遺烈皆可得而論¶
也由斯言之禮樂之事弗可以己今太祖武皇帝樂宜¶
曰咸熈之舞咸皆也熈興也言應受命之運天下由之¶
<pb:KR3k0013_WYG_565-19b>¶
皆興也至於羣臣述徳論功建定烈祖之稱而未制樂¶
舞非所以昭徳紀功夫歌以詠徳舞以象事於文為文¶
於武為武兼乎文武聖徳所章明也臣等謹制樂名章¶
斌之舞昔簫韶九奏親於虞帝之庭武象大武亦振於¶
文武之作特以顯其徳教著其成功天下被服其光輝¶
習詠其風聲者也自漢髙祖文帝各逮其時而為武徳¶
因時之宜以當今成業之美播揚𢎞烈莫盛於章斌焉¶
樂志曰鐘磬干戚所以祭先王之廟又所獻酧報酢也¶
<pb:KR3k0013_WYG_565-20a>¶
在宗廟之中君臣莫不致敬族長之中長㓜無不從和¶
故仲尼荅賔牟賈之問曰周道四達禮樂交通傳云有¶
禘樂賔祭禮大享通用盛樂之明文也今事於天地宗¶
廟此三舞之然後乃合古制事神訓民之道開於萬代¶
其義益明又臣等思惟三舞宜有揔名可名大鈞之樂¶
鈞平也言大魏三世同功以至隆平也於名為美於義¶
為當尚書奏宜如所上帝初不許制章斌之樂三請乃¶
許之¶
<pb:KR3k0013_WYG_565-20b>¶
三年改漢巴渝舞曰昭武舞(漢髙祖自蜀漢将定三秦/閬中范因率賨人以從帝)¶
(為前鋒及定秦中封因為閬中侯復竇人七姓其俗喜/舞髙祖樂其猛鋭數觀其舞後使樂人習之閬中有渝)¶
(水因其所居故名曰巴渝舞曲曲有矛渝本歌曲安弩/渝本歌曲安臺本歌曲行辭本歌曲揔四篇其辭既古)¶
(莫能曉其句度魏初乃使軍謀祭酒王粲改創其詞巴/渝師李管仲王歌曲章試使聴之以考較歌曲而為之)¶
(改為矛渝新福歌曲弩渝新福歌曲安臺新福歌曲/行辭新福歌曲行辭以述魏德至是改名曰昭武)改¶
宗廟安世樂曰嘉止樂嘉至樂曰迎靈樂招容樂曰昭¶
業樂雲翹舞曰鳳翔舞育命舞曰靈應舞武徳舞曰武¶
煩舞文始舞曰大韶舞五行舞曰大武舞其衆歌詩多¶
<pb:KR3k0013_WYG_565-21a>¶
即前代之舊唯魏國初建如王粲改作所以類物表庸¶
而不忘其本者也凡音樂以舞為主自黄帝雲門以下¶
至於周文武皆大廟舞名也然則其所司之官皆曰大¶
樂所以揔領諸物不可以物名武皇帝廟樂未稱其議¶
定廟樂及樂舞舞者所執綴旒之制聲歌之詩務令詳¶
備樂官自如故為大樂大樂漢舊名後漢依䜟改大予¶
樂官至是改復舊¶
明帝太和中左延年改杜䕫三曲更自作聲節初䕫傳¶
<pb:KR3k0013_WYG_565-21b>¶
舊雅樂四曲一曰鹿鳴二曰騶虞三曰伐檀四曰文王¶
皆古聲辭延年改之其名雖存而聲實異唯因䕫鹿鳴¶
全不改易每正旦大㑹太尉奉璧羣后行禮東廂雅樂¶
郎作者是也(後乂改三篇之行禮詩第一曰於赫篇詠/武帝聲節與古鹿鳴同第二曰巍巍篇詠)¶
(文帝用延年所改騶虞聲第三曰洋洋篇詠明帝用延/年所改文王聲第四曰復用鹿鳴鹿鳴之聲重用而除)¶
(古伐/檀)¶
齊王景初元年尚書奏考覽三代禮樂遺曲據功象徳¶
奏作武始咸熈章斌三舞皆執羽籥武皇帝撥亂反正¶
<pb:KR3k0013_WYG_565-22a>¶
為魏太祖樂用武始之舞文皇帝應天受命為魏髙祖¶
用咸熈之舞明帝制作興治為魏烈祖樂用章斌之舞¶
三祖之廟萬世不毁是時尚書奏祀圓丘以下武始舞¶
者冕黒介幘𤣥衣裳白領袖絳領袖中衣絳合幅袴縫¶
&KR1611;黒韋鞮咸熈舞者冠委貌其餘服如前章斌舞者與¶
武始咸熈舞者同服奏於朝廷則武始舞者武冠赤介¶
幘生絳袍單衣絳領袖皂領袖中衣虎文畫合幅袴白¶
布&KR1611;黒韋鞮咸熈舞者進賢冠黒介幘生黄袍单衣白¶
<pb:KR3k0013_WYG_565-22b>¶
合幅袴其餘服如前奏可史臣案武始咸熈二舞冠制¶
不同而云章斌與武始咸熈同服不知何冠也侍中繆¶
襲又奏安世歌本漢時歌名今詩歌舞往詩之文則宜¶
變改案周禮注云安世樂猶周房中之樂也是以往昔¶
議者以房中歌后妃之徳所以風天下正夫婦宜改安¶
世之名曰正始之樂自魏國初建故侍中王粲所作登¶
歌安世詩專以思詠神靈及説神靈鑒享之意襲後又¶
依歌省讀漢安世歌詩亦説髙張四縣神來燕享嘉薦¶
<pb:KR3k0013_WYG_565-23a>¶
合儀永受厥福毋有二南后妃風化天下之言今思惟¶
往者謂房中為后妃之歌者恐失其意方祭祀娛神登¶
堂歌先祖功徳下堂歌詠燕享無事歌后妃之化也自¶
宜依其事以名其樂歌改安世歌曰享神歌奏可是年¶
尚書又奏曰文昭皇后廟置四縣之樂當銘顯其均族¶
次第依太祖廟之名號曰昭廟之具樂尚書奏曰禮婦¶
人繼夫之爵同牢配食者樂不異文昭皇后今雖别廟¶
至於宫懸樂器音均宜如襲議奏可散騎常侍王肅議¶
<pb:KR3k0013_WYG_565-23b>¶
曰王者以其禮制事天地今説者據周官單文為經國¶
大體懼其局而不知𢎞也漢武帝東廵封禪還祠太乙¶
于甘泉祭后土于汾隂皆盡用其樂説者為盡用宫縣¶
之樂也天地之性貴質者盖謂其器之不文耳不謂庶¶
物當復减之也禮天子宫縣舞八佾今祀圎丘方澤宜¶
以天子制設宫縣之樂八佾之舞衛臻繆襲左延年等¶
咸同肅議奏可肅又議曰説者以為周家祀天唯舞雲¶
門祭地唯舞咸池宗廟唯舞大武似失其義矣周禮賔¶
<pb:KR3k0013_WYG_565-24a>¶
客皆作備樂左傳王子頺享五大夫樂及徧舞六代之¶
樂也然則一㑹之日具作六代之樂矣天地宗廟事之¶
大者賓客燕㑹比之為細王制曰庶羞不踰牲燕衣不¶
踰祭服可以燕樂而踰天地宗廟之樂乎周官以六律¶
六同五聲八音六舞大合樂以致鬼神以和邦國以諧¶
萬民以安賔客以悦逺人夫六律六同五聲八音皆一¶
時而作之至於六舞獨分擘而用之所以不厭人心也¶
又周官韎師掌教韎樂祭祀則帥其屬而舞之大享亦¶
<pb:KR3k0013_WYG_565-24b>¶
如之韎東夷之樂也又鞮&KR0008;氏掌四夷之樂與其聲歌¶
祭祀則次而歌之燕亦如之四夷之樂乃入宗廟先代¶
之典獨不得用大享及燕日如之者明古今夷夏之樂¶
皆主之於宗廟而後播及其餘也夫作先王樂者貴能¶
包而用之納夷之樂者美徳廣之所及也髙皇大皇帝¶
髙祖太祖文昭廟皆宜兼用先代及武始大均之舞有¶
司奏宜如肅議奏可肅私造宗廟詩頌十二篇不歌先¶
是漢時有短簫鐃歌之樂其曲有朱鷺思悲翁艾如張¶
<pb:KR3k0013_WYG_565-25a>¶
上之囘雍離戰城南巫山髙上陵将進酒君馬黄芳樹¶
有所思雉子班聖人出上邪臨髙臺逺如期石留務成¶
𤣥雲黄爵行釣竿等曲列於皷吹多序戰陣之事及魏¶
受命改其十二曲使繆襲為詞述以功徳代漢改朱鷺¶
為楚之平言魏也改思悲翁為戰滎陽言曺公也改艾¶
如張為獲吕布言曹公東圍臨淮擒吕布也改上之囘¶
為克官渡言曹公與袁紹戰破之於官渡也改雍離為¶
舊邦言曹公勝袁紹於官渡還譙收藏死亡士卒也改¶
<pb:KR3k0013_WYG_565-25b>¶
戰城南為定武功言曹公初破鄴武功之定始乎此也¶
改巫山髙為屠栁城言曹公越北塞歴白檀破三郡烏¶
桓於栁城也改上陵為平南荆言曹公平荆州也改将¶
進酒為平闗中言曹公征馬超定闗中也改有所思為¶
應帝期言文帝以聖徳受命應運期也改芳樹為邕熈¶
言魏氏臨其國君臣邕穆庶績咸熈也改上邪為太和¶
言明帝繼體承統太和改元徳澤流布也其餘竝同舊¶
名¶
<pb:KR3k0013_WYG_565-26a>¶
吳大帝使韋昭製十二曲名以述功徳受命改朱鷺為¶
炎精缺言漢室衰孫堅奮迅猛志念在拯救王迹始乎¶
此也改思悲翁為漢之季言堅悼漢之㣲痛董卓之亂¶
興兵奮擊功盖海内也改艾如張為攄武師言大帝卒¶
父之業而征伐也改上之囘為烏林言魏武既破荆州¶
順流東下欲來争鋒大帝命将周瑜逆擊之於烏林而¶
破走也改戰城南為克皖城言魏武志圖并兼而大帝¶
親征破之於皖也改巫山髙為闗背徳言蜀將闗侯背¶
<pb:KR3k0013_WYG_565-26b>¶
弃吳徳大帝引師浮江而擒之也改上陵曲為通荆州¶
言大帝與蜀交好齊盟中有闗侯自失之&KR0317;終復初好¶
也改将進酒為章洪徳言大帝章其大徳而逺方來附¶
也改有所思為順歴數言大帝順籙圖之符而建大號¶
也改芳樹為承天命言其時主聖徳踐位道化至盛也¶
改上邪曲為𤣥化言其時主修文武則天而行仁澤流¶
洽天下喜樂也其餘亦用舊名不改¶
　册府元龜卷五百六十五¶
