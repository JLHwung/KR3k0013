# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:39.123262
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百十四
<pb:KR3k0013_WYG_914-1a>¶
欽定四庫全書¶
　冊府元龜卷九百十四　宋　王欽若等　撰¶
　　總録部¶
　　　　嗜酒　　酒失¶
　　　嗜酒¶
易曰飲酒濡首亦不知節也傳曰酒以成禮不繼以淫¶
盖先王之作酒醴所以奉明祀養髙年而已至於享賓¶
合歡一獻百拜飲而不醉良有以也若乃荒腆為務沈¶
<pb:KR3k0013_WYG_914-1b>¶
湎自恣俾晝作夜廢時亂日伐徳以致敗腐脅而無悔¶
者其惡已甚矣至有遭罹世難髙翔逺引&KR0356;味道腴隠¶
居求志矯抗以避禍沈冥而不耀陶然自得以酒為名¶
者斯又忘懐而獨善者也其或引滿舉白沈飲不亂决¶
事靡滯治讞益精亦天資所得無累於明矣然周書著¶
無彛之訓詩人有彼昏之譏誠在昔之深戒也¶
齊惠欒髙氏皆嗜酒(欒髙二族/皆出惠公)¶
伯有鄭大夫嗜酒為窟室(窟室/地室)而夜飲酒擊鐘焉朝至¶
<pb:KR3k0013_WYG_914-2a>¶
未巳朝者曰公焉在(家臣故謂/伯有為公)其人曰吾公在壑谷(壑/谷)¶
(窟/室)皆自朝布路而罷(布路/分散)既而朝(伯有朝/鄭君)則又將使子¶
晳如楚歸而飲酒子晳以駟氏之甲伐而焚之伯有奔¶
雍梁(雍梁/鄭地)醒而後知之遂奔許¶
子皮鄭大夫子皮之族飲酒無度(相尚以奢/相困以酒)¶
漢于定國為廷尉食酒至數石不亂(食酒者謂能多飲/費盡其酒猶云食)¶
(言流俗書本輙/改食字作飲字)冬月治讞飲酒益精明¶
陳遵為校尉封嘉威侯居長安中列侯近臣貴戚皆貴¶
<pb:KR3k0013_WYG_914-2b>¶
重之牧守當之官及郡國豪傑至京師者莫不相因到¶
遵門遵嗜酒每大飲賓客滿堂輙闗門取客車轄投井¶
中雖有急終不得去(既闗閉門又/投車轄也)嘗有部刺史奏事過¶
遵値其方飲刺史大窮候遵霑醉時突入見遵母(霑醉/言其)¶
(大醉/也)叩頭自白當對尚書有期㑹狀母迺令從後閣出¶
去遵大率常醉然事亦不廢¶
揚雄王莽時為大夫家素貧嗜酒人希至其門時有好¶
事者載酒肴從游學¶
<pb:KR3k0013_WYG_914-3a>¶
後漢楊政京兆人善説經書為人嗜酒不拘小節¶
丁冲為司𨽻校尉數過諸將飲羙酒不能醉爛腸死¶
鄭𤣥字康成北海髙宻人身長八尺飲酒一斛徴為大¶
司農不赴¶
盧植涿郡人常懐濟世志不好辭賦能飲酒一石為尚¶
書免官卒¶
魏徐邈為尚書郎時科禁酒而邈&KR0059;飲至沈醉校事趙¶
逹問以曹事邈曰中聖人逹白之太祖太祖甚怒渡遼¶
<pb:KR3k0013_WYG_914-3b>¶
將軍鮮于輔進曰平日醉客謂酒清者為聖人濁者為¶
賢人邈性脩慎偶醉言爾竟坐得免刑後為潁川典農¶
中郎將文帝幸許昌問邈曰頗復中聖人不邈對曰昔¶
子反斃於榖陽御叔罰於飲酒臣嗜同二子不能自懲¶
時復中之然宿瘤以醜見傳而臣以醉見識帝大笑¶
吳胡綜為侍中嗜酒酒後歡呼極意或推按引觴摶擊¶
左右大帝愛其才弗之責也¶
晉阮籍字嗣宗為文帝大將軍從事中郎聞步兵厨營¶
<pb:KR3k0013_WYG_914-4a>¶
人善釀有貯酒三百斛乃求為步兵校尉¶
阮咸字仲容籍之兄子諸阮皆能飲酒咸至宗人間共¶
集不復用杯觴斟酒以大盆盛之圓座相向大酌更飲¶
時有羣豕來飲其酒咸直接去其上便共飲之後為始¶
平太守卒¶
阮修字宣子咸之從弟常步行以百錢挂杖頭至酒店¶
便獨酣暢後為太子洗馬遇害¶
胡母輔之字彦國性嗜酒任縱不拘小節與王澄王敦¶
<pb:KR3k0013_WYG_914-4b>¶
庾敳俱為太尉王衍所昵號曰四友後為揚武將軍湘¶
州刺史卒¶
胡母謙之字子光輔之之子才學不及父而傲縱過之¶
至酣醉常呼其父字輔之亦不以介意譚者以為狂輔¶
之正酣飲謙之闚而厲聲曰彦國年老不得為爾將令¶
我凥背東壁輔之歡笑呼入與共飲其所為如此年未¶
三十卒(史無/官)¶
光逸字孟祖常投胡母輔之後以世難避亂渡江復依¶
<pb:KR3k0013_WYG_914-5a>¶
輔之初至屬輔之與謝鯤阮放畢卓羊曼桓彞阮孚散¶
髪裸袒閉室酣飲已累日逸將排户入守者不聽逸便¶
於戸外脱衣露頭於狗竇中窺之而大呌輔之驚曰他¶
人决不能爾必我孟祖也遽呼入遂與飲不舍晝夜時¶
人謂之八逹中興為給事中卒¶
畢卓字茂世新蔡鮦陽人少希放逹為胡母輔之所知¶
元帝太興末為吏部郎嘗飲酒廢職比舍郎釀熟卓因¶
醉夜至其甕間盜飲之為掌酒者所縳明旦視之乃畢¶
<pb:KR3k0013_WYG_914-5b>¶
吏部也遽釋其縳卓遂引主人宴於甕側致醉而去卓¶
嘗謂人曰得酒滿數百斛船四時甘味置兩頭右手持¶
酒杯左手持&KR0521;螯拍浮酒船中便足了一生矣¶
鄭泉字文淵陳郡人&KR0054;學有竒志而性嗜酒其閑居毎¶
日願得羙酒滿五百斛船以四時甘脆置兩頭反覆沒¶
飲之憊即住而啖肴膳酒斗升减随即益之不亦快乎¶
臨卒謂同類曰必𦵏我陶家之側庻百嵗之後化而成¶
土幸見取為酒壺實獲我心矣¶
<pb:KR3k0013_WYG_914-6a>¶
劉伶字伯倫不以家産有無介意嘗乘鹿車擕一壺酒¶
使人荷鍤而随之謂曰死便埋我嘗因渴甚求酒於其¶
妻妻損酒毁器涕泣諫曰君酒太過非攝生之道必宜¶
斷之伶曰善不能自禁惟當祝鬼神自誓爾便可具酒¶
肉妻從之伶跪祝曰天生劉伶以酒為名一飲一斛五¶
斗解酲婦兒之言慎不可聽仍引酒御肉隗然復醉嘗¶
醉與俗人相忤其人攘袂奮拳而徃伶徐曰雞肋不足¶
以安尊拳其人笑而止伶雖陶兀昬放而機應不差未¶
<pb:KR3k0013_WYG_914-6b>¶
嘗厝意文翰惟著酒徳頌一篇嘗為建威將軍後以夀¶
終¶
郭璞字景純性輕易不脩威儀嗜酒好色時或過度著¶
作郎于寳嘗誡之曰此非適性之道也璞曰吾所受有¶
本限用之嘗恐不得盡卿乃憂酒色之為害乎為王敦¶
記室叅軍被害¶
華嶠字叔駿為秘書監性嗜酒率嘗沈醉所撰後漢書¶
十典未成而終¶
<pb:KR3k0013_WYG_914-7a>¶
顧榮字彦先為廷尉正常縱酒酣暢謂友人張翰曰惟¶
酒可以忘憂但無如作病何爾¶
孔羣為中丞性嗜酒司徒王導嘗戒之曰卿常飲不見¶
酒家覆瓿布日月乆糜爛邪答曰公不見肉用糟淹更¶
堪乆邪嘗與親友書云今年田得七百石秫米不足了¶
麴糵事其沈湎如此¶
周顗為尚書右僕射頗以酒失畧無醒日時人號為三¶
日僕射顗在中朝時能飲酒一石及過江雖日醉毎稱¶
<pb:KR3k0013_WYG_914-7b>¶
無對偶有舊對從北來顗遇之欣然乃出二石酒共飲¶
各大醉及顗醒使視客已腐脅而死¶
王忱為荆州刺史酒醉輙累旬及醒則儼然端肅末年¶
尤嗜酒一飲連月不醒或裸體而遊毎歎三日不飲便¶
覺形神不相親也¶
王藴字叔仁孝武定皇后父為㑹稽内史素嗜酒末年¶
尤甚及在㑹稽畧少醒日¶
前燕皇甫真為侍中大尉飲酒至石餘不亂¶
<pb:KR3k0013_WYG_914-8a>¶
宋衡陽王義季為荆州刺史素嗜酒自彭城王義康廢¶
後遂為長夜之飲畧少醒日太祖累加詰責義季引愆¶
陳謝帝詔報之曰誰能無過改之為貴爾此非唯傷事¶
業亦自損性命世中比比皆汝所諳近長沙兄弟皆縁¶
此致故將軍蘇徽躭酒成疾旦夕待盡吾誡令禁斷并¶
給藥膳至今能立此自是可節之物但嗜者不能立志¶
裁割爾晉元帝人主尚能感王導之諫終身不復飲酒¶
汝既有羙尚加以吾意殷勤何至不能慨然深自勉厲¶
<pb:KR3k0013_WYG_914-8b>¶
乃復須嚴相割截生諸紛紜然後少止者幸可不至此¶
一門無此酣法汝於何得之臨書歎塞義季雖奉此㫖¶
酣縱如初遂以成疾帝又詔之曰汝飲積食少而素羸¶
多風常慮至此今果委頓縱不能以家國為懐近不復¶
顧性命之重可歎可恨豈復一條本望能以理自厲未¶
欲相苦爾令遣孫道𦙍就楊佛等令晨夕視汝并進止¶
湯食可開懐虗受慎勿隠避吾飽嘗見人斷酒無他慊¶
吸盖是當時甘嗜罔已之意爾今者憂怛正在性命未¶
<pb:KR3k0013_WYG_914-9a>¶
暇及羙業復何為吾煎毒至此耶義季終不改以至於¶
終¶
陶濳為彭澤令在縣公田悉種秫榖曰令吾常醉於酒¶
足矣妻子固請種秔乃使二頃五十畆種秫五十畆種¶
秔濳性嗜酒而家貧不能常得親舊知其如此或置酒¶
招之造飲輙盡期在必醉既醉而退曽不恡情去留江州¶
刺史王𢎞嘗欲識之不能致也濳嘗徃廬山𢎞令濳故¶
人龎通之賫酒具於半道栗里要之有脚疾使一門生¶
<pb:KR3k0013_WYG_914-9b>¶
二兒轝籃輿既至欣然便共飲酌俄頃𢎞至亦無忤也¶
先是顔延之為劉桺後軍功曹在尋陽與濳情欵後為¶
始安郡經過日日造濳毎徃必酣飲致醉臨去留二萬¶
錢與濳濳悉與酒家稍就取酒嘗九月九日無酒出宅¶
邉菊叢中坐乆值𢎞送酒至即便就酌醉而後歸濳不¶
解音聲而畜素琴一張毎有酒適輙撫弄以寄其意貴¶
賤造之者有酒輙設濳若先醉便語客我醉欲眠卿可¶
去其真率如此郡將候濳值其酒熟取頭上葛巾漉酒畢¶
<pb:KR3k0013_WYG_914-10a>¶
還復著之¶
檀韶為江州刺史嗜酒貪横所蒞無績髙祖嘉其合門¶
從義又弟道濟有大功故特見寵授¶
孔顗為安陸王子綏冠軍長史江夏内史顗為人使酒¶
仗氣毎醉輙彌日不醒僚類之間多所陵忽尤不能曲¶
意權幸莫不畏而疾之不治産業居嘗貧罄有無豐約¶
未嘗闗懐為二府長史典籖諮事不呼不敢前不令去¶
不敢去雖醉日居多而明曉政事醒時判决未嘗有壅¶
<pb:KR3k0013_WYG_914-10b>¶
衆咸云孔公一月二十九日醉勝他人二十九日醒也¶
孝武每欲引見先遣人覘其醒醉後顗反敗王晏斬之¶
東閣外臨死求酒曰此是平生所好¶
顔延之好飲酒不䕶細行年三十猶未婚又嘗乘羸牛¶
笨車逄子竣鹵簿即屛往道側又好騎馬遨遊里巷遇¶
知舊輙據案索酒得酒必頽然自得卒於金紫光禄大¶
夫¶
南齊沈文季為吳興太守文季飲酒至五斗妻王錫女¶
<pb:KR3k0013_WYG_914-11a>¶
飲酒亦至三斗文季與之對飲竟日而視事不廢¶
蔡約為冠軍將軍好飲酒夷淡不與世雜¶
梁臧盾善飲酒髙祖招延後進二十餘人置酒賦詩盾¶
以詩不成罰酒一斗盾飲盡顔色不變言笑自若時蕭介染¶
翰便成文無加㸃髙祖兩羙之曰臧盾之飲蕭介之文¶
即席之羙也卒於領軍將軍¶
蕭琛為侍中性通脱常自解竈事畢餘餕必陶然致醉¶
王瞻為吏部尚書頗嗜酒每飲或彌日精神朗暢不廢¶
<pb:KR3k0013_WYG_914-11b>¶
簿領髙祖毎稱瞻有三術射棊酒也¶
張率字士簡嗜酒事事寛恕於家務尤所忘懐為新安太¶
守卒¶
陳陳暄學不師受文才俊逸尤嗜酒無節操徧歴王公¶
門沈湎諠譊過差非度其兄子秀常憂之致書於暄友¶
人何胥兾以諷諌暄聞之與秀書曰旦見汝書與孝典¶
陳吾飲酒過差吾有此好五十餘年昔吳國張長公亦¶
稱躭嗜吾見張時伊已六十自言引滿大勝少年時吾¶
<pb:KR3k0013_WYG_914-12a>¶
今所進亦多於徃日老而彌篤唯吾與張季舒爾吾方¶
與此子交歡於地下汝欲反吾所志耶昔阮咸阮籍同¶
遊竹林宣子不聞斯言王湛能𤣥言巧騎武子呼為癡¶
叔何陳留之風不嗣太原之氣巋然翻成可怪吾既寂¶
寞當世朽病殘年産不異於顔原名未動於卿相若不¶
日飲醇酒復欲安歸汝以飲酒為非吾以不飲酒為過¶
昔周伯仁渡江唯三日醒吾不以為少鄭康成一飲三¶
百盃吾不以為多然洪醉之後有得有失成厮養之志¶
<pb:KR3k0013_WYG_914-12b>¶
是其得也使次公之狂是其失也吾嘗譬酒之猶水亦¶
可以濟舟亦可以覆舟故江諮議有言酒猶兵也兵可¶
千日而不用不可一日而不備酒可千日而不飲不可¶
一飲而不醉羙哉江公可與共論酒矣汝驚吾墮馬侍¶
中之門䧟池武陵之第徧布朝野自言焦悚丘也幸茍¶
有過人必知之吾生平所願身沒之後題吾墓云陳故¶
酒徒陳君之神道若斯志意豈避南征之不復賈誼之¶
慟哭者哉何水曹眼不識盃鐺吾口不離瓢杓汝寜與¶
<pb:KR3k0013_WYG_914-13a>¶
何同日而醒與吾同日而醉乎政言其醒可及其醉不¶
可及也速營糟丘吾將老焉爾無多言非爾所及¶
後魏劉尼為定州刺史在州清慎然率多酒醉治日甚¶
少¶
陸昶為光禄大夫昶無他才能惟飲酒為事¶
崔長謙好學脩立少有令名為尉景開府諮議叅軍晚¶
頗以酒為損¶
劉藻字彦先飲酒至一石不亂仕至太尉司馬¶
<pb:KR3k0013_WYG_914-13b>¶
元敏魏之宗室嗜酒多費家為之貧其壻柱國乙弗貴¶
大將軍大利稽祐家貲皆千萬毎營給之敏随即散盡¶
而帝不之責貴祐後遂絶之¶
北齊薛孤延為車騎將軍性好酒率多昏醉而以勇決¶
善戰每大軍征討常為前鋒故與彭劉韓潘同列¶
髙季式為濟州刺史豪率好酒又恃舉家勲功不拘檢¶
節與光州刺史李元忠生平逰欵在濟州夜飲憶元忠¶
乃開城門令左右乗驛馬持一壺酒徃光州勸元忠朝¶
<pb:KR3k0013_WYG_914-14a>¶
廷知而容之¶
李元忠為侍中雖居要任初不以物務干懐惟以聲酒¶
自娱大率常醉家事大小了不闗心園庭之内羅種果¶
藥親朋尋詣必留連宴賞毎挾彈擕壺遨逰里閈毎言¶
寧無食不可使我無酒阮步兵吾師也孔少府豈欺我¶
哉後自中書令復求為太常以其有音樂而多羙酒故¶
神武欲用為僕射文襄言其放達常醉不可委以臺閣¶
其子搔聞之請節酒元忠曰我言作僕射不勝飲酒樂¶
<pb:KR3k0013_WYG_914-14b>¶
爾愛僕射宜勿飲酒¶
盧懐道性輕率好酒頗有慕尚終於烏蘇鎮城都督¶
祖茂班之從父弟也頗有辭情然好酒性率不為時重¶
除給事中辭疾不就¶
顔之推好飲酒多狂縱不修邉幅時論以此少之後為¶
平原太守¶
隋裴政初仕周為少司憲能飲酒至數斗不亂簿案盈¶
几剖決如流¶
<pb:KR3k0013_WYG_914-15a>¶
唐劉黒闥貝州漳南人隋末無頼嗜酒好博奕不治産¶
業父兄患之¶
崔敬嗣則天時為房州刺史好飲酒中宗安置在州嘗¶
徳之及即位訪敬嗣已卒其子汪又嗜酒不堪任職且¶
授雒州司空又改五品慢官¶
李逈秀中宗朝為鴻臚卿晩溺於酒然公事不&KR0220;¶
李適之為刑部尚書雅好賓友飲酒一斗不亂夜則宴¶
賞晝則决公務庭無廢事¶
<pb:KR3k0013_WYG_914-15b>¶
崔咸為陜州刺史晨起飲酒至暮必大醉及夜分視事¶
無滯失者吏以為神入為右散騎常侍秘書監飲酒如¶
初¶
徐晦歴刑部兵部二侍郎同州刺史性彊直當官正守¶
惟嗜酒太過晚年䘮明遂至委廢¶
王源中為戸部侍郎翰林承㫖學士性頗嗜酒嘗召對¶
源中方沉醉不能及醉醒同列告之源中但懐憂惕殊¶
無悔恨他日又以醉不任赴召遂終不得大用¶
<pb:KR3k0013_WYG_914-16a>¶
　　　酒失¶
傳曰豢豕為酒非以為禍也而訟獄益繁則酒之流¶
生禍也故酣酒者大禹之訓日富者小雅所譏其敢崇¶
飲者周公之格言不及於亂者仲尼之申戒乃有沈湎¶
自恣荒腆不已狂藥内攻忮心中作惡言暴怒奮攘交¶
鬭忤世奸法蹈禍蒙耻至或臨戎而致敗殺人而不忌¶
曠廢官守夭閼生理者亦比比有之率用類次以為民¶
鑑¶
<pb:KR3k0013_WYG_914-16b>¶
夏仲康時羲和湎淫廢時亂日(羲氏和氏世掌天地四/時之官承太康之後沈)¶
(湎於酒過差非度𦙍/廢天時亂甲乙)徃征之(𦙍國/名)告於衆曰惟時羲和¶
顛覆厥徳(顛覆言/反倒也)沈亂於酒畔官離次(沈謂醉冥/失次位也)俶擾¶
天紀遐棄厥司(俶始擾亂遐逺也紀/謂時日司所主也)乃季秋月朔辰弗¶
集於房(辰日月所㑹房所舍之次/集合也不合即日食可知)瞽奏皷嗇夫馳庻人¶
走(凡日食天子伐皷於社責上公瞽樂官樂官進皷則/伐之嗇夫主幣之官馳取幣禮天神衆人走供救日)¶
(食之百/役也)羲和尸厥官罔聞知(主其官而無聞知於日/食之變異所以罪重)昏¶
迷於天象以干先王之誅(闇錯天象言昏/亂之甚干犯也)¶
<pb:KR3k0013_WYG_914-17a>¶
齊慶封好田而嗜酒與慶舍政(舍封子慶封當國/不自為政以付舍)則以¶
其内實遷於盧蒲嫳氏易内而飲酒(内實寳物妻妾/也移而居嫳家)數¶
日國遷朝焉(就於盧蒲/氏朝見封)¶
齊惠欒髙氏皆嗜酒(欒髙二族/皆出惠公)信内多怨(説婦人言/故多怨)¶
彊於陳鮑氏而惡之(惡陳/鮑)有告陳桓子曰子旗子良將¶
攻陳鮑亦告鮑氏桓子授甲而如鮑氏遭子良醉而騁¶
(欲及子良醉故/騁告鮑文子)遂見文子(文子/鮑國)則亦授甲矣使視二子¶
(二子子旗/子良也)則皆將飲酒桓子曰彼雖不信(彼傳/言者)聞我授¶
<pb:KR3k0013_WYG_914-17b>¶
甲則必逐我及其飲酒也先伐諸陳鮑方睦遂伐欒髙¶
氏¶
荆共王與晉厲公戰於鄢陵荆師敗共王傷臨戰司馬¶
子反渇而求飲豎陽榖(一云榖陽豎/子反内豎也)操參酒而進之(酒/器)¶
(受三升/曰參)子反曰訾退酒也豎陽榖曰非酒也反曰訾退¶
却豎陽榖又曰非酒也子反受而飲之子反之為人也¶
嗜酒甘而不能絶於口醉戰既罷共王欲復戰而謀使¶
召司馬子反子反辭以心疾共王駕而徃視之入幄中¶
<pb:KR3k0013_WYG_914-18a>¶
聞酒氣臭而還曰今日之戰不榖親傷所恃者司馬也¶
而司馬又若此是忘荆國之社稷而不恤吾衆也不榖¶
無與復戰矣於是罷師去之斬司馬子反以為戮故竪¶
陽榖之進酒也非以醉子反也其心以忠也而適足殺¶
之故曰小忠大忠之賊也(左傳云榖陽豎獻飲於子反/子反醉而不能見王曰天敗)¶
(楚也夫余不可以待乃宵遁楚世家云晉敗楚射中共/王目共王召將軍子反子反嗜酒從者豎陽榖進酒醉)¶
(王怒射殺子/反遂罷兵歸)¶
知伯晉大夫伐鄭趙簡子疾使太子毋卹將而圍鄭知¶
<pb:KR3k0013_WYG_914-18b>¶
伯醉以酒灌擊毋卹羣臣請死之毋卹曰君所以置毋¶
䘏為能忍訽然亦愠知伯知伯歸因謂簡子使廢毋¶
卹簡子不聽毋卹繇此怨知伯¶
漢灌夫為太僕與長樂衛尉竇甫飲輕重不得(謂飲酒/禮數輕)¶
(重不得/其平也)夫醉搏甫(搏以手/擊之)甫竇太后昆弟武帝恐太后¶
誅夫徙夫為燕相數嵗坐法去家居長安夫為人剛直¶
使酒不好面䛕貴戚諸勢在已之右欲必陵之士在已¶
左愈貧賤尤益禮敬夫家居雖富然失勢賓客益衰及¶
<pb:KR3k0013_WYG_914-19a>¶
魏其侯(竇嬰/也)失勢亦欲倚夫引繩披根生平慕之後棄¶
者夫亦倚魏其而通列侯宗室為名髙兩人相為引¶
重其游如父子然相得驩甚無厭恨相知晩夫嘗有服¶
過丞相蚡(田蚡/也)丞相從容曰吾欲與仲孺過魏其侯㑹¶
仲孺有服夫曰將軍乃肯幸臨况魏其侯夫安敢以服¶
為解請語魏其侯帳具將軍旦日蚤臨武安許諾(武安/侯田)¶
(蚡/也)夫具語魏其侯如所謂武安侯魏其與夫人益市牛¶
酒夜灑掃早帳具至旦平明令門下伺候至日中丞相¶
<pb:KR3k0013_WYG_914-19b>¶
不來魏其謂夫曰丞相豈忘之哉夫不懌曰夫以服請¶
宜徃乃駕自徃迎丞相丞相特前戱許灌夫殊無意徃¶
及至門丞相尚卧於是夫入見曰將軍昨日幸許過魏¶
其魏其夫妻治具自旦至今未敢嘗食武安鄂(一作/悟)謝¶
曰吾昨日醉忽忘與仲孺言乃駕徃及飲酒酣夫起舞¶
屬丞相丞相不起夫從坐上語侵之魏其乃扶灌夫去¶
謝丞相丞相卒飲至夜極驩而去丞相嘗使籍福請魏¶
其城南田不得繇此怨灌夫魏其後丞相娶燕王女為¶
<pb:KR3k0013_WYG_914-20a>¶
夫人有太后詔召列侯宗室皆徃賀魏其侯過灌夫與¶
俱夫謝曰夫數以酒失得過丞相今者又與夫有郄魏¶
其曰事已解強與俱飲酒酣武安起為夀坐皆避席伏已¶
魏其侯為夀獨故人避席爾餘半膝席灌夫不悦行酒¶
至武安武安膝席曰不能滿觴夫怒因嘻笑曰將軍貴¶
人也屬之(屬一/作畢)時武安不肯行酒次至臨汝侯(灌嬰孫/名賢)¶
臨汝侯方與程不識耳語又不避席夫無所發怒乃罵¶
臨汝侯曰生平毁程不識不直一錢今日長者為夀乃¶
<pb:KR3k0013_WYG_914-20b>¶
效女兒呫囁耳語武安謂灌夫曰程李俱東西宫衛尉¶
今衆辱程將軍仲孺獨不為李將軍地乎灌夫曰今日¶
斬頭䧟胷何知程李乎坐乃起更衣稍稍去夫出武安¶
遂怒廼戱騎縛夫(戯讀曰麾謂指/麾命之收縛也)繫居室(署名屬/少府)棄市¶
(事具總録/忿争門)¶
于永丞相定國之子少時嗜酒多過失以父任為侍中¶
中郎將¶
匡衡子昌為越騎校尉醉殺人繫詔獄越騎官屬與昌¶
<pb:KR3k0013_WYG_914-21a>¶
弟且謀簒昌(逆取/曰篡)事發覺衡時為丞相免冠徒跣待罪¶
後漢光武時馬武為捕虜將軍嗜酒闊逹敢言醉在御¶
前面折同列言其短長無所避忌帝故縱之以為笑樂¶
吳陳勤為凌統督將統當擊賊圍先期統與勤㑹飲酒¶
勤剛勇任氣因督祭酒陵轢一坐舉罰不以其道統疾¶
其侮慢面折不為用勤怒　詈統及其父操統流涕不¶
答衆因罷出勤乘酒㓙悖又於道路辱統統不能忍引¶
刀斫勤數日不死及當攻屯統曰非死無以謝罪乃率¶
<pb:KR3k0013_WYG_914-21b>¶
厲士卒身當矢石所攻一面應時披壊諸將乘勝遂大¶
破之還自拘於軍正權壯其果毅許以功贖罪¶
虞翻字仲翔為騎都尉性疏直數有酒失¶
晉庾純為河南尹以司空賈充姦佞與任敳共舉充西¶
鎮闗中充繇是不平充嘗宴朝士而純後至充謂曰君¶
行嘗居人前今何以在後純曰且有小市井事不了是¶
以來後世言純之先嘗有伍伯者充之先有市魁者充¶
純以此相譏焉充自以位隆望重意殊不平及純行酒¶
<pb:KR3k0013_WYG_914-22a>¶
充不時飲純曰長者為夀何敢爾乎充曰父老不歸供¶
養將何言也純因發怒曰賈充天下兇兇繇爾一人充¶
曰充輔佐二世蕩平巴蜀有何罪而天下為之兇兇純¶
曰髙貴鄉公何在衆坐因罷充左右欲執純中䕶軍羊¶
琇侍中王濟佑之因得出充慙怒上表解職純懼上河¶
南尹闗内侯印綬上表自劾曰司空公賈充請諸卿校¶
并及臣臣不自量飲酒過多醉亂行酒重酌於公公不¶
肯飲言語徃來公遂訶臣父老不歸供養卿為無天地¶
<pb:KR3k0013_WYG_914-22b>¶
臣不服罪自引而更忿怒厲聲名公臨時諠譊遂至荒¶
越禮八十月制誠以衰老之年變難無常也臣不惟生¶
育之恩求養老父而懐禄貪榮烏鳥之不若充為三公¶
論道興化以教義責臣是也而以枉錯直居下犯上醉¶
酒迷荒昏亂儀度臣得以凡才擢授顯任易戒濡首論¶
誨酒困而臣聞義不服過言盈庭黷慢台司違犯憲度¶
不可以訓請臺免臣官廷尉結罪大鴻臚削爵土勅身¶
不謹伏湏罪誅御史中丞孔恂劾純請免官詔曰先王¶
<pb:KR3k0013_WYG_914-23a>¶
崇尊卑之禮明貴賤之序著温克之徳記沈酗之禍所¶
以光宣道化示人軌儀也昔廣漢陵慢宰相獲犯上之¶
刑灌夫託醉肆忿致誅斃之罪純以凡才備位卿尹不¶
惟謙敬之節不忌覆車之誡陵上無禮悖言自口宜加¶
顯黜以肅朝倫遂免純官¶
孫季舒為長水校尉時石崇以功臣子有才氣與裴楷¶
志趣各異不與之交季舒嘗酣讌慢慠過度崇欲表免¶
之楷聞之謂崇曰足下飲人狂藥責人正禮不亦乖乎¶
<pb:KR3k0013_WYG_914-23b>¶
乃止¶
周顗字伯仁中興遷為吏部尚書以醉酒為有司所糾¶
白衣領職後為左僕射領吏部元帝讌羣公於西堂酒¶
酣從容曰今日名臣共集何如堯舜時耶顗因醉厲聲¶
曰今雖同人主何得復比聖世帝大怒而起手詔付廷¶
尉將加戮累日方赦之尋為䕶軍將軍尚書紀瞻置酒¶
請顗及王導等顗荒醉失儀復為有司所奏詔曰顗參¶
副朝右職掌銓衡當敬慎徳音式是百辟屢以酒過為¶
<pb:KR3k0013_WYG_914-24a>¶
有司所繩吾亮其極歡之情然亦是濡首之戒也顗必¶
能克巳復禮者今不加黜責初顗以雅望獲海内盛名¶
後頗以酒失為僕射略無醒日時人號為三日僕射庾¶
亮曰周侯末年所為鳯徳之衰也¶
王澄為荆州刺史聞郭舒名引為别駕澄終日酣飲不¶
以衆務在意荆土士人宗廞嘗因酒忤澄澄怒叱左右¶
棒廞舒厲色謂左右曰使君過醉汝輩何敢妄動澄恚¶
曰别駕狂耶誑言我醉因遣搯其鼻炙其眉頭舒跪而¶
<pb:KR3k0013_WYG_914-24b>¶
受之澄意少釋而廞遂得免¶
後趙徐光為石勒記室㕘軍石勒如苑鄉召光光醉不¶
至以光物情所湊常不平之因此發怒退為牙門勒自¶
苑鄉如鄴徐光侍直愠然攘袂振紛仰視不顧勒因而¶
惡之讓光曰何負卿而敢怏怏邪於是幽光并其妻子¶
於獄¶
宋謝超宗為人仗才使酒多所陵忽在直省常醉帝召¶
見語及北方事超宗曰虜動來二十年矣佛出亦無如¶
<pb:KR3k0013_WYG_914-25a>¶
之何以失儀出為南郡王中軍司馬¶
顔延之好飲酒不拘細行何尚之為侍中在直延之以¶
前永嘉太守醉詣焉尚之望見便陽眠延之發簾熟視¶
曰朽木難雕尚之謂左右曰此人醉甚可畏故為國子¶
祭酒司徒在長史坐買人田不肯還直尚書左丞荀赤松奏¶
延之沈迷麴蘖詆毁朝士預宴班觴肆詈上席請以訟¶
田不實免所居官詔可故為太常沙門釋慧琳以才學¶
為太祖所賞愛毎召見常升獨榻延之甚疾焉因醉白¶
<pb:KR3k0013_WYG_914-25b>¶
帝曰昔同子參乗袁絲正色此三台之座豈可使刑餘¶
居之帝變色延之性既褊激兼有酒過肆意直言曽無¶
回隠論者多不與之謂之顔彪¶
魯爽祖宗之為南陽太守父軌為竟陵太守北奔爽仕¶
魏為荆州刺史襄陽公鎮長社爽㓜染殊俗無復華風¶
麤中使酒數有過失魏太武將誅之後遂將家屬歸宋¶
南齊焦度為東宫直閣將軍好飲酒醉輙暴怒髙帝常¶
使人節之¶
<pb:KR3k0013_WYG_914-26a>¶
周山圗為給事中冗從僕射直閣將軍山圗好酒多失¶
明帝數加怒誚後遂自改¶
到撝永明中為御史中丞車駕幸丹陽郡宴飲撝恃舊¶
酒後狎侮同列言笑過度為左丞庾杲之所糾贖論¶
梁謝覽為侍中頗樂酒因讌席與散騎常侍蕭琛辭相¶
詆毁為有司所奏髙祖以覽年少不直出為中權長史¶
曹景宗為領軍將軍髙祖數讌見功臣共道故舊景宗¶
醉後謬妄或誤稱下官髙祖故縱之以為笑樂¶
<pb:KR3k0013_WYG_914-26b>¶
蕭頴達出為豫章内史意甚憒憒未發前預華林宴酒¶
後於座辭氣不恱沈約因勸酒欲以釋之頴達大罵約¶
曰我今日形容正是汝老鼠所為何忽復勸我酒舉座¶
驚愕髙祖謂之曰汝是我家阿五(王欽若等曰頴達齊/光禄大夫赤斧第五)¶
(弟也與梁同姓/故云我家阿五)沈公宿望何意輕脫若以法繩汝汝復¶
何理頴達竟無一言惟大涕泣帝心愧之¶
謝善勛飲酒至數升醉後輙張眼大罵雖復貴賤親疎¶
無所擇也時謂之謝方眼¶
<pb:KR3k0013_WYG_914-27a>¶
栁盼為散騎常侍性愚戅使酒因醉乘馬入殿門為有¶
司劾免&KR0816;於家¶
後魏劉尼為司徒皇興中獻文北征帝親誓衆而尼昏¶
醉兵陣不整獻文以其功重特恕之免官而已¶
皮喜為豫州刺史詔讓其在州寛怠以飲酒廢事威不¶
禁下使者就州決以杖罰¶
于若襲父祚爵為鉅鹿郡公若多酒過為叔父景所撾¶
殺¶
<pb:KR3k0013_WYG_914-27b>¶
甄楷侍中琛之子琛啓除祕書郎宣武未葬楷與河南¶
尹丞張普恵等飲戱免官¶
夏侯夬字元廷道遷長子厯鎮逺將軍南兖州大中正¶
夬性好酒居䘮不戚醇醪肥鮮不離於口沽買飲噉多¶
所費用父時田園貨賣略盡人間債負猶數千餘兩榖食¶
至常不足弟妹不免饑寒於是昏醉而卒¶
李肅為黄門郎性酒狂熈平初從靈太后幸江陽王繼¶
第肅時侍飲頗醉言辭不遜抗辱太傅清河王懌為有¶
<pb:KR3k0013_WYG_914-28a>¶
司彈劾靈太后怒之出為章武内史¶
盧昶為雍州刺史性好酒曽於婦氏飲宴小有不平手¶
刄其客¶
程靈虬為梁郡太守以酗酒為徐州刺史武昌王鑒所¶
劾失官既下梁郡志力少衰猶時為酒困久去官禄不¶
免饑寒¶
元麗為滎陽太守性頗使酒郡丞辛琛毎諌之麗後醉¶
輙令閉閣曰勿使丞入也¶
<pb:KR3k0013_WYG_914-28b>¶
裴茂伯為廣平王賛文學好飲酒頗涉疎傲末年劇飲¶
不已乃至傷性多所愆失¶
北齊髙隆之初仕後魏驃騎大將軍西魏文帝曽與隆¶
之因酒忿競文帝坐以黜免髙祖責隆之不能協和乃¶
啓出為北道行臺¶
薛孤延初仕東魏為左衛將軍左廂大都督與諸軍將¶
討潁川延専監造土山以酒醉為敵所襲據潁川平諸¶
將還京師讌於華林園文襄啓魏帝坐延於階下以辱¶
<pb:KR3k0013_WYG_914-29a>¶
之¶
荀仲舉字士髙潁川人仕梁為南沙令從蕭明於寒山¶
被執長樂王尉粲甚禮之與粲劇飲齧粲指至骨文宣¶
知之杖仲舉一百或問之曰我那知許當時正疑是塵¶
尾爾¶
平鑒為揚州刺史其妻生男鑒因喜酣醉擅免境内囚¶
誤免關中細作二人醒而知之上表自劾文宣特原其¶
罪¶
<pb:KR3k0013_WYG_914-29b>¶
顔之推好飲酒多任縱不修邉幅時論以此少之之推¶
自周奔至文宣見而悦之天保末從至天池以為中書¶
舍人令中書郎叚孝信將勅書出示之推之推營外飲酒孝¶
信還以狀言文宣乃曰且停繇是遂寢¶
唐李景儉為諌議大夫凌蔑公卿大臣使酒尤甚尋出¶
為建州刺史未幾元稹用事召還為諌議大夫長慶初¶
景儉退朝與兵部郎中知制誥馮宿庫部郎中知制誥¶
楊嗣復起居舎人温造司勲員外郎李肇刑部員外郎¶
<pb:KR3k0013_WYG_914-30a>¶
王鎰等同謁史官都官員外郎獨孤朗乃詣史館同飲¶
景儉乗醉遂入中書徧詣時宰面詰侮王播崔植杜元¶
頴皆呼其名姓詞頗慢易播等知其狂酒且遜止之以¶
事聞詔曰丞相府署國家樞機上法三台下臨百辟若¶
等威可紊則堂陛不嚴諌議大夫李景儉乃因酣醉輙¶
肆叨凟昏呶侮慢靡所不為詢其狂態甚用驚聽宜加¶
譴責以守遐荒予非深尅勉自循省可漳州刺史仍馳¶
驛發遣又貶獨孤朗為韶州刺史温造朗州李肇澧州¶
<pb:KR3k0013_WYG_914-30b>¶
王鎰郢州坐與景儉同飲也¶
田渭為泉州刺史寳厯二年削渭官在任徴本州鹽鐵¶
院官裴汾銅四十斤渭使酒與汾交争為本道㢘使舉¶
奏因各懲罰¶
王直方為右補闕太和九年出為興元府成固令直方¶
始為鎮州冊贈使謁祖墓於邢州時劉從諌自以位兼¶
宰相於直方禮有所不至直方飲酣頗以語侵之從諌¶
怒具以表聞直方素有直疏文宗雖嘉之然非當時姦¶
<pb:KR3k0013_WYG_914-31a>¶
邪所樂及是以直方家於成固因而遣之¶
薛延老為殿中侍御史翰林學士因飲酒沈醉文宗聞¶
之以為失於敬慎遂罷翰林¶
後唐蕭愿為太常少卿明宗朝祀太㣲宫愿乗醉預公¶
卿之列為御史所彈左遷右賛善大夫¶
晉關徹為義成軍節度使史匡翰幕客狂率酣醟一日使酒¶
怒目謂匡翰曰明公昔刺覃懐與徹主客道至事無不可¶
今領節鉞數不相容書記趙礪險詖之人也脅肩諂笑¶
<pb:KR3k0013_WYG_914-31b>¶
黷貨無厭而明公待之甚厚徹今請死近聞張彦澤臠¶
張式未聞史匡翰斬關徹恐天下譚者未有此類翰不怒¶
引滿自罰而慰勉之¶
周傅珣廣順初為通事舍人善於辭令後因宣制以醉¶
失儀停任¶
邉歸讜顯徳中為御史中丞世宗宴於廣徳殿歸讜飲¶
酣忽揚袂而言曰至於一盃而已帝遣黄門扶出之歸¶
讜猶廻顧曰陛下何不決殺趙守㣲(王欽若等曰時守/㣲自民間獻疏世)¶
<pb:KR3k0013_WYG_914-32a>¶
(宗擢為右拾遺/尋以指斥配流)翌日歸讜以酒過伏閣請罪帝釋之仍¶
令於閣門復飲數爵以愧其心焉¶
　¶
　¶
　¶
　¶
　¶
　¶
<pb:KR3k0013_WYG_914-32b>¶
　¶
　¶
　¶
　¶
　¶
　¶
　¶
　冊府元龜卷九百十四¶
