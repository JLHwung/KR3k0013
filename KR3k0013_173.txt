# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:08.394811
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百七十三
<pb:KR3k0013_WYG_173-1a>¶
欽定四庫全書¶
　册府元龜卷一百七十三　宋　王欽若等　撰¶
　　帝王部¶
　　　繼絶¶
自古受命及中興之君莫不興滅繼絶以歸天下之心¶
焉書稱虞賓在位羣后德讓謂雖丹朱之不肖而以帝¶
堯神明之後尊而禮之故周武克商未及下車追存賢¶
聖爵而祿之以奉祭祀俾故老遺俗感仁澤之至厚繼¶
<pb:KR3k0013_WYG_173-1b>¶
體守文存鑒戒之悠逺致恭三恪其義益顯炎漢而下¶
封崇尤盛至於六國餘烈佐命元勲籍其名數罔有家¶
食斯又念功勸勞之深㫖也¶
夏禹踐天子之位堯子丹朱舜子商均皆有疆土(以唐/封堯)¶
(之子以虞/封舜之子)以奉其先祀服其服禮樂如之以客見天子¶
天子弗臣示不敢專也¶
周武王勝殷封紂子武庚祿父以續殷祀使管叔蔡叔¶
傅相之又追思先聖王乃褒封神農之後於焦(𢎞農陜/縣有焦)¶
<pb:KR3k0013_WYG_173-2a>¶
(城故焦/國也)黄帝之後於祝帝堯之後於薊(燕國有/薊縣)帝舜之¶
後於陳(舜妻堯之二女居於媯其後因以為氏舜子商/均為封國夏後之時或失或續至是求舜後有)¶
(媯滿封之/以奉舜祀)大禹之後於杞(禹之苖裔殷時或封或續至/是求禹之後得東樓公封之)¶
(以奉夏/后氏祀)¶
成王即位少周公旦代立行政當國管蔡疑之乃與¶
武庚作亂欲襲成王周公(一云欲/襲成周)周公既承成王命¶
誅武庚殺管叔放蔡叔乃命微子開代殷後奉其先¶
祀作微子之命(封命/之書)王若曰猷殷王元子(㣲子帝乙/元子故順)¶
<pb:KR3k0013_WYG_173-2b>¶
(道本而/稱之)惟稽古崇德象賢(惟考古典有尊德象/賢之義言今法之)統承¶
先王修其禮物(言二王之後各修其典禮正/朔服色與時王並通三統)作賓于¶
王家與國咸休永世無窮(為時王賔客與時/皆美長世無窮)嗚呼乃¶
祖成湯克齊聖廣淵(言汝祖成湯能齊德聖/達廣大深逺澤流後世)皇天眷¶
佑誕受厥命(皇天眷顧湯佑助之/大受其命謂天命)撫民以寛除其邪¶
虐(湯撫民以寛徳/除桀邪虐之政)功加於時德垂後裔(言湯立功加/于當時德澤)¶
(垂及後世/裔末也)爾惟踐修厥猷舊有令聞(汝㣲子言能踐/湯德久有善譽)¶
(昭聞/逺近)恪慎克孝肅恭神人予嘉乃德曰篤不忘(言微/子敬)¶
<pb:KR3k0013_WYG_173-3a>¶
(慎能孝肅恭神人故我/善汝德謂厚不可忘)上帝時歆下民祇協庸建爾¶
于上公尹兹東夏(孝恭之人祭祀則神歆享施令則/人敬和用是封立汝於上公之位)¶
(正此東方華夏之/國宋在京師東)欽哉往敷乃訓慎乃服命率繇典¶
常以蕃王室(欽哉敬其為君之德往臨大布汝敎訓/慎汝祖服命循用舊典無失其常以藩)¶
(屏周室/戒之)𢎞乃烈祖律乃有民永綏厥位毗予一人(大/汝)¶
(烈祖成湯之道以法度齊汝所有之人則/長安其位以輔我一人言上下同榮慶)世世享德¶
萬邦作式(言㣲子累世享德不忝厥祖/雖同公侯而特為萬邦法式)俾我有周無¶
斁(汝世祖享德則使/我有周好汝無厭)嗚呼往哉惟休無替朕命㣲子¶
<pb:KR3k0013_WYG_173-3b>¶
乃代武庚殷之餘民甚愛戴之故周頌有客微子來¶
見祖廟也振鷺二王之後來助祭也(二王夏殷也其/後杞也宋也)¶
漢髙祖十年帝至邯鄲求樂毅後得其孫叔封之樂鄉¶
(在洪/新城)號曰華成君¶
文帝元年封舞陽侯樊噲庶子市人為侯初噲子伉吕¶
后妹吕須之子嗣舞陽侯髙后薨大臣誅吕須等因誅¶
伉數月帝立廼復封市人為侯復故邑¶
後三年以絳侯周勃子亞夫為條侯初勃子勝之嗣絳¶
<pb:KR3k0013_WYG_173-4a>¶
侯尚公主不相中也(意不相/可也)坐殺人死國絶一年帝乃¶
擇勃子賢者河内太守亞夫嗣勃後¶
景帝二年制詔御史故相國蕭何髙皇帝大功臣所與¶
為天下也(為治也一曰/共造其功業)今其祀絶朕甚憐之其以武陽¶
縣户二千封何孫嘉為列侯(一作舞陽嘉/兄有罪免)¶
六年以絳侯周勃子堅為平曲侯續絳侯後(以勃子亞/夫有罪死)¶
(國/絶)¶
中元年以髙景侯周成孫應紹封髙景侯(初成以父苛/為項籍死事)¶
<pb:KR3k0013_WYG_173-4b>¶
(子俠文帝五/年謀反誅)¶
三年以曲周侯酈商子堅紹封曲周侯(初商子寄/嗣有罪免)¶
六年以河陵侯郭亭孫延居紹封河陵侯(初亭孫客/嗣有罪免)費¶
侯陳賀子最紹封費侯(初賀子/常嗣卒)¶
後元年以杜衍侯王翥子郢人紹封杜衍侯(初翥孫市/臣嗣亡後)¶
武帝元光二年以平定侯齊受曽孫延居紹封平定侯¶
(初受孫/嗣亡後)¶
元狩三年詔御史以鄼户二千四百封蕭何曾孫慶為¶
<pb:KR3k0013_WYG_173-5a>¶
鄼侯布告天下令明知朕報蕭相國德也(初何曽孫勝/嗣坐侍祠不)¶
(齊耐/而𨽻)¶
元鼎四年帝祠后土還至雒陽求周苗裔封其後嘉三¶
十里地比列侯奉其先祭詔曰祭地冀州瞻望河雒巡¶
省豫州觀於周室邈而無祀詢問耆老乃得孽子嘉其¶
封嘉為周子南君¶
後元年以游擊將軍按道侯韓說子増(一作/曽)紹封龍¶
頟侯初說子興嗣征和四年坐巫蠱誅(一云坐祝/詛腰斬)帝¶
<pb:KR3k0013_WYG_173-5b>¶
曰游擊將軍死事無論坐者(說當時掘巫蠱於太子/宫為太子所殺死於國)¶
(事興雖以巫蠱見誅其昆弟/宗族應從坐者可勿論之)乃復封興弟増為龍頟¶
侯¶
宣帝地節四年詔丞相御史求問蕭相國後在者得¶
𤣥孫建世等十二人復下詔以酇户二千封建世為¶
酇侯¶
元康元年復髙皇帝功臣絳侯周勃等一百三十六人¶
家子孫令奉祭祀世世勿絶其毋嗣者復其次¶
<pb:KR3k0013_WYG_173-6a>¶
元帝初元五年正月以周子南君(姓姬名延年/嘉之孫也)為周承¶
休侯(承休國/在潁川)位次諸侯王(是時帝使諸大夫博士求殷/後分散為十餘姓郡國往往)¶
(得其大家推求子孫絶不能紀時丞相奏議以為王者/存二王後所以尊其先王而通三統也其犯誅絶之罪)¶
(者絶而更封他親為始封君上承其王者之始祖春秋/之義諸侯不能守其社稷者絶今宋國已不守其統而)¶
(失國矣則宜更立殷後為始封君而上承湯統非當繼/宋之絶侯也宜明殷後而已今之故宋惟求其嫡嫡之)¶
(先已絶不當得立禮記孔子曰丘殷人也先師所/共傳宜以孔子世為湯後帝以其語不經遂見寢)¶
成帝鴻嘉元年制詔丞相御史蓋聞褒功德繼絶統所¶
以重宗廟廣賢聖之路也故博陽侯丙吉以舊恩有功¶
<pb:KR3k0013_WYG_173-6b>¶
而封今其祀絶朕甚憐之夫善善及乎子孫古今之通¶
誼也其封吉孫中郎將關内侯昌為博陽侯奉吉後國¶
絶三十二嵗復續¶
元延元年十月封蕭相國後(一云𤣥/孫之子)南䜌長喜(䜌鉅鹿/邑名喜)¶
(為此/縣長)為鄼侯(時功臣子孫多廢絶杜業說曰昔唐以萬/國致時雍之政虞夏以羣后饗恭已之治)¶
(湯法三聖殷民太平周封八百重譯来賀使以内恕之/君樂繼絶世隆名之主安立亡國至於不及下車德念)¶
(深矣成王察牧野之克顧羣后之勤知其恩結于民心/功光于王府也故追述先父之志録遺老之策髙其位)¶
(大其寓愛敬斯盡命賜備厚大孝之隆于是為至至其/沒也世主歎其功無民而不思所息之樹且猶不伐況)¶
<pb:KR3k0013_WYG_173-7a>¶
(其廟乎是以燕齊之祀與周並溥子繼弟及歴載不墜/豈無刑辟繇祖之竭力故支庶頼焉迹漢功臣亦皆剖)¶
(符世爵受山河之誓存以著其&KR0197;亡以顯其魄賞亦不/細矣百餘年間而襲封者盡或絶氏姓或乏無主朽骨)¶
(孤於墓苗裔流於道生為愍𨽻死為轉屍以往况今甚/可悲傷聖朝憐憫詔求其後四方忻忻靡不歸心出入)¶
(數年而不省察恐議者不思大義設言虛亡則愿德掩/義逰東布章非所以視化勸後世也三人為衆雖難盡)¶
(繼宜從尤功於是/成帝復詔蕭何)¶
綏和元年二月詔曰葢聞王者必存二王之後所以通¶
三統也(天地人並為三統二/王之後並以為三)昔成湯受命列為三代(夏/商)¶
(周/)而祭祀廢絶考求其後莫正孔吉(無若孔吉/最正也)其封吉¶
<pb:KR3k0013_WYG_173-7b>¶
為殷紹嘉侯三月進爵為公及周承休侯皆為公地各¶
百里(一云二月甲子封殷後孔子世吉適子何齊為紹/嘉侯後六月進爵為公地方百里元始二年更為)¶
(宋/公)¶
哀帝元夀二年封平陽侯曹參𤣥孫之孫本始為平陽¶
侯(參𤣥孫宗有罪免為城/旦至是以本始紹封)¶
平帝元始元年正月令諸侯王公列侯關内侯無子而¶
有孫若子同産子者皆得以為嗣(子同産子者謂飬/昆弟之子為子者)公¶
列侯嗣子有罪耐以上先請宗室屬未盡而以罪絶者¶
<pb:KR3k0013_WYG_173-8a>¶
復其屬於是封龍頟侯韓増兄子岑為龍頟侯(初増子/寳嗣亡)¶
(後岑一/作共)¶
六月封周公後公孫相如為褒魯侯¶
二年四月封故大司馬博陸侯霍光從父昆弟曾孫陽¶
宣平侯張敖𤣥孫慶忌綘侯周勃𤣥孫共舞陽侯樊噲¶
𤣥孫之子章皆為列侯復爵賜故曲周侯酈商等後¶
𤣥孫酈明友等百一十三人爵關内侯食邑各有差(是/嵗)¶
(賜曲逆侯陳平代後者/鳯爵關内侯不言世)¶
<pb:KR3k0013_WYG_173-8b>¶
後漢光武建武二年五月封周後姬常為周承休公(承/休)¶
(所封故城在/今汝州東北)¶
五年二月壬申封殷後孔安為殷紹嘉公¶
十三年二月庚午以殷紹嘉公孔安為宋公周承休公¶
姬常為衛公(以為漢賔/在三公上)¶
明帝永平十四年封安豐侯竇融孫嘉為安豐侯初融¶
子穆穆子勲俱以罪死詔還融夫人與小孫一人居雒陽家¶
舍至是封勲弟嘉為定豐侯食邑二千奉融後¶
<pb:KR3k0013_WYG_173-9a>¶
章帝建初元年封膠東侯賈復少子邯為膠東侯邯弟¶
宗為即墨侯各一縣初復子忠嗣忠卒子敏嗣坐誣告¶
母殺人國除¶
二年封平陽侯曹參後湛為平陽侯又封東光侯耿純¶
孫旴為髙亭侯初純子阜嗣徙封莒鄉侯永平四年坐¶
同族耿歙與楚人顔忠辭語相連國除¶
七年十月西巡狩數召奉車都尉韋彪入問三輔舊事¶
禮儀風俗彪因建言今西廵舊都宜追録髙祖中宗功¶
<pb:KR3k0013_WYG_173-9b>¶
臣褒顯先勲紀其子孫帝納之行至長安乃制詔京兆¶
尹右扶風求蕭何霍光後時光無苗裔唯封何末孫熊¶
為酇侯¶
八年以廣平侯吳漢孫旦為灈陽侯(灈陽縣名/屬汝南郡)旦卒無子¶
國除帝徙旦弟筑陽侯旴為平春侯(平春縣名/屬江夏)以奉漢¶
祠¶
和帝永元三年十一月幸長安詔曰髙祖功(臣/)蕭曹為¶
首有傳世不絶之義曹相國後容城侯無嗣朕望長陵¶
<pb:KR3k0013_WYG_173-10a>¶
東門見二臣之壠(蕭何墓在長陵東司馬門道北百步/曹參冢在長陵旁道北近蕭何冡)¶
循其逺節每有感焉忠義獲寵古今所同可遣使者以¶
中牢祠大鴻臚求之近親宜為嗣者須景風紹封以彰¶
厥功(大鴻臚掌封拜諸侯及其嗣春秋考異郵/曰夏至四十五日景風至則封有功臣也)¶
安帝永初六年詔曰夫仁不遺親義不忘勞興滅繼絶¶
善及子孫古之典也(論語曰興滅國繼絶世公羊傳/曰善善及子孫惡惡止其身)昔¶
我光武受命中興恢𢎞聖緒横被四表昭格上下(昭明/也格)¶
(至也上/下天地)光耀萬世祉祚流衍垂於㒺極予末小子夙夜¶
<pb:KR3k0013_WYG_173-10b>¶
永思追惟勲烈披圗漢籍建武元功二十八將佐命虎¶
臣䜟記有徵葢蕭曹紹封傳繼於今(和帝紹封蕭曹之/後以彰厥功也)¶
況此未逺而或至乏祀朕甚愍之其條二十八将無嗣¶
絶世若犯罪奪國其子孫應當繼後者分别署狀上將¶
及景風章叙舊德顯兹遺功焉初膠東侯賈復孫平鄉¶
侯普有罪國除於是紹封普子晨為平鄉侯(明年二十/八将絶國)¶
(者皆紹/封焉)¶
七年詔封安平侯盖延曾孫恢為蘆亭侯(初延子扶嗣/扶卒子側嗣)¶
<pb:KR3k0013_WYG_173-11a>¶
(側永平十三年坐與舅/王平謀反伏誅國除)揚虚侯馬武孫震為漻亭侯(初/武)¶
(子檀嗣坐兄伯濟與楚/王英黨顔忠謀反國除)昆陽侯傅俊孫鐡為髙置亭侯¶
(初俊子昌嗣徙封蕪湖侯建初中遭母憂上書以國貧/不願之封乞錢五十萬為關内侯章帝怒貶為關内侯)¶
(竟不/賜錢)參蘧鄉侯杜茂孫奉為安樂亭侯(初茂子元嗣永/平十四年坐與)¶
(東平王等謀反/減死一等國除)櫟陽侯景丹孫遽為監亭侯(初丹子尚嗣/徙封余吾侯)¶
(尚卒子苞嗣苞卒子/臨嗣臨無子國除)鬲侯朱祐曾孫沖為鬲侯(初祐子/商嗣商)¶
(卒子演嗣演以永元十四年坐從兄/伯為外孫陰皇后巫蠱事免為庶人)槐里侯萬修曽孫¶
豐為曲平亭侯(初修子普嗣徙封泫氏侯普卒子/親嗣徙封扶栁侯親卒無子國除)中水¶
<pb:KR3k0013_WYG_173-11b>¶
侯李忠孫純為琴亭侯(初忠子威嗣威卒子純嗣永平/九年坐毋殺純叔父國除一云)¶
(殺威/弟季)許侯馬光子朗為合鄉侯(初光就國因竇憲奴/誣光與憲逆自殺)¶
元初元年封靈夀侯邳肜孫音為平亭侯初肜子湯嗣¶
湯卒子某嗣(臣欽若等/曰史闕名)無子國除於是紹封¶
三年封順侯馬廖孫度為潁陽侯初廖子遵嗣徙封程¶
鄉侯遵卒無子國除於是紹封¶
永寜元年封朗陵侯臧宫曽孫繇為朗陵侯初繇兄松¶
嗣侯元初四年與母别居國除至是封繇¶
<pb:KR3k0013_WYG_173-12a>¶
建光二年封舞陰侯岑彭(一作/舞陽)曽孫杞為細陽侯初彭¶
征蜀薨子遵嗣徙封細陽侯(細陽縣名故城/在今汝陰縣西)遵卒子伉¶
嗣伉卒子杞嗣(杞一/作起)元初三年坐事失國至是復封¶
順帝陽嘉三年封林慮公主子耿寳子箕為牟平侯初¶
寳弟子承襲公主爵為林慮侯後閻太后以寳等阿附¶
嬖倖共為不道策免寳及承皆貶爵為亭侯遣就國寳¶
於道自殺國除大貴人數為耿請乃詔封之¶
桓帝延熹二年紹封全椒侯馬成𤣥孫昌為益陽亭侯¶
<pb:KR3k0013_WYG_173-12b>¶
(成六世孫配嗣棘陵侯/以罪失國于是封之)槐里侯萬修𤣥孫恭為門德亭¶
侯(初修曽孫豐為曲平亭侯/豐卒子熾嗣無子國除)¶
魏文帝黄初中賜蓚令亭侯田疇從孫續爵關内侯以¶
奉其嗣(疇從太祖平烏丸有功封亭侯邑五百戸疇/固讓不受及卒子又早死於是封其從孫)紹¶
封陵樹亭侯荀攸孫彪為陵樹亭侯(初攸子適嗣/無子國除)都亭¶
侯任峻中子覽為關内侯(初峻子先嗣/無子國除)都亭侯蘇則子¶
愉為都亭侯(初則子怡/嗣無子)¶
明帝青龍二年三月庚寅山陽公薨(漢獻/帝也)八月壬申葬¶
<pb:KR3k0013_WYG_173-13a>¶
于山陽國適孫桂氏鄉侯康嗣立為山陽公¶
髙貴鄉公正元元年紹功臣世封荆州牧昌陵鄉侯夏¶
侯尚從孫本為昌陵亭侯邑三百户以奉尚後(初尚子/𤣥嗣以)¶
(謀廢司馬景/王夷三族)¶
甘露二年報封河東太守豐樂亭侯杜畿孫預為豐樂¶
亭侯邑百户初畿子恕嗣免為庶人徙章武郡是嵗河¶
東樂詳年九十餘上書訟畿之遺績朝廷感焉¶
陳留王景元四年封蘭陵侯王肅子恂為蘭陵侯¶
<pb:KR3k0013_WYG_173-13b>¶
晉武帝泰始元年十二月詔曰昔太尉王凌謀廢齊王¶
而王竟不足以守位征西將軍鄧艾矜功失節實應大¶
辟然被書之日罷遣人衆束手受罪比於求生遂為惡¶
者誠復不同今大赦得還若無子孫者聽使立後令祭¶
祀不絶¶
元帝時以太尉臨淮公荀顗兄𤣥孫序為顗後封臨淮¶
公又封蘭陵公衛瓘𤣥孫崇為江夏郡公¶
明帝大寧三年七月詔曰三恪二王世代之所重興滅¶
<pb:KR3k0013_WYG_173-14a>¶
繼絶政道之所先又宗室哲王有功勲於大晉受命之¶
際者佐命功臣碩德名賢三祖所與共維大業咸開國¶
祚土誓同山河者而並廢絶禋祀不傳甚用懐傷主者¶
其詳議請應立後者以聞¶
成帝咸和元年十月封魏武帝𤣥孫曹勱為陳留王¶
咸康二年十月詔曰歴觀先代莫不褒崇明祀賓禮三¶
恪故杞宋啟土光於周典宗姬侯衛&KR0183;美漢册自頃喪¶
亂庶邦殄悴周漢之後絶而莫繼其詳求衛公山陽公¶
<pb:KR3k0013_WYG_173-14b>¶
近屬有履行修明可以繼承其祀者依舊典施行¶
孝武帝太元二年正月繼絶世紹功臣詔曰故太尉西¶
平公張軌著德遐域世襲前勞强兵縱害遂至失守散¶
騎常侍天錫拔迹登朝先祀淪替用増矜慨可復天錫¶
西平郡公爵又封太尉臨淮公荀顗兄𤣥孫序之子為¶
臨淮公以繼顗後又封博陵王沈從孫道素為博陵公¶
又封髙平公陳騫𤣥孫襲爵髙平公(以騫孫粹嗣/後遇害故也)¶
後魏大武時求故司空封西昌侯庾岳子孫任為將帥¶
<pb:KR3k0013_WYG_173-15a>¶
者得其子陵從征有功聽襲爵(岳道武時誅之/人咸寃惜焉)¶
延和初詔曰故征西將軍爵臨淮公丘堆國之肺腑勲¶
著先朝西征喪師遂從軍法國除祀絶朕甚愍之可賜¶
其子跋爵淮陵侯(初堆與奚斤進平赫連昌斤追擊昌/弟定留堆守輜重斤為定所擒堆棄)¶
(甲走長安大武大/怒遣安頡斬之)¶
孝文延興元年冬詔訪舜後獲東萊郡民媯茍之復其¶
家畢世以彰盛德之不朽¶
宣武繼絶世詔以故萬騎大將軍封𢎞農王奚斤諸弟¶
<pb:KR3k0013_WYG_173-15b>¶
子鑒特詔其後以承封邑(初斤薨子他觀襲爵他觀為/将征懸瓠卒於軍子延襲爵)¶
(出為萬城鎮將卒子緒襲爵開建五等封恒農郡開國/侯食邑三百户後例降為縣改封登城縣開國侯増邑)¶
(九百户卒子遵襲/爵卒無子國除)又詔復故試守河内郡陸琇爵以子¶
景祚襲(陸俊為征西大將軍封東平王薨子馥襲馥卒/子琇襲琇為祠部尚書免官試守河内郡咸陽)¶
(王禧謀反令于曇和先據河内琇聞禧敗斬曇和首時/以琇不先送曇和禧敗始斬首責其通情徵詣廷尉死)¶
(於獄琇弟凱上書/訴寃乃詔復之)¶
隋文帝以周後宇文雒為介國公賓於隋¶
煬帝大業四年十月辛亥詔曰昔周王下車首封唐虞¶
<pb:KR3k0013_WYG_173-16a>¶
之裔漢帝承厯亦命殷周之後皆所以褒立先代憲章¶
在昔朕嗣膺景業旁求雅訓有一𢎞益欽若令典以為¶
周兼夏殷文質大備漢有天下車書混一魏晉紹襲風¶
流未逺並宜立後以存繼絶之義有司可求其胄緒别¶
聞¶
唐髙祖武德元年五月二十三日詔曰革命創制禮樂¶
變於三王修廢繼絶德澤隆於二代是以鳴條尅伐杞¶
用夏郊牧野降休宋承殷祀爰及魏晉禪代相仍山陽¶
<pb:KR3k0013_WYG_173-16b>¶
賜號於當塗陳留受封於典午上天迴睠授厯朕躬隋¶
氏順時遜其寳位敬奉休命敢不對揚永作我賔冝開¶
土宇其以莒之酅邑奉隋帝為酅公行隋正朔車旗服¶
色一依舊章仍立周後介公共為二王後二年五月酅¶
公薨追崇為隋帝謚曰恭¶
太宗貞觀二年八月制曰二王之後禮數宜崇寝廟不¶
修廪餼多闕非所以追崇先代式敬國賓可令所司量¶
置國官營立廟宇¶
<pb:KR3k0013_WYG_173-17a>¶
中宗神龍元年五月制仍舊以周隋為二王後(先永昌/元年以)¶
(周漢之後為二王仍封/舜禹成湯之裔為三恪)¶
𤣥宗開元三年二月勅二王後每年四時饗廟牲及祭¶
服祭器並官給其帷帳几案有闕亦官給主客司四時¶
省問子孫准同正三品蔭隋後每年給絹三百匹米粟¶
二百石並春秋支給仍准見承襲人親兄無分襲者與¶
三分餘各一分兄弟有得職事官者其物即還見襲人¶
五年二月行幸東都大赦制武德貞觀以來勲臣子孫¶
<pb:KR3k0013_WYG_173-17b>¶
無在任者更詳求其後奏聞¶
十一年十一月南郊大赦詔武德以來實封功臣知政¶
宰輔有身無大故而亡官失封子孫淪屈者所司勘責¶
具以狀聞存者可醻其官榮逝者當録其裔嗣使幽明¶
同慶知有今辰¶
十五年閏九月勅二王後為賔者㑹賜同京官正三品¶
其夫人亦同諸王公以下無子孫以兄弟為後曽經侍¶
飬者聽其承襲(贈爵者/亦准此)若死王事雖不曽經侍飬亦聽¶
<pb:KR3k0013_WYG_173-18a>¶
承襲又二王後犯罪當除爵者改立次賢¶
二十五年六月辛酉制曰夏典有虞賔之位周書載微¶
子之封皆所以啟迪前王發揮後嗣故介國公宇文超¶
男晏倬彼茂緒曰予嘉客肅雍成性温潤合禮雅有助¶
祭之容宛是宜邦之具爰復爾國以承天休可襲封介¶
國公¶
天寳七載五月詔曰自古帝王建邦受命必敬先代以¶
循舊章周備禮文既存三恪之位漢存損益唯立二王¶
<pb:KR3k0013_WYG_173-18b>¶
之後自兹以降具復因循將廣繼絶之恩式𢎞復古之¶
道宜於後魏子孫中簡擇譜屬灼然相承者一人委所¶
司勘責准酅公例定為三恪¶
八載制曰胡公啟陳微子分宋位存三恪秩比二王後¶
魏孝文帝十代孫元伯明器藴中和業彰前烈保大明¶
之餘慶標幹蠱之良才謙而不渝信而可復固當纂承¶
殷後式備虞賔頃屬覃恩爰崇繼絶主魏祀者非爾而¶
誰受兹寵章無忝負荷宜大啟於土宇俾光膺於禮物¶
<pb:KR3k0013_WYG_173-19a>¶
可襲封韓國公食邑三千户¶
九載處士崔昌上封事推五行之運以國家合承周漢¶
其周隋不合為二王後請廢詔下尚書省集公卿議昌¶
負獨見之明羣議不屈㑹集賢院學士衛包抗表陳論¶
議之夜四星聚於尾宿天意昭然帝心遂定乃求殷周¶
漢後為三恪廢韓介酅等公以昌為左贊善大夫包為¶
虞部員外郎¶
肅宗乾元元年四月大赦天下詔曰二王三恪各與一¶
<pb:KR3k0013_WYG_173-19b>¶
子官¶
德宗以大厯十四年即位詔二王三恪褒聖侯各與一¶
子官¶
貞元五年三月詔曰懐舊念功仁之大也興滅繼絶義¶
之𢎞也昔蔡叔圮族周公封其子於東土韓信干紀漢¶
后爵其孥以弓髙侯君集之不率景化我太宗存其嗣¶
以主祀詳考先王之道洎乎烈祖之訓皆以刑佐德俾¶
人嚮方則斧鉞之誅兵甲之伐葢不得已而用也曩嵗¶
<pb:KR3k0013_WYG_173-20a>¶
盜臣竊發國步多虞朕狩於近郊指期薄伐將振昆陽¶
之旅以興涿鹿之功徵師未達於諸侯衛士且疲於士¶
卒而李懐光三軍夙駕千里勤王上假雷霆之威下逐¶
虎狼之衆議功方始守節靡終潛構禍胎拒違朝命棄¶
同即異捨順効逆為臣至此在法必誅猶示綏懐庻其¶
牽復而梟音益勵猿突莫遷大戮可加曽無噍類雖自¶
貽伊戚與衆棄之而言念爾勞何嗟及此以其前效猶¶
在孤魂無歸懐之怳然是用悽軫予欲布陳大信冀以¶
<pb:KR3k0013_WYG_173-20b>¶
成化保合太和期以刑措宜以懐光外孫燕八八賜姓¶
李氏名承緒授左衛率府胄曹參軍承懐光之後仍賜¶
錢一千貫在於懐光墓側置立荘園侍飬懐光妻王氏¶
并備四時享奠之禮嗚呼朕甚不德臨於兆人泣辜宥¶
罪素誠所志爾其保姓受氏宣力承家勉紹乃考之建¶
國庸無若爾父之違王命初懐光授首其子璀瑗等皆¶
死唯妻王氏在帝特赦其死及是又思懐光舊勲哀其¶
絶後乃命承緒繼之¶
<pb:KR3k0013_WYG_173-21a>¶
九年十一月日南至郊祀禮畢大赦天下詔九廟配享¶
功臣封爵廢絶者宜令紹封以時享祀¶
十三年五月封前左衛率府兵曹同正元份為襲三恪¶
韓國公¶
順宗以貞元二十一年正月即位制曰二王三恪褒聖¶
侯各與一子官¶
穆宗以元和十五年即位閏正月二王介國公宇文仲¶
達卒命有司舉舊典葬祭¶
<pb:KR3k0013_WYG_173-21b>¶
敬宗寳厯元年八月戊申以故酅國公楊造男前行左¶
内率府曹参軍元凑襲酅國公食邑三千户¶
文宗太和五年正月酅國公楊元凑奏臣先祖隋文帝¶
等陵四所在鳳翔一所在揚州兩所在京兆府准去年¶
四月九日勑二王後介國公先祖陵例每陵每月合給¶
看守丁三人鳳翔府已蒙給丁其京兆府及揚州未蒙¶
准勑㫖詔各令州府准元勅處分¶
後唐荘宗同光二年二月詔曰皇帝御宇禮三恪而為¶
<pb:KR3k0013_WYG_173-22a>¶
賔烈士敦風頼五帝而濟世當宜封崇後裔欽奉前修¶
應前代二王三恪及文宣王之後並可各令繼襲仍加¶
恩命所有祖宗廟宇亦宜各與増修其隨處合得俸户¶
并子孫户下差稅徭役仍委中書門下檢本朝格律施¶
行¶
明宗天成四年八月以二王後前河清縣令襲封酅國¶
公食邑三千户楊仁規為秘書丞¶
長興三年五月以二王後前詹事府司直楊延紹為贊¶
<pb:KR3k0013_WYG_173-22b>¶
善大夫仍襲封酅國公食邑三千¶
末帝清泰三年將作監丞襲封介國公宇文頡奏蒙恩¶
襲封除官無襲爵俸給詔特給本官俸¶
晉髙祖天福二年正月勑周以把宋封夏殷之後為二¶
王後兼封舜之後為三恪唐以周隋之後封公又封魏¶
之後為三恪夫應天開國恭已臨人宜覃繼絶之恩以¶
廣延洪之道宜於唐朝宗屬中取一人封公世襲兼隋¶
之酅公為二王後以後周介公備三恪其主祀及赴大¶
<pb:KR3k0013_WYG_173-23a>¶
朝㑹委所司具典籍申奏其唐朝宗屬中舊在朝及諸¶
為官者各㩀資歴考限滿日循品秩序遷已有出身者¶
任令叅選¶
十一月二王後太子右贊善大夫襲酅國楊延夀父大¶
理評事鄴贈太子中舍¶
四年九月癸未勑周受龍圗立夏殷之祀唐膺鳳厯開¶
酅介之封歴代相㳂百王不易朕顯符景運肇啟丕基¶
乃睠前朝載稽舊典宜開土宇俾奉宗祧周推繼絶之¶
<pb:KR3k0013_WYG_173-23b>¶
仁以示惟新之德宜以郇國三千户封唐許王李從益¶
為郇公奉唐之祀服色旌旗一依舊制以西京至德宫¶
為廟牲帛器服悉從官給¶
五年正月庚寅以二王後前太子右贊善大夫襲封酅¶
國公食邑三千户楊延壽為太子左諭德三恪後汝州¶
襄城縣令襲介國公宇文頡加食邑三千户¶
六年二月以三恪後汝州襄城縣令襲封介國公食邑¶
三千户宇文頡為太子率更令¶
<pb:KR3k0013_WYG_173-24a>¶
漢隠帝即位詔唐晉兩朝求訪子孫立為二王後¶
周太祖廣順元年正月五日制以晉漢之裔為二王後¶
委中書門下處分¶
其年十月以李重玉為右監門衛將軍重玉明宗之孫¶
也父從㻮荘宗末遇害至太祖授重玉官秩令主祭念¶
遺孤䘏王者之後也¶
　¶
　¶
<pb:KR3k0013_WYG_173-24b>¶
　¶
　¶
　¶
　¶
　¶
　¶
　¶
　册府元龜卷一百七十三¶
