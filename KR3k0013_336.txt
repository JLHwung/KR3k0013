# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.408846
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百三十六
<pb:KR3k0013_WYG_336-1a>¶
欽定四庫全書¶
　册府元龜卷三百三十六　宋　王欽若等　撰¶
　　宰輔部¶
　　　　識闇　　依違　　强狠¶
　　　識闇¶
夫銓宰所寄台輔之尊兼總萬機弼成九序安危所擊¶
於是在焉寅亮之功可謂難矣至若絳侯見問無聞骨¶
鯁之談平津秉成終負依阿之累以黄霸之治行而削¶
<pb:KR3k0013_WYG_336-1b>¶
牘之奏頗乖以王導之元勲而授鉞之謀或爽此數君¶
者尚或失之况於中庸之才而荷阿衡之重乎是知注¶
意之舉簡心實難苟授受之或愆将謨謀而曷補豈惟¶
巖廊論道虧宰正之風固将㝢縣罹憂失具瞻之望矣¶
漢劉屈氂武帝末為丞相戾太子為江充所譛殺充發¶
兵入丞相府屈氂挺身逃亡其印綬(挺引也獨引身而/逃難故失印綬也)¶
是時帝避暑在甘泉宫丞相長史棄疾置以聞(置謂所/置驛也)¶
帝問丞相何為對曰丞相秘之未敢發兵帝怒曰事籍¶
<pb:KR3k0013_WYG_336-2a>¶
籍如此何謂秘也(籍籍猶/紛紛也)丞相無周公之風矣周公不¶
誅管蔡乎¶
楊敞昭帝末為丞相昌邑王徴即位淫亂大将軍光與¶
車騎将軍張安世謀欲廢王更立議既定使大司農田¶
延年報敞敞驚懼不知所言汗出洽背徒唯唯而已(唯/唯)¶
(恭應之/辭也)延年起至更衣(古者延賓必有/更衣之處也)敞夫人遽從東¶
箱(遽速/也)謂敞曰此國大事今大将軍議已定使九卿来¶
報君侯君侯不疾應與大将軍同心猶與無决先事誅¶
<pb:KR3k0013_WYG_336-2b>¶
矣(與讀/曰豫)延年從更衣還敞夫人與延年参語許諾(三人/共言)¶
(故云/参語)請奉大将軍教令¶
黄霸宣帝五鳳中為丞相京兆尹張敞舍鶡雀飛集丞¶
相府(鶡音芬字本作鳻此通用/耳鳻雀大而青出羌中)霸以為神雀議欲以聞¶
敞奏霸曰竊見丞相請與中二千石博士雜問郡國上¶
計長吏守丞為民興利除害成大化條其對有耕者¶
讓畔男女異路道不拾遺及舉孝子弟弟貞婦者為一¶
軰先上殿(丞相所坐屋也屋/之髙通呼為殿)舉而不知其人數者次之¶
<pb:KR3k0013_WYG_336-3a>¶
不為條教者在後叩頭謝丞相雖口不言而心欲其為¶
之也長吏守丞對時臣敞舍有鶡雀飛止丞相府屋上¶
丞相以下見者數百人邊吏多知鶡雀者問之皆陽不¶
知丞相圖議上奏(圖謀/也)曰臣聞上計長吏守丞以興化¶
條(凡言條者一/一而舉之)皇天報下神雀後知從臣敞舍来乃止¶
郡國吏竊笑丞相仁厚有知畧微信竒怪也昔汲黯為¶
淮陽守辭去之官謂大行李息曰御史大夫張湯懐詐¶
阿意以傾朝廷公不早白與俱受戮矣息畏湯終不敢¶
<pb:KR3k0013_WYG_336-3b>¶
言後湯誅敗帝聞黯與息語乃抵息罪而秩黯諸侯相¶
取其思竭忠也臣敞非敢毁丞相也誠恐羣臣莫白而¶
長吏守丞畏丞相指歸舍法令各為私教(舍廢/也)務相増¶
加澆淳散樸(不雜為淳以水澆之則味/漓薄樸大質也割之散也)並行偽貌有名¶
無實傾揺懈怠甚者為妖假令京師先行讓畔異路道¶
不拾遺其實亡益廉貪貞滛之行而以偽先天下固未¶
可也即諸侯先行之偽聲軼於京師非細事也(軼過也/音逸)¶
漢家承敝通變造起律令即以勸善禁姦條貫詳備不¶
<pb:KR3k0013_WYG_336-4a>¶
可復加宜令貴臣眀&KR0346;長吏守丞(&KR0346;讀為勅/以下類此)歸告二千¶
石舉三老孝弟力田孝廉㢘吏務得其人郡事皆以義法¶
令簡式(簡局/也)毋得擅為條教敢挟詐偽以奸名譽者必¶
先受戮(奸求也/音干)用以正眀好惡天子嘉納敞言召上計¶
吏使侍中臨&KR0346;如敞指意霸甚慙¶
蕭望之為御史大夫宣帝五鳳中大司農中丞耿夀昌¶
奏設常平倉帝善之望之非夀昌(此望之不/知權道)¶
後漢崔烈靈帝時為大司徒㑹西羌反邊章韓遂作亂¶
<pb:KR3k0013_WYG_336-4b>¶
隴右徴發天下役賦無已烈以為宜棄凉州詔㑹公卿¶
百官烈堅執先議議郎傅燮厲言曰斬司徒天下乃安¶
尚書郎楊賛奏爕廷辱大臣帝問爕爕對曰昔冐頓至逆¶
也樊噲為上将願得十萬衆横行匈奴中憤激思奮未¶
失人臣之節顧計當從與不耳季布猶曰噲可斬也今¶
凉州天下要衝國家藩衛髙祖初興使酈商别定隴右¶
世宗拓境列置四郡議者以為斷匈奴右臂今牧御失¶
和使一州叛逆海内為之騷動陛下卧不安寝烈為宰¶
<pb:KR3k0013_WYG_336-5a>¶
相不念為國思所以弭之之䇿乃欲割棄一方萬里之¶
土臣竊惑之若使左衽之虜得居此地士勁甲堅因以¶
為亂此天下之至慮社稷之深憂也若烈不知之是極¶
蔽也知而故言是不忠也帝從爕議¶
王允獻帝初為司徒是時太師董卓既為吕布所殺允¶
初議赦卓部曲吕布亦數勸之既而疑曰此軰無罪從¶
其主耳今若名為惡逆而特赦之適足使其自疑非所¶
以安之之道也吕布又欲以卓財物班賜公卿将校允¶
<pb:KR3k0013_WYG_336-5b>¶
又不從而素輕布以劍客遇之布亦負其功勞多自誇¶
伐既失意望漸不相平允性剛稜疾惡初懼董卓豺狼¶
故折節圖之卓既殱滅自謂無復患難及在際㑹每乏¶
温潤之色仗正持重不循權冝之計是以羣下不甚附¶
之董卓将校及在位者多凉州人允議罷其軍或説允¶
曰凉州人素憚袁氏而畏關東今若一旦觧兵關東則¶
必人人自危可以皇甫義真為将軍就領其衆因使留¶
陜以安撫之而徐與關東通謀以觀其變允曰不然關¶
<pb:KR3k0013_WYG_336-6a>¶
東舉義兵者皆吾徒耳今若距險屯陜雖安凉州而疑¶
關東之心甚不可也時百姓訛言當悉誅凉州人遂轉¶
相恐動其在關中者皆擁兵自守更相謂曰丁彦思蔡¶
伯喈但以董公親厚並尚從坐今既不赦我曹而欲觧¶
兵眀日當復為魚肉矣卓部曲将李傕郭氾等先将兵¶
在關東因不自安遂合謀為亂(九州春秋曰胡文才楊/整修皆凉州人王允素)¶
(所不善也及李傕之叛乃召文才整修使来允諭之不/假借温顔謂曰關東䑕子欲何為乎卿往之於是二人)¶
(往實召/兵而還)乃先遣使詣長安求乞赦免允以為一嵗不可¶
<pb:KR3k0013_WYG_336-6b>¶
再赦不許之後傕等入城共表請允出問太師何罪允¶
窮蹙乃下廷尉後數日見殺¶
晉楊駿恵帝時為太傅皇后賈氏矯詔将誅駿駿時居¶
曹爽故府在武庫南聞内有變召衆官議之太傅主簿¶
朱振説駿曰今内有變其趣可知必是閹豎為賈后設¶
謀不利於公冝燒雲龍門以示威索造事者首開萬春¶
門引東宫及外營兵公自擁翼皇太子入宫取姦人殿¶
内震懼必斬送之可以免難駿素怯懦不决乃曰魏眀¶
<pb:KR3k0013_WYG_336-7a>¶
帝造此大功奈何燒之侍中傅祗夜白駿請與武茂俱¶
入雲龍門察事勢祗因謂羣寮宫中不宜空便起揖於¶
是皆走尋而殿中兵出燒駿府駿死焉¶
王導為司徒時徐龕反叛導以太子左衛率羊鍳是龕¶
州里冠族必能制之請遣北討鍳深辭才非将帥太尉¶
郄鍳亦表謂鍳非才不宜妄使導不納强啟授以征討¶
都督果敗績¶
庾亮成帝初為䕶軍輔政是時冠軍将軍歴陽内史蘇¶
<pb:KR3k0013_WYG_336-7b>¶
峻潛有異志亮欲徴之峻聞将徴遣司馬何仍詣亮曰¶
討賊外任逺近從命至於内輔實非所堪不從遂優詔徵¶
峻為大司農加散騎常侍位特進以弟逸代領部曲峻¶
數疑亮欲害己表曰昔眀皇帝親執臣手使臣北討今¶
中原未靖無用家為乞補青州界一荒郡以展鷹犬之¶
用復不許峻嚴装将赴召而猶豫未决参軍任讓謂峻¶
曰将軍求處荒郡而不見許事勢如此恐無生路不如¶
勒兵自守峻從之遂不應命温嶠聞峻不受詔便欲下¶
<pb:KR3k0013_WYG_336-8a>¶
衛京都三吴又欲起義兵亮並不聴而報嶠書曰吾憂¶
西陲過於歴陽足下無過雷池一歩也既而峻将韓晃¶
冦宣城亮遣距之不能制峻乗勝至于京都詔假亮節¶
都督征討諸軍事戰于建陽門外軍未及陣士衆棄甲¶
而走亮乗小船西奔¶
宋江夏王義恭録尚書事受孝武遺制輔政阿衡㓜主¶
而引身避事政歸近習越騎校尉戴法興中書舍人巢¶
尚之専制朝權威行近逺吏部蔡興宗職管九流銓衡¶
<pb:KR3k0013_WYG_336-8b>¶
所寄毎至上朝輙與令録以下陳欲登賢進士之意又¶
箴規得失博論朝政義恭素性怯撓阿順法興甞慮失¶
㫖聞興宗言輙戰懼無計¶
南齊王敬則眀帝即位初為大司馬増邑千戸臺使拜¶
授日雨大洪注敬則文武皆失色一客在傍曰公由来¶
如此昔拜丹陽吴興時亦然敬則大悦曰我宿命應得¶
雨乃列羽儀朝服道引出㕔事拜受意猶不自得吐舌¶
久之至於事竟¶
<pb:KR3k0013_WYG_336-9a>¶
後魏劉潔太武時為尚書令勅勒新民以将吏侵奪咸¶
出怨言期牛馬飽草當赴漠北潔與左僕射安原奏欲¶
及河氷未觧徙之河西氷觧之後不得北遁太武曰不¶
然此等習俗放散日久有似園中之鹿急則衝突緩之¶
則定吾自處之有道不煩徙也潔等固執乃聴分徙三¶
萬餘落於河西西至曲鹽池新民驚駭皆曰圏我於河¶
西之中是将殺我也欲西走涼州潔與侍中古弼屯五¶
原河北左僕射安原屯悦㧞城北備之既而新民數千¶
<pb:KR3k0013_WYG_336-9b>¶
騎北走潔追討之走者糧絶相枕而死¶
隋裴藴煬帝大業末為御史大夫叅掌機務事司馬徳¶
戡将為亂江陽長張恵紹夜馳告之藴共恵紹謀欲矯¶
詔發郭下兵民盡取榮公䕶兒節度収在外逆黨宇文¶
化及等仍發羽林殿脚遣范富婁等入自西苑取梁公¶
蕭鉅及燕王處分扣門援帝謀議已定遣報虞世基世¶
基疑反者不實抑其計須&KR0119;難作藴嘆曰謀及播郎竟¶
悮人事遂見害子愔為尚輦直長亦同日死¶
<pb:KR3k0013_WYG_336-10a>¶
唐蕭瑀太宗時特進参預朝政瑀常稱房𤣥齡已下同¶
中書門下内臣悉皆朋黨比周無忠心奉上累獨奏云¶
此等相與執權有同膠漆陛下不細諳知但未反耳帝¶
謂瑀曰為人君者驅駕英才推心待士公言不亦甚乎¶
何至如此瑀又以為帝偏信臣下所言不誠帝數謂瑀曰¶
知臣莫若君夫人不可求備自當捨其短而用其長朕¶
雖才謝聰眀不應頓迷臧否數為瑀信誓瑀既不自得¶
而帝積久銜之終以瑀忠貞居多而未廢也¶
<pb:KR3k0013_WYG_336-10b>¶
楊師道為侍中多所引薦而乏於知人所引者無君子¶
小人之别¶
敬暉中宗神龍初為侍中與桓彦範等誅張易之兄弟¶
也雒州長史薛季昶謂暉曰二㓙雖除産禄猶在請因¶
兵勢誅三思之屬正王室以安天下暉與東之屢陳不¶
可乃止季昶歎曰吾不知死所矣翌日三思因韋后之¶
助潛入宫中内行相事反易國政為天下所患時議以¶
此歸咎於暉等暉既失政柄受制於三思矣暉每推床¶
<pb:KR3k0013_WYG_336-11a>¶
嗟惋或彈指出血柬之歎曰主上疇昔為英主時素稱¶
勇烈吾留諸武兾自誅鋤耳今事勢已去知復何道¶
楊國忠元宗天寳末為右相范陽節度使安禄山舉兵¶
向闕以國忠為名及哥舒翰守潼關諸将皆以函關距¶
京師三百里便在守險不利出攻國忠以翰持兵未决¶
慮其於已不利欲其速戰自中督促之翰遂出關與¶
賊戰於桃林王師敗績翰受擒國忠於朝堂命朝官報¶
潼關之敗訪以救援安危之䇿刑部尚書張均御史大¶
<pb:KR3k0013_WYG_336-11b>¶
夫張倚已下百餘人唯唯無敢言者惟監察御史髙適¶
請即日召募城中敢死之士及朝官各率家僮子弟出¶
軍防遏國忠曰兵已入關事不及矣但垂泣良久乃言¶
曰人上書言禄山反状已十年帝不信今日之事非宰¶
臣之過¶
常衮代宗大歴末為平章事既懲艾元載為政時公道¶
梗澁賄賂朋黨大行不以財勢者無因入仕衮一切杜¶
絶之中外百司奏請皆執不與勢與匹夫等尤排擯非¶
<pb:KR3k0013_WYG_336-12a>¶
詞科登第者雖窒賣官之路政事亦大致壅滯¶
楊炎徳宗建中初平章事遽計議城平涼涇原節度使¶
叚秀實以為方春未可請俟農隙炎怒其沮已召秀實為司¶
農卿而以李懐光代之因此劉文喜涇州作亂朝廷震¶
恐¶
關播建中末為中書侍郎平章事乏於知人之鍳好大¶
言虚誕者播必悦而親信之有李元平陶公達張愻劉¶
承誡皆言談詭妄誇大可立功名亦有微材薄藝播累¶
<pb:KR3k0013_WYG_336-12b>¶
奏元平等皆可将相也請閲試用之徳宗以為然以元¶
平為補闕㑹淮西節度使李希烈叛亂以汝州要鎮令¶
選刺史播薦元平為汝州刺史元平至州旬日為希烈¶
擒之而去州亦䧟賊中外嗤哂之由是公達等不克任¶
用(自建中已後方隅之起兵者皆天下劇賊而楊炎以/路恕為懐州刺史使捍諸田關以李元平為汝州别)¶
(駕圖李希烈/談者以為笑)¶
鄭餘慶憲宗元和初為尚書左丞平章事属夏州将楊¶
惠琳叛帝命宰臣等論奏多議兵事餘慶復以古義上¶
<pb:KR3k0013_WYG_336-13a>¶
言夏州軍士皆仰給縣官又有介馬萬蹄之語時議以¶
餘慶雖好博雅而未達時事¶
崔植杜元頴為相時幽州節度使劉總将歸朝慮其有¶
變籍軍中素有異志者薦之闕下時朱克融亦在籍中¶
植元穎不知兵且無逺畧謂兩河無虞遂奏勒歸鎮長¶
慶初幽州軍亂囚其帥張𢎞靖衆推克融統軍務焉¶
蕭俛穆宗即位初為平章事是時帝乗章武恢復之餘¶
兩河廓定四鄙無虞而俛與宰相叚文昌屢獻太平之¶
<pb:KR3k0013_WYG_336-13b>¶
䇿以為兵以靖亂時已治矣不宜黷武勸帝休兵偃武¶
又以兵不可頓去請密詔天下軍鎮有兵處每年百人之¶
中限八人逃死謂之消兵帝既荒縱不能深料遂詔天¶
下如其䇿而行之而落籍之卒合而為盗伏於山林眀¶
年朱克融王廷溱復亂河朔一呼而遺卒皆至朝廷方¶
徴兵諸藩籍既不充尋行招募烏合之徒動為賊敗由是¶
復失河朔盖消兵之失也¶
盧携僖宗乾符末為門下侍郎平章事聞黄巢起曹濮¶
<pb:KR3k0013_WYG_336-14a>¶
南犯荆襄致書與越州觀察使崔璆求天平軍節度朝¶
議不允又乞除官時宰相鄭畋與樞宻使楊復恭奏欲¶
請授同正貟軍將携駁其議請授率府率如其不受請以¶
髙駢討之及巢見詔大詬執政又自表乞安南都䕶廣¶
州節度亦不允然巢以士衆烏合欲據南海之地永為¶
巢穴坐邀朝命是嵗自春及夏其衆大疫死者十三四¶
衆勸請北歸以圖大利巢不得已乃北踰五嶺渡淮抵雒陽¶
留守劉允章率分司官迎於上東門繼攻陜虢逼潼關¶
<pb:KR3k0013_WYG_336-14b>¶
䧟華州留将喬鈴守之河中節度使李都詐進表于賊¶
朝廷使田令孜率神策博野等軍十萬守潼闗賊乃自潼¶
闗禁谷路入遂䧟京師時前夏州節度使諸葛爽亦統禁¶
軍聞賊盛退保櫟陽及黄巢至乃降初田令孜之起神¶
䇿軍也衆號七萬皆長安豪民以貨賂求𨽻六軍不能¶
負矛㦸甲鎧之重乃祈於官執事者厚以直傭兩市之¶
負販者以備其行其實不過三萬人但飾其旌旄鉦鼓¶
而已及守潼關賊已他道而入一時狼狽廻至輦下時¶
<pb:KR3k0013_WYG_336-15a>¶
百官欲散携在中書省止之曰此必博野軍私自還也¶
博野軍有七千人成六軍之數時以後發故謂其自還¶
携至是懼罪馳歸仰藥而死¶
後唐郭崇韜荘宗同光中為侍中兼樞宻使議者以崇¶
韜功力雖多事權太重不能處身量力而聴小人悮計¶
欲取泰山之安如急行避跡其禍愈速性復剛戾遇事¶
便發既不知前代之成敗又未體當時之物情以天下¶
為己任孟浪之甚也及權傾四海車騎迎門士人謟奉¶
<pb:KR3k0013_WYG_336-15b>¶
漸學流品同列豆盧革謂崇韜曰汾陽王代北人徙家¶
華陰侍中世在雁門得非祖徳歟崇韜應曰經亂失譜¶
諜先人甞云去汾陽王四世革曰故祖徳也因是旌别¶
流品援引薄徒委之心腹佐命勲舊一切鄙棄舊寮有¶
干進者崇韜謂之曰公雖代邸之舊然家無門閥深知¶
公才伎不敢輙進者慮名流嗤余故也及征蜀之行於¶
興平拜尚父子儀之墓¶
豆盧革荘宗時為平章事同光三年冬雒下饋運不充¶
<pb:KR3k0013_WYG_336-16a>¶
軍士乏食日致怨咨帝深憂問所司濟贍之術革與宰¶
相韋説依阿狥時竟無竒説但云陛下威徳冠天下今¶
西蜀平定珍貨甚多可以取之以給軍士水旱作沴天¶
之常道不足聖憂¶
崔恊眀宗時為平章事天成三年九月恊甞侍坐言於¶
帝曰臣聞食醫心鏡極好不假藥餌足以安心神左右¶
見其膚淺不覺哂之¶
安重誨眀宗長興中為樞宻使兼侍中有工部尚書李¶
<pb:KR3k0013_WYG_336-16b>¶
鏻頗希大用切欲為宰相人望非允鏻乃引偽吴覘人¶
見重誨云吴國執政徐知誥将舉國稱藩願得令公一¶
信即来歸向重誨不察事機即以為實然因出玉帯與¶
覘者令歸工估其值數千緡經嵗無所聞竟成虚語¶
盧文紀末帝清泰初為平章事是時帝與閔帝兄弟㝷¶
戈之後宗社甫寜虜冦内侵强臣在境文紀處經綸之¶
地無輔弼之謀所論者愛憎朋黨之小瑕所糾者銓選¶
擬倫之微纇三年夏移易大元帥晋祖引虜拒命既而¶
<pb:KR3k0013_WYG_336-17a>¶
大軍挫衂官寨受圍間道告急八月帝親征過徽陵拜¶
於闕門休於仗舍文紀扈從帝顧謂之曰朕聞主憂臣¶
辱予自鳳翔来首命卿為宰相聴人言語将為便致太¶
平今冦孽紛紛萬乗自行戰賊於汝安乎文紀惶恐致¶
謝時帝季年天奪其魄聲言救寨其實倦行初次河陽¶
召文紀張延朗謀事文紀曰虜騎倐往忽来無利則去¶
大寨牢固足以枝梧况臣有三處救兵可以一戰而觧¶
使人督促責以成功輿駕且駐河橋詳觀事勢况地處¶
<pb:KR3k0013_WYG_336-17b>¶
舟車之要正當天下之心必若未能解圍去亦非晚㑹¶
延朗與趙延夀欵宻旁奏曰文紀之言是也故令延夀¶
北行¶
馬𦙍孫清泰末為平章事三年末帝親征太原行在懐¶
州𦙍孫自雒都来朝獻時大寨被圍息耗斷絶趙徳均¶
父子已懐異志惟范延光盡心而援孤兵寡駐蹕懐州¶
君臣智窮慮索遽聞𦙍孫至以救焚之謀特来朝謁數¶
日之間寂無所説羣臣往謁因言時事龍敏言國之治¶
<pb:KR3k0013_WYG_336-18a>¶
亂由君之聴斷因引管夷吾辭害霸之説云既與君子¶
謀之又與小人圖之害霸也馬以譏時乃曰君子小人¶
則殊而愛君盡心一也即如今强胡内侮扈從之人誰¶
不願破賊夷兇致君於千枝萬葉諸官哂之¶
漢楊邠𨼆帝時為門下侍郎平章事帝委任甚至凡南¶
衙奏事中書除命先委邠斟酌如不出邠意至於一簿¶
一掾亦不聴從邠雖長於吏事不識大體甞言為國家¶
者但得帑藏豐盈甲兵强盛至於文章禮樂並是虚事¶
<pb:KR3k0013_WYG_336-18b>¶
何足介意也邠既専國政而務苛細條理前資官不得¶
外方居止自京師至諸州府行人往来並湏給公憑者¶
朝夕填咽旬日之間民情大擾行路壅塞邠乃止其事¶
每懲二蘇之失(逢吉/禹珪)難於除拜事多壅滯士人怨咨邠¶
比與二相不恊又深嫉儒士凡所有平章動多矛盾周¶
行之内自漢受命以至滅不沾一命者十有六七焉諸¶
司補吏與門胄出身一切停罷時論以邠之蔽固如是¶
亦由逢吉與禹珪本不能至公於物之所致也¶
<pb:KR3k0013_WYG_336-19a>¶
王章為平章事與楊邠同郡尤相親愛其奨用進㧞者¶
莫非鄉舊甞輕視文臣曰此等若與一把算子未知顛¶
倒何益於事¶
　　　依違¶
夫彌論道廣寅亮功髙乃膺注意之求允恊致君之業¶
是為良弼以賛永圖若乃畏懼取名唯諾自守昧獻賛¶
而忘大政固恩寵以持兩端唯署字以因循必鄙諺而¶
致誚焉用彼相不其然乎知無不為蓋異於是¶
<pb:KR3k0013_WYG_336-19b>¶
漢韓安國為御史大夫武帝時丞相田蚡抵言魏其侯¶
竇嬰灌夫事帝問朝臣兩人孰是安國曰魏其言灌夫¶
父死事(夫父孟吴楚反時為校/尉甞䧟堅遂死吴軍中)身荷㦸馳不測之吴軍¶
身被數十創名冠三軍此天下壮士非有大惡争杯酒¶
不足引他過以誅也魏其言是丞相言灌夫通姦猾侵¶
細民家累巨萬横恣潁川輘轢宗室侵犯骨肉此所謂¶
支大於榦脛大於股不折必披丞相言亦是惟眀主裁¶
之¶
<pb:KR3k0013_WYG_336-20a>¶
孔光為大司徒王莽以光名儒相三主太后所敬天下¶
信之於是盛尊事光引光女婿甄邯為侍中奉車都尉¶
諸哀帝外戚及大臣居位素所不説者(説讀/曰悦)莽皆傅致¶
其罪(傅讀曰附附益而/引致之令入罪)為請奏令邯持與光光素畏慎¶
不敢不上之¶
後漢胡廣為司徒與太尉李固司空趙戒議欲立清河¶
王蒜時大将軍梁冀以蒜年長有徳恐為後患盛意立¶
蠡吾侯志廣戒等懾憚不能與爭而固與杜喬堅守本¶
<pb:KR3k0013_WYG_336-20b>¶
議¶
晋荀顗為侍中太尉卒無質直之操惟阿意茍合於荀¶
朂賈充之間¶
宋劉勔為右僕射中領軍與齊太祖同受遺詔掌機事¶
初勔髙尚其意託造園宅名為東山頗忽世務太祖謂¶
之曰将軍以顧命之重任兼内外主上春秋未㡬諸王¶
並幼布流物議遐邇所聞此是将軍艱難之日而将軍¶
深尚從容廢省羽翼一朝事至雖悔何追勔竟不納¶
<pb:KR3k0013_WYG_336-21a>¶
南齊禇淵初仕宋為中書令與尚書令袁粲受顧命輔¶
幼主時王道隆阮佃夫用事姦賂公行淵不能禁也¶
隋虞世基為僕射知煬帝不可諌正又以髙熲張衡等¶
相繼誅戮懼禍及已雖居近侍唯諾取容不敢忤意盗¶
賊日甚郡縣多没世基知帝惡數聞之後有告敗者乃¶
抑損表状不以實聞是後外間有變帝弗之知也¶
唐李勣為太尉髙宗欲廢王皇后立武昭儀韓瑗来濟¶
諌皆不納勣宻奏曰此是陛下家事何須問外人上意乃¶
<pb:KR3k0013_WYG_336-21b>¶
定¶
于志寜為太子太師同中書門下三品王庶人之廢也¶
李勣許敬宗宻申勸請志寜獨無言以持兩端¶
蘇味道則天延載長夀中再為鳳閣侍郎同鳳閣鸞臺¶
三品味道善敷奏多識臺閣故事然而前後居相位數¶
載不能有所發眀但脂韋其間苟度取容而已故時人¶
號為模稜于今以為口實¶
源乹曜元宗開元中為侍中任政事十年時張嘉貞張¶
<pb:KR3k0013_WYG_336-22a>¶
説相次為中書令乹曜不敢與之爭權事皆推讓之及¶
李元紘杜暹知政事乹曜遂無所参議但唯諾署名而¶
已初乹曜因姜皎所薦遂䝉擢用又皎得罪為張嘉貞¶
所擠乹曜竟不救之議者以此譏焉¶
裴耀卿為左丞相開元二十五年逸人姜撫獻長春酒¶
方𤣥宗分賜年衰朝官兼與方法耀卿與文武百官上¶
表賀曰伏承逸人姜撫獻同度山長生藥秘精英而日¶
久候聖眀而乃彰伏惟陛下大聖撫運深仁濟俗和氣¶
<pb:KR3k0013_WYG_336-22b>¶
時若淳風穆然上帝式臧用分景福逸人斯至乃表長¶
生藥薦長春酒和甘露天杯蹔御神䇿逾増益光眀於¶
日月齊長久於天地臣子大慶開闢所無朝野多歡蹈¶
舞相繼况自中外賜藥兼及逺方使人寰同昇夀域慶流¶
渥澤馳景廻光凡在生靈不勝悦慶臣等望進禮食以¶
稱夀觴歡寳祚之無疆樂微生之有遇許之時士庶競¶
服長春酒多有暴卒者帝懼而止¶
陳希烈為左相時右相楊國忠用事希烈畏其權寵凡¶
<pb:KR3k0013_WYG_336-23a>¶
事唯諾無敢發眀¶
韋見素為武部尚書同平章事係楊國忠引用心徳之¶
時禄山與國忠争寵兩相猜嫌見素無所是非署字而¶
已¶
劉滋為左散騎常侍平章事徳宗貞元中尚書右丞元¶
琇為度支使韓滉所奏貶雷州司戸其責既重舉朝以¶
為非罪多竊議者尚書左丞董晉謂滋及齊映曰元右¶
丞忽有貶責未知罪名用刑一濫誰不畏懼假有權臣¶
<pb:KR3k0013_WYG_336-23b>¶
騁志相公何不奏請三司詳斷之去年關輔用兵時方¶
蝗旱琇總國計夙夜憂勤以贍給師旅不增一賦軍用皆¶
濟斯可謂國之勞臣也今此播逐恐失人心人心一揺¶
則有聞鷄鳴起舞者矣竊為相公痛惜之滋映但引過¶
而已¶
董晉貞元五年為門下侍郎平章事與竇参同知政事¶
而皆决在竇参晋但奉詔書唯諾而已¶
賈躭在相位凡十三年不能以天下安危大事争於君¶
<pb:KR3k0013_WYG_336-24a>¶
前頗為知識之士所短¶
權徳輿為禮部尚書平章事時李吉甫自淮南詔徴未¶
一年憲宗又引用李絳時帝求治方切軍國無大小一¶
付中書吉甫絳議政頗有異同或於上前争論形於言¶
色其有詣於理者徳輿亦不能為之發眀竟以循黙而¶
罷¶
王涯為司空兼門下侍郎平章事初鄭注自謂有經濟¶
之才文宗問以安人富國之術無以對因請𣙜茶涯知¶
<pb:KR3k0013_WYG_336-24b>¶
不可而不敢違¶
孔緯為平章事時昭宗謁郊廟兩中尉内樞宻請朝服¶
所司申前例中貴人例無朝服助祭之禮少府監亦無素¶
製冠服中尉怒立令製造下太常禮官舉故事亦稱無¶
中尉朝服助祭之文諌官亦論之緯奏曰中貴不衣朝¶
服助祭國典也陛下欲以權道寵内臣則請依所兼之¶
官而為之服天子召諌官謂之曰大禮日近無冝立異¶
為朕容之於是内官朝服助祭¶
<pb:KR3k0013_WYG_336-25a>¶
後唐韋説拜平章事説性謹重奉職官常不造事端時¶
郭崇韜秉政説等承順而已政事得失無所指言¶
豆盧革為平章事荘宗同光三年宏文館奏請依六典¶
故事改宏文館為崇文館敕崇文館比於宏文館並置¶
今請改稱頗叶舊典從之樞宻使郭崇韜亡父名宏革¶
希崇韜㫖奏而改之故云有宏文崇文並置之言也¶
鄭珏為平章事眀宗延宰臣於元徳殿珏從容言曰近¶
奉御札罷幸鄴都人情甚安咸仰聖徳其始議也珏亦¶
<pb:KR3k0013_WYG_336-25b>¶
賛之及罷行期珏又賛之大臣獻替若斯豈能責小臣¶
之竊位邪¶
　　　强狠¶
宰輔所以佐人君治天下調陰陽順元化者也必在乎¶
中庸其徳平恕其心體貌温恭辭氣寛裕所以能通萬¶
物之理副四海之瞻或其剛毅近仁木强率性忠言犯¶
上直道異衆善則善矣恐非純和之徳焉矧訐以為直¶
犯而必校以威勢而自處謂恭順而無益人所惡也禍¶
<pb:KR3k0013_WYG_336-26a>¶
必隨之¶
漢周昌木强人也為御史大夫自蕭曹軰皆卑下之昌¶
甞燕入奏事(以帝宴時/入奏事)髙帝方擁戚姬昌還走帝逐得¶
騎昌項帝問曰我何如主也昌仰曰陛下桀紂主也於¶
是帝笑之然尤憚昌¶
申屠嘉為丞相鼂錯為内史貴幸用事諸法令多所請¶
變更議以適罰侵削諸侯(適讀/曰謫)而丞相嘉自絀(絀退/也)所¶
言不用疾錯錯為内史門東出不便更穿一門南出南¶
<pb:KR3k0013_WYG_336-26b>¶
出者太上皇廟堧垣也嘉聞錯穿宗廟垣為奏請誅錯¶
客有語錯錯恐夜入宫上謁自歸(歸首於/天子)至朝嘉請誅¶
内史錯帝曰錯所穿非真廟垣乃外堧垣故冗官居其¶
中(冗謂散軰也/如今之散官)且又我使為之錯無罪罷朝嘉謂長史¶
曰吾悔不先斬錯乃請之(言先斬/而後奏)為錯所賣至舍因歐¶
血而死¶
田蚡為丞相召客飲坐其兄盖侯北鄉自坐東鄉(自處/尊位)¶
(鄉讀/曰向)以為漢相尊不可以兄故私撓(撓曲也音/汝教反)由此滋¶
<pb:KR3k0013_WYG_336-27a>¶
驕(滋益/也)¶
後漢韓歆為大司徒好直言無𨼆諱光武每不能容甞¶
因朝㑹聞帝讀隗囂公孫述相與書歆曰亡國之君皆¶
有才桀紂亦有才帝大怒以為激發歆又證嵗将飢凶¶
指天畫地言甚剛切坐免歸田里帝猶不釋復遣使召¶
宣責之司𨽻校尉鮑永固請不能得歆及子嬰竟自殺¶
晋楊駿為太傅輔政駿自知素無美望懼不能以輯和¶
逺近乃依魏眀帝即位故事遂大開封賞欲以悦衆為¶
<pb:KR3k0013_WYG_336-27b>¶
政嚴碎愎諌自用不允衆心馮翊太守孫楚素與駿厚¶
説之曰公以外戚居伊霍之重握大權輔弱主當仰思¶
古人至公至誠謙順之道於周則周召為宰在漢則朱¶
虚東牟未有庶姓専國而克終慶祚者也今宗室親重¶
藩王方壮而公不與共参萬機内懐猜忌外樹私昵禍¶
至無日矣駿不能從¶
庾亮為中書令輔政専用威刑知蘇峻必為禍亂徴為¶
大司農舉朝謂之不可平南将軍温嶠亦累止之皆不¶
<pb:KR3k0013_WYG_336-28a>¶
納峻果反¶
後魏穆夀太武時恭宗監國夀與崔浩等輔政人皆敬¶
浩夀獨凌之又自恃位任為人莫已及¶
古弼為尚書令参政事欲入陳奏遇太武與給事中劉¶
樹碁志不聴事弼侍坐良久不獲申聞乃起於太武前¶
捽樹頭掣下牀以手摶其耳以拳毆其背曰朝廷不治¶
實爾之罪¶
髙肇為尚書令每事任已宣武延昌初遷司徒雖貴登¶
<pb:KR3k0013_WYG_336-28b>¶
台鼎猶以去要怏怏形乎辭色¶
隋蘇威為宰相行已清儉以亷慎見稱然每至公議惡¶
人異已雖或小事必固争之時人以為無大臣之體所¶
修格令章程並行於當世頗傷煩碎論者以為非簡久¶
之法¶
楊素為右僕射與髙熲専掌朝政素性疎而辯髙下在¶
心朝臣之内頗推髙熲敬牛宏厚接薛道衡視蘇威蔑¶
如也自餘朝貴多被凌轢其才藝風調優於髙熲至於¶
<pb:KR3k0013_WYG_336-29a>¶
推誠體國處物平當有宰相識度不如熲逺矣¶
唐蕭瑀為太常卿兼領御史大夫與宰相参議朝政瑀¶
多詞辨每有評議房元齡等不能抗然心知其是所言¶
殊不用瑀彌怏怏¶
李義府遷右相入則諂言自媚出則肆其姦宄百寮畏¶
之無敢言其過者髙宗頗知其罪失從容戒義府云聞¶
卿兒子女婿皆不謹慎多作罪過我亦為卿掩覆未即¶
公言卿可誡朂無令如此義府勃然變色顋頸俱起徐¶
<pb:KR3k0013_WYG_336-29b>¶
曰誰向陛下道此帝曰但我言如是何須問我所從得¶
邪義府睕然殊不引咎緩歩而去帝亦優容之後長流¶
巂州¶
宗楚客中宗時為相御史崔琬劾楚客紀處訥宗晉卿¶
等驕恣䟦扈人神同疾不加天誅詎清王度並請収禁¶
差三司推鞫舊制大臣有被御史彈劾者即俯僂趨出¶
立朝堂待罪楚客翻更咤顋作色而進自言執性忠鯁¶
被琬誣奏帝性既寛仁竟不窮其事令釋之¶
<pb:KR3k0013_WYG_336-30a>¶
劉幽求𤣥宗先天元年拜尚書右僕射同中書門下三¶
品監修國史幽求自謂功在朝臣之右而志求左僕射¶
兼領中書令俄而竇懐貞為左僕射崔實為中書令幽¶
求甚不平形於言色¶
韓滉為左僕射同平章事然以前軰早達稍侮薄後進¶
晚嵗至京師丞郎卿佐接之頗倨又元琇以纎芥微嫌¶
䧟之重典衆不能平¶
常衮為門下侍郎平章事其輕重任情不通時政又政¶
<pb:KR3k0013_WYG_336-30b>¶
事堂有後門盖宰相時過中書舍人院咨訪政事衮塞¶
絶其門以示尊大不相往来¶
後唐盧程荘宗同光初為中書侍郎平章事是時初下¶
鄆州梁将王彦章䧟徳勝寨羣情恼恼内懐囂然帝於¶
楊劉城躳厲士卒晝夜苦戰臣下皆憂之豆盧革與同¶
列議上章規諌請不躳御士卒因言及漢髙臨廣武事¶
楚人矢及於胸紿云虜中吾足程曰此劉季之失也㡬¶
死老兵衆皆縮頸甞與羣官論士族或曰貟外孔龜眀¶
<pb:KR3k0013_WYG_336-31a>¶
善和之家宣聖之後公輔累世得非盛族歟程曰止於¶
孔子之後盛則吾不知也親黨有假逓乗於程者程帖¶
興唐府給付之府吏啟無例程怒鞭其背議者以浮¶
薄之中凶狂為最時光禄卿任圜兼興唐少尹帝妺婿¶
也馮其寵戚因詣程訴之程衣鶴氅華陽巾馮几决事¶
盛怒見圜慢謂曰公是何蟲豸敢違吾命宰相取給於¶
府縣公保惜胥吏圜不言而退夜急馳見帝面訴其事¶
帝怒謂郭崇韜曰朕誤相此人凌辱於九卿促令自盡¶
<pb:KR3k0013_WYG_336-31b>¶
崇韜亦恐事将不測盧質横身觧之乃貶官右庶子¶
豆盧革同光中平章事荘宗幸雒車駕次汜水翰林學¶
士劉昫趙鳳于嶠等議髙祖太宗廟在雒北請帝親行¶
拜薦庶天下知敬祖奉先之道革恥於失舉遂非不行¶
識者譏之次偃師又議昭宗園陵不逺道周既除大憝¶
車駕冝請告謁追思惋憤號慟寝園然後還宫始為得¶
禮革與郭崇韜不達變禮又拒而不行¶
孔循為東都留守帯平章事以孟夏等獻冝令攝太尉¶
<pb:KR3k0013_WYG_336-32a>¶
行事循稱使相有戎機不合當祠祭重事(議者曰郊天/祀地太尉之)¶
(職無其人則宰相攝之循位同三事留守東平代掌/武以供祀事而訴以戎機不自知貴强戾之甚也)¶
漢楊邠為左僕射兼門下侍郎平章事甞與三司使王¶
章於御前論事隠帝曰事行之後勿俾有詞邠曰陛下¶
但禁聲有臣等在左右聞者縮頸未㡬滅族其負氣寡¶
識多此類也¶
　¶
　¶
<pb:KR3k0013_WYG_336-32b>¶
　¶
　¶
　¶
　¶
　¶
　¶
　¶
　冊府元龜卷三百三十六¶
