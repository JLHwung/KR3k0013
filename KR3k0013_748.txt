# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:30.334684
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百四十八
<pb:KR3k0013_WYG_748-1a>¶
欽定四庫全書¶
　册府元龜卷七百四十八　宋　王欽若等　撰¶
　　陪臣部¶
　　　　交争　　變詐　　賊害¶
　　　交争¶
春秋之世陪臣執國命彊公室寄任亦多儀制猶簡或¶
奉干戈之役或修朝㑹之儀而乃進退由心輕重在已¶
始於放肆卒以交爭起讐專戮生於此矣¶
<pb:KR3k0013_WYG_748-1b>¶
公孫閼鄭大夫魯隱公十五年五月鄭伯將伐許授兵¶
於大宫(大宫鄭/祖廟)公孫閼與頴考叔爭車頴考叔挾輈以¶
走(輈車/轅也)子都挾棘以逐之(子都公孫/閼棘㦸也)及大逵弗及子都¶
怒(逵道方/軌也)七月鄭伯傅于許(傅于許/城下)頴考叔取鄭伯之¶
旗蝥弧以先登(蝥弧/旗名)子都自下射之顛¶
樂轡宋大夫華弱與樂轡少相狎長相優又相謗也(狎/親)¶
(習也優/調戲也)子蕩怒以弓梏華弱于朝(子蕩樂轡也張弓以/貫頸若械之在手故)¶
(曰/梏)平公見之曰司武而梏於朝難以勝矣(司武司馬言/其懦弱若不)¶
<pb:KR3k0013_WYG_748-2a>¶
(足以/勝敵)遂逐之華弱奔魯司城子罕曰同罪異罰非刑也¶
專戮於朝罪孰大焉亦逐子蕩子蕩射子罕之門曰㡬¶
日而不我從(言我射汝門汝亦/當以不勝任見逐)子罕善之如初(言子罕/雖見辱)¶
(而不忿所/以得安)¶
子朱晉大夫魯襄公二十六年春秦伯之弟鍼如晉修¶
成(修㑹夷儀/嵗之成)叔向命召行人子員(欲使答/秦命)行人子朱曰¶
朱也當御(御進也言/次當行)三云叔向不應子朱怒曰班爵同¶
(同為/大夫)何以黜朱於朝(黜退/也)撫劍從之(從叔/向也)叔向曰秦晉¶
<pb:KR3k0013_WYG_748-2b>¶
不和久矣今日之事幸而集(集/成)晉國頼之不集三軍暴¶
骨子員道二國之言無私子嘗易之姦以事君者吾所¶
能御也拂衣從之(拂衣褰/裳也)人救之平公曰晉其庶乎(庶/㡬)¶
(于/治)吾臣之所爭者大師曠曰公室懼卑臣不心競而力¶
爭(謂二子不心競為/忠而撫劍拂衣)不務德而爭善(爭謂所/行為善)私欲已侈¶
能無卑乎¶
穿封戍楚大夫魯襄公二十六年楚子侵鄭至於城麋¶
鄭皇頡戍之(皇頡鄭大夫/守城麋之邑)出與楚師戰敗穿封戍囚皇¶
<pb:KR3k0013_WYG_748-3a>¶
頡公子圍與之爭之(公子圍共王/子靈王也)正於伯州犁(正曲/直也)伯¶
州犁曰請問於囚乃立囚伯州犁曰所爭君子也其何¶
不知(言王子圍及穿封戍/皆非細人易别識也)上其手曰夫子為王子圍寡¶
君之貴介弟也(介大/也)下其手曰此子為穿封戍方城外¶
之縣尹也誰獲子(上下手以/道囚意)囚曰頡遇王子弱焉(弱敗/也言)¶
(為王子/所得)戍怒抽戈逐王子圍弗及楚人以皇頡歸¶
公孫黑鄭大夫魯襄公二十九年鄭伯有使公孫黑如¶
楚(黑子/晢)辭曰楚鄭方惡而使余往是殺余也伯有曰世¶
<pb:KR3k0013_WYG_748-3b>¶
行也(言女世/為行人)子晢曰可則往難則已何世之有伯有將¶
强使之子晢怒將伐伯有氏大夫和之鄭大夫盟於伯¶
有氏禆諶曰是盟也其與㡬何(言不能久也/禆諶鄭大夫)詩曰君子¶
屢盟亂是用長今是長亂之道也禍未歇也必三年而¶
後能舒(舒解/也)子晢又與子南爭聘徐吾犯之妹及適子¶
南氏子晢怒櫜甲以見子南欲殺之而取其妻子南知¶
之執戈逐之及衝擊之以戈子晢傷而歸(衝交/道也)¶
士彌侔晉大夫魯定公元年正月辛巳晉魏舒合諸侯¶
<pb:KR3k0013_WYG_748-4a>¶
之大夫于狄泉將以城成周孟懿子㑹城成周庚寅裁¶
(裁設/版築)宋仲㡬不受功曰滕薛郳吾役也(欲使三國代宋/受功役也郳小)¶
(邾/)薛宰曰宋為無道絶我小國於周以我適楚故我常¶
從宋晉文公為踐土之盟曰凡我同盟各復舊職若從¶
踐土若從宋亦唯命仲㡬曰踐土固然(固曰從舊薛/舊為宋役)薛¶
宰曰薛之皇祖奚仲居薛以為夏車正(皇大也奚仲為/夏禹掌車服大)¶
(夫/)奚仲遷于邳(邳下/邳縣)仲虺居薛以為湯左相(仲虺奚/仲之後)若¶
復舊職將承王官何故以役諸侯(承奉/也)仲㡬曰三代各¶
<pb:KR3k0013_WYG_748-4b>¶
異物薛焉得有舊(言居周世不得/以夏殷為舊)為宋後亦其職也士¶
彌侔曰晉之從政者新(言范獻子新為/政未習故事)子姑受功歸吾¶
視諸故府(求故/事)仲㡬曰縱子忌之山川鬼神其忘諸乎¶
(山川鬼神/盟所告)士伯怒謂韓簡子曰薛徴於人(典籍故事/人所知也)宋¶
徵於鬼(取證于/鬼神)宋罪大矣且已無辭而抑我以神誣我¶
也啟寵納侮其此之謂矣(開寵過分則/納受侵侮)必以仲㡬為戮¶
乃執仲㡬以歸¶
樂溷宋大夫魯定公九年春宋公使樂大心盟于晉且¶
<pb:KR3k0013_WYG_748-5a>¶
逆樂祁之尸辭偽有疾乃使向巢如晉盟且逆子梁之¶
尸子明謂桐門右師出(子明樂祁之子溷也右師樂大/心子明族父也右師往到子明)¶
(舎子明逐/使出門去)曰吾猶衰絰而子擊鍾何也(忿其不逆父䘮/因責其無同族)¶
(之/恩)右師曰䘮不在此故也既而告人曰已衰絰而生子¶
余何故舎鍾(已子/明也)子明聞之怒言於公曰右師將不利¶
戴氏(樂氏/公族)不肯適晉將作亂也不然無疾乃逐桐門右¶
師¶
韓傀相韓嚴遂重於君二人相害也嚴遂政議直指舉¶
<pb:KR3k0013_WYG_748-5b>¶
韓傀之過韓傀以之叱之於朝嚴遂㧞劍趍之於是嚴¶
遂懼亡去¶
　　　變詐¶
古者諸侯各奠方國必有命卿至于大夫以輔其政洎¶
晚周微弱五霸迭起以機先而為勝内由權變以取威¶
繇是仁義廢而變詐興矣則有屈已而就事違道以成¶
功欺割地之言反好用之物定君於詭詐之際還兵於¶
倉卒之間蓋亦才出一時智通羣萃施之變亂庶可嘉¶
<pb:KR3k0013_WYG_748-6a>¶
然與夫皇王之道斯為美矣禮所謂用人之智去其詐¶
良有以乎¶
叔孫僑如魯大夫通於穆姜欲去季孟而取其室(季文/子孟)¶
(獻/子)成公十六年冬十月出僑如而盟之僑如奔齊(諸大/夫共)¶
(盟以僑/如為戒)齊聲孟子通僑如(聲孟子齊靈/公母宋女)使立於髙國之¶
間(位比/二卿)僑如曰不可以再罪奔衛亦間於卿(傳亦終言/僑如之佞)¶
胥梁帶晉大夫魯襄公二十六年齊人城郟之嵗(在二/十四)¶
(年/)其夏齊烏餘以廪丘奔晉(烏餘齊大夫也廪丘今/東郡廪丘縣故城是)襲¶
<pb:KR3k0013_WYG_748-6b>¶
衛羊角取之(今廩丘縣所/治羊角城是)遂襲我髙魚(髙魚城在廪/丘縣東北)有¶
大雨自其竇入(雨大故/水竇開)介于其庫(入髙魚庫/而介其中)以登其城¶
克而取之(取魯/髙魚)又取邑於宋於是范宣子卒(宣子/范匄)諸侯¶
弗能治也及趙文子為政乃卒治之文子言於晉侯曰¶
晉為盟主諸侯或相侵也則討而使歸其地今烏餘之¶
邑皆討類也(言於此類/宜見討)而貪之是無以為盟主也請歸¶
之公曰諾孰可使也對曰胥梁帶能無用師晉侯使往¶
(能無用師言/有權謀也)至二十七年春胥梁帶使諸䘮邑者具車¶
<pb:KR3k0013_WYG_748-7a>¶
徒以受地必周(諸䘮邑謂齊魯宋也周宻/也必宻來勿以受地為名)使烏餘具車¶
徒以受封(烏餘以邑故/詐許封之)烏餘以其衆出(出受/封也)使諸侯偽¶
刼烏餘之封者(刼致也使齊魯宋偽/若致邑封鳥餘者)而遂執之盡獲之¶
(皆獲其/徒衆)皆取其邑而歸諸侯諸侯是以睦於晉(傳言趙/文子賢)¶
(故平公雖失政/而諸侯猶睦)¶
韓起晉大夫魯昭公三年如齊逆女(為平/公逆)公孫蠆為少¶
姜之有寵也以其子□公女而嫁公子(更嫁/公女)人謂宣子¶
子尾欺晉晉胡受之宣子曰吾欲得齊而逺其寵寵將¶
<pb:KR3k0013_WYG_748-7b>¶
來乎(寵謂/子尾)¶
薳啟疆楚大夫魯昭公七年三月公如楚楚子享公于¶
新臺(章華/臺也)使長鬛者相(鬛鬢也欲/先夸魯侯)好以大屈(宴好之賜/大屈弓名)¶
既而悔之薳啟疆聞之見公公語之拜賀公曰何賀對¶
曰齊與晉越欲此久矣寡君無適與也而傳諸君君其¶
備禦三鄰(言齊晉越將/伐魯而取之)愼守寳矣敢不賀乎公懼乃反¶
之(言楚靈不信/所以不終)¶
冉猛魯人定公八年正月公侵齊門於陽州師退冉猛¶
<pb:KR3k0013_WYG_748-8a>¶
偽傷足而先(欲先/歸)其兄㑹乃呼曰猛也殿(㑹見師退而/猛不在列乃)¶
(大呼詐言猛在後為/殿傳言魯無軍政)二月公侵齊攻廩丘之郛主人¶
出師奔(攻郛人少故遣/後師走往助之)陽虎偽不見冉猛者曰猛在此¶
必敗(陽州之役猛先歸/言若在此必復敗)猛逐之顧而無繼偽顚(逐廪/丘人)虎¶
曰盡客氣也(言皆客/氣非勇)¶
子服景伯魯大夫哀公十三年秋七月辛丑盟吳晉爭¶
先(爭㰱血/先後)吳人曰於周室我為長晉人曰於姬姓我為¶
伯(為侯/伯)乃先晉人吳人將以公見晉侯景伯對使者吳¶
<pb:KR3k0013_WYG_748-8b>¶
人乃止既而悔之(謂景伯/欺之)將囚景伯景伯曰何也立後¶
於魯矣(何景/伯名)將以二乗與六人從遲速唯命遂囚以還¶
及户牖(户牖陳留外黃縣/西北東昏城是)謂太宰嚭曰魯將以十月上¶
辛有事於上帝先王季辛而畢何世有職焉(有職於/祭事)自¶
襄以來未之有改也(魯襄/公)若不㑹祝宗將曰吳實然(言/魯)¶
(祝宗將告神云景伯不㑹坐為/吳所囚吳人信鬼故以事恐之)且謂魯不共而執其賤¶
者七人何損焉大宰嚭言於王曰無損於魯而祗為名¶
(適為/惡名)不如歸之乃歸景伯¶
<pb:KR3k0013_WYG_748-9a>¶
智伯晉卿也魯哀公二十七年晉荀瑶帥師伐鄭次于¶
桐丘鄭駟𢎞請救于齊(𢎞駟/顓子)齊陳成子帥師救鄭智伯¶
聞之乃還使謂成子曰大夫陳子陳之自出陳之不祀¶
鄭之罪也(十七年楚獨㓕陳非鄭之罪蓋智/伯誣陳子故陳子怒謂其多陵人)故寡君使¶
瑶察陳衷焉(衷善/也)謂大夫其恤陳乎若利本之顚瑶何¶
有焉(言陳㓕/已何傷)成子怒曰多陵人者皆不在智伯其能久¶
乎¶
張儀相秦秦欲伐齊齊楚從親於是張儀往相楚楚懐¶
<pb:KR3k0013_WYG_748-9b>¶
王聞張儀來虚上舎而自館之曰此僻陋之國子何以¶
教之儀說楚王曰大王誠能聽臣閉闗絶約於齊臣請¶
獻商於之地六百里使秦女得為大王箕箒之妾秦楚¶
娶婦嫁女長為兄弟之國此北弱齊而西益秦也計無¶
便此者楚王大說而許之羣臣皆賀陳軫獨吊楚王怒¶
曰寡人不興師發兵得六百里地羣臣皆賀子獨吊何¶
也陳軫對曰不然以臣觀之商於之地不可得而齊秦¶
合齊秦合則患必至矣楚王曰有說乎陳軫對曰夫秦¶
<pb:KR3k0013_WYG_748-10a>¶
之所以楚重者以其有齊也今閉闗絶約於齊則楚孤¶
秦奚貪夫孤國而與之商於之地六百里張儀至秦必¶
負王是北絶齊交西生患於秦也兩國之兵必俱至善¶
為王計者不若隂合而陽絶于齊使人隨張儀茍與吾¶
地絶齊未晚也不與吾地隂合謀計也楚王曰願陳子¶
閉口毋復言以待寡人得地乃以相印授張儀厚賂之¶
於是遂閉闗絶約於齊使一將軍隨張儀張儀至秦佯¶
失綏墮車不朝三月楚王聞之曰儀以寡人絶齊未甚¶
<pb:KR3k0013_WYG_748-10b>¶
耶乃使勇士至宋借之符北罵齊王齊王大怒折節而¶
下秦秦齊之交合張儀乃朝謂楚使者曰臣有奉邑六¶
里願以獻大王左右楚使者曰臣受令於王以商於之¶
地六百里不聞六里還報楚王楚王大怒發兵而攻秦¶
陳軫曰軫可發口言乎攻之不如割地反以賂秦與之¶
并兵而攻齊是我出地於秦取償於齊也王國尚可存¶
楚王不聽卒發兵而使將軍屈匄擊秦秦齊共攻楚斬¶
首八萬殺屈匄遂取丹陽(在枝/江)漢中之地楚又復益發¶
<pb:KR3k0013_WYG_748-11a>¶
兵而襲秦至藍田大戰楚大敗於是楚割兩城以與秦¶
平秦要楚欲得黔中地欲以武闗外易之楚王曰不願¶
易地願得張儀而獻黔中地秦王欲遣之口弗忍言張¶
儀乃請行惠王曰彼楚王怒子之負以商於之地是且¶
甘心於子張儀曰秦彊楚弱臣善靳尚尚得事楚夫人¶
鄭䄂所言皆從且臣奉王之節使楚楚何敢加誅假令¶
誅臣而為秦得黔中之地臣之上願遂使楚楚懐王至¶
則囚張儀將殺之靳尚謂鄭袖曰秦王甚愛張儀而不¶
<pb:KR3k0013_WYG_748-11b>¶
欲出之今將以上庸之地六縣賂楚以美人聘楚以宫¶
中善歌謳者為勝楚王重地尊秦秦女必貴而夫人斥¶
矣不若為言而出之於是鄭䄂日夜言懐王曰人臣各¶
為其主用今地未入秦秦使張儀來至重王王未有禮¶
而殺張儀秦必大怒攻楚妾請子母俱遷江南毋為秦¶
所魚肉也懐王後悔赦張儀厚禮之如故¶
樓緩趙大夫秦攻趙於長平大破之引兵而歸因使人¶
索六城于趙而謀計未定樓緩新從秦來趙王與樓緩¶
<pb:KR3k0013_WYG_748-12a>¶
計之曰與秦地與不與孰吉樓緩辭讓曰非人臣所知¶
也王曰雖然試言公之私樓緩曰王亦聞公父文伯乎¶
公父文伯官於魯病死婦人之為自殺房中者二人其¶
母聞之不肯哭也其相室曰焉有子死不哭者乎其母¶
曰孔子賢人也逐於魯是人不隨今死而婦人為死者¶
二人若是者其於長者薄於婦人厚也故從母言之為¶
賢母也從婦人言之為妬婦故言之一也言者異則人¶
心變矣今臣新從秦來言勿與則非計也言與之則恐¶
<pb:KR3k0013_WYG_748-12b>¶
以臣為秦也故不敢對使臣得為王計不如與之王曰¶
諾虞卿聞之入見王王以樓緩言告之虞卿曰此飾說¶
也王曰何謂也虞卿曰秦之攻趙倦而歸乎王以其力¶
尚能進愛王而不攻乎王曰秦之攻我也不遺餘力矣¶
必以倦而歸也虞卿曰秦以其力攻其所不能取倦而¶
歸王又為之攻其力之所不能取以資之是助秦自政¶
也來年秦復攻王王無救矣王以虞卿言告樓緩樓緩¶
曰虞卿能盡知秦力之所至乎誠知秦力之進也此彈¶
<pb:KR3k0013_WYG_748-13a>¶
丸之地猶不與也今秦來年復攻王得無割其内而媾¶
乎王曰請聽子割矣子能必來年秦不復攻乎樓緩曰¶
此非臣之所敢任也他日者三晉之交于秦相善也今¶
秦善韓魏而獨攻王王之所以事秦必不如韓魏也今¶
臣為足下解負親之攻啟闗通幣於齊交韓魏至來年¶
而王獨不攻於秦王之所以事秦者必在韓魏之後也¶
此非臣之所敢任也王以樓緩言告虞卿虞卿曰樓緩¶
言不媾來年秦復攻王得無更割其内而媾乎今樓緩¶
<pb:KR3k0013_WYG_748-13b>¶
又不能必秦之不復攻也雖割何益來年復攻之割其¶
力之所不能取而媾此自盡之術也不如無媾秦雖善¶
攻不能嵗取六縣趙雖不能收不至嵗失六城秦倦而¶
歸兵必罷我以六城收天下以攻罷秦是我失之于天¶
下而取償於秦也吾國尚利孰與坐而割地自弱以彊¶
秦哉今樓緩曰秦善韓魏而攻趙者必以王之事秦不¶
如韓魏也是使王嵗以六城事秦也坐而地盡矣來年¶
秦復求割地王將與之乎不與則是棄前費而挑秦禍¶
<pb:KR3k0013_WYG_748-14a>¶
也與之則無地而給之語曰彊者善攻而弱者不能守¶
今坐而聽秦秦兵不弊而多得地是彊秦而弱趙也以¶
益彊之秦而割逾弱之趙其計固不止矣且秦虎狼之¶
國也無禮義其求無己而王之城有盡以有盡之地給¶
無己之求其勢必無趙矣故曰此飾說也王必勿與王¶
曰諾樓緩聞之入見王王又以虞卿言告之樓緩曰不¶
然也虞卿得其一不得其二夫秦趙搆難天下皆恱何¶
也我將因强而乗弱今趙兵困于秦故不如亟割地為¶
<pb:KR3k0013_WYG_748-14b>¶
和以疑天下慰秦之心不然天下將因秦之怒乗趙之¶
弊而𤓰分之趙見亡之不暇何秦之敢圖願王以此斷¶
之勿復計也虞卿聞之復入見王曰危矣樓緩之為秦¶
也夫趙兵困于秦又割地為和是愈疑天下而何慰秦¶
心哉是亦獨不言其示天下弱乎且臣曰勿與者非固¶
勿與而已也秦索六城于王王以五城賂齊齊秦深讐¶
也得王五城并力而西擊齊秦之聽王又不待辭之畢¶
矣則是王失之于齊而取償于秦也而齊趙之讐可以¶
<pb:KR3k0013_WYG_748-15a>¶
報示天下有能為也王以此發聲兵未闚境臣見秦之¶
重賂而反媾於王也從秦為媾韓魏聞之必盡重王重¶
王必出重噐以先於王是一舉而結三國之親而與秦¶
易道也趙王曰善因發虞卿東見齊王與之謀秦虞卿¶
未還秦之使者已在趙矣樓緩聞之逃而去也¶
　　　賊害¶
古人有言曰士無賢愚入朝見嫉又曰堆生於岸水必¶
湍之斯固逹者因事而立喻也若乃利害相形曲直異¶
<pb:KR3k0013_WYG_748-15b>¶
禀當其勝㑹突起狠心乃有取其善而害其人懼其逼¶
而奪其位兹乃賢愚之共弊古今之深戒者也在昔曽¶
陪繼世名位迭居茍以一時之忿或至勦類之&KR0429;姑因¶
私怨搆其事端終為深禍危乎邦本斯則猜賊者之議¶
得讒毁者之計行故受枉被誅莫不由是徵諸前史可¶
覆視也比其事類以存戒焉¶
狐射姑晉大夫也晉侯使射姑將陽處父諫曰射姑民¶
衆不說不可使將於是廢將陽處父出射姑入君謂射¶
<pb:KR3k0013_WYG_748-16a>¶
姑曰陽處父言曰射姑民衆不説不可使將射姑怒出¶
刺陽處父於朝而走(明君漏言殺之當坐殺也易曰君/不宻則失臣臣不宻則失身㡬事)¶
(不宻則/害成)¶
箕鄭父晉大夫也夷之蒐晉侯將登箕鄭父先都(登之/於上)¶
(軍/也)使而士縠梁益耳將中軍(士縠本/司空)先克曰狐趙之勲¶
不可廢也從之(狐偃趙衰有/從亡之勲)先克奪蒯得田于革隂(七/年)¶
(晉禦秦師于革隂以軍事/奪其田也先克中軍佐)故箕鄭父先都士縠梁益耳¶
蒯得作亂使賊殺先克¶
<pb:KR3k0013_WYG_748-16b>¶
屠岸賈晉大夫也屠岸賈欲殺趙朔賈始有寵於靈公¶
及至於景公而賈為司㓂將作難乃治靈公之賊以致¶
趙盾徧告諸將曰盾雖不知猶為賊首以臣弑君子孫¶
在朝何以懲罪請誅之韓厥曰靈公遇賊趙盾在外吾¶
君以為無罪故不誅今諸君將誅其後是非先君之意¶
而今妄誅妄誅謂之亂臣有大事而君不聞是無君也¶
賈不聽韓厥告趙朔趣亡朔不肯曰子必不絶趙祀朔¶
死不恨韓厥許諾稱疾不出賈不請而擅與諸將攻趙¶
<pb:KR3k0013_WYG_748-17a>¶
氏於下宫殺趙朔趙同趙括趙嬰齊皆㓕其族¶
郤錡郤犨郤至皆晉大夫也三郤害伯宗譛而殺之及¶
欒弗忌(欒弗忌晉/賢大夫)伯州犁奔楚(伯宗/子)韓獻子曰郤氏其¶
不免乎善人天地之紀也而驟絶之不亡何待(既殺伯/宗又及)¶
(弗忌故/曰驟也)初伯宗每朝其妻必戒之曰盗憎主人民惡其¶
上子好直言必及於難¶
子尾齊大夫也害閭丘嬰欲殺之使帥師以伐陽州(陽/州)¶
(魯/地)我問師(魯以師往問/齊何故伐我)子尾殺閭丘嬰以說于我師(言/伐)¶
<pb:KR3k0013_WYG_748-17b>¶
(魯者嬰/所為也)工僂灑渻竈孔虺賈寅出奔莒(四子嬰/之黨)¶
季平子魯大夫也平子伐莒取郠(郠莒/邑)獻俘始用人於¶
亳社(以人祭/殷社)臧武仲在齊聞之曰周公其不饗魯祭乎¶
周公享義魯無義詩曰德音孔昭視民不佻(詩小雅佻/偷也言明)¶
(德君子/必愛民)佻之謂甚矣而一用之將誰福哉(一同也同/人于畜牲)¶
駟歂鄭大夫殺鄧析而用其竹刑(鄧析鄭大夫欲改鄭/所鑄舊制不受君命)¶
(而私造刑法書之/于竹簡故言竹刑)君子謂子然於是不忠茍有可以加¶
于國家者棄其邪可也(加猶益也棄不/責其邪惡也)靜女之三章取¶
<pb:KR3k0013_WYG_748-18a>¶
彤管焉(詩&KR0385;風也言靜女三章之詩雖説美女義在/彤管彤管赤管筆女史記事規誨之所執)干¶
旄何以告之取其忠也(詩鄘風也録干旄詩者取其忠/心願告人以善道也言此二詩)¶
(皆以一善見采而鄧/析不以一善存身)故用其道不棄其人詩云蔽芾甘¶
棠勿翦勿伐召伯所茇(詩召南也召伯决訟於蔽芾小/棠之下詩人思之不伐其樹茇)¶
(草舎/也)思其人猶愛其樹况用其道而不恤其人乎子然¶
無以勸能矣(傳言子然嗣大叔/為政鄭所以衰弱)¶
陳逆齊大夫也齊簡公之在魯也闞止有寵焉(簡公悼/公昜生)¶
(子壬也闞/止子我也)及即位使為政陳成子憚之驟顧諸朝(成子/陳常)¶
<pb:KR3k0013_WYG_748-18b>¶
(心不安故/數顧之)諸御鞅言於公曰陳闞不可並也君其擇焉¶
(擇用/一人)弗聽子我夕(夕視/事)陳逆殺人逢之(陳逆子行陳氏/宗也子我逢之)¶
遂執以入(執逆/至朝)陳氏方睦(欲謀齊國/故宗族和)使疾而遺之潘沐¶
備酒肉焉(使詐病因内潘沐并得内/酒肉潘米汁可以沐頭)享守囚者醉而殺¶
之而逃¶
白公勝楚太子建之子也太子建之遇讒也自城父奔¶
宋又避華氏之亂于鄭鄭人甚善之又適晉與晉人謀¶
襲鄭乃求復焉鄭人復之如初晉人使諜於子木請行¶
<pb:KR3k0013_WYG_748-19a>¶
而期焉(請行襲鄭之期/子木即建也)子木暴虐於其私邑邑人訴之¶
鄭人省之得晉諜焉遂殺子木其子曰勝在吳子西欲¶
召之葉公曰吾聞勝也詐而亂無乃害乎(葉公子髙/沈諸梁也)子¶
西曰吾聞勝也信而勇不為不利舎諸邊境使衛藩焉¶
(使為藩/屏之衛)葉公曰周仁之謂信(周親/也)率義之謂勇(率行/也)吾¶
聞勝也好復言(言之所許必欲復/行之不顧道理)而求死士殆有私乎¶
(私謀/復讐)復言非信也期死非勇也(期必/也)子必悔之弗從召¶
之使處吳竟為白公(白楚邑也汝隂褒/信縣西南有白亭)請伐鄭子西曰¶
<pb:KR3k0013_WYG_748-19b>¶
楚未節也(言楚國新復政/令猶未得節制)不然吾不忘也他日又請許¶
之未起師晉人伐鄭楚救之與之盟勝怒曰鄭人在此¶
讐不逺矣(比子西/于鄭人)勝自厲劍子期之子平見之曰王孫¶
何自厲也曰勝以直聞不告女庸為直乎將以殺爾父¶
子平以告子西子西曰勝如卵余翼而長之(以鳥/為喻)楚國¶
第(用士之/次第)我死令尹司馬非勝而誰勝聞之曰令尹之¶
狂也得死乃非我(言我必殺之若得自/死我乃不復成人)子西不悛勝謂¶
石乞(石乞勝/之徒)曰王與二卿士(二卿子/西子期)皆五百人當之則¶
<pb:KR3k0013_WYG_748-20a>¶
可矣乞曰不可得也(五百人/不可得)曰市南有熊宜僚若得之¶
可以當五百人矣乃從白公而見之與之言說告之故¶
辭(告欲作亂宜/僚辭拒之)承之以劍不動(挾劍指/其喉)勝曰不為利謟¶
不為威惕不洩人言以求媚者去之吳人伐愼白公敗¶
之(汝隂慎/縣也)請以戰備獻(與吳戰之所得車仗兵噐/皆備而獻之欲因此作亂)許之¶
遂作亂殺子西子期于朝而刼恵王子西以袂掩面而死¶
(慙於/葉公)¶
大宰嚭吳大夫也嚭既與子胥有隙因讒曰子胥為人¶
<pb:KR3k0013_WYG_748-20b>¶
剛暴少恩猜賊其怨望恐為深禍也前日王欲伐齊子¶
胥以為不可王卒伐之而有大功子胥恥其計謀不用¶
乃反怨望而今王又復伐齊子胥專愎彊諫沮(自吕/切)毁¶
用事徒幸吳之敗以自勝其計謀耳今王自行悉國中¶
武力以伐齊而子胥諫不用因輟謝佯病不行王不可¶
不備此起禍不難且嚭使人微伺之其使於齊也乃屬¶
其子於齊之鮑氏夫為人臣内不得意外倚諸侯自以¶
為先王之謀臣今不見用嘗怏怏怨望願王早圖之吳¶
<pb:KR3k0013_WYG_748-21a>¶
王曰微子之言吾亦疑之乃使使賜伍子胥屬鏤(鏤力/侯反)¶
之劔曰子以此死伍子胥仰天歎曰嗟乎謟臣嚭為亂¶
矣王乃反謀我我令若父覇自若未立時諸公子爭立¶
我以死爭之于先王㡬不得立若既得立欲分吳國予¶
我我顧不敢望也然今若聽諛臣言以殺長者乃告其¶
舎人曰必樹吾墓上以梓令可以為噐而抉吾眼縣吳¶
東門之上以觀越冦之入㓕吳也乃自經死¶
趙鞅晉大夫簡子也竇鳴犢舜華晉國之賢大夫也簡¶
<pb:KR3k0013_WYG_748-21b>¶
子未得志之時須此兩人而後從政及其已得志殺之¶
乃從政¶
須賈為魏中大夫為魏昭王使於齊范睢從之留數月¶
未得報齊襄王聞睢辯口乃使人賜睢金十斤及牛酒¶
睢辭謝不敢受須賈知之大怒以為睢持魏隂事告齊¶
故得此饋令睢受其牛酒還其金既歸心怒睢以告魏¶
相魏齊魏齊大怒使舎人笞擊睢折脅摺齒睢佯死即¶
卷以簀置厠中賔客飲者醉更溺睢故僇辱以懲後令¶
<pb:KR3k0013_WYG_748-22a>¶
無妄言者睢從簀中謂守者曰公能出我我必厚謝公¶
守者乃請出簀中死人魏齊醉曰可矣范睢得出¶
趙襄子晉大夫也襄子姊前為代王夫人簡子既葬未¶
除服北登夏屋(山在/廣武)請代王使厨人操銅枓以食代王¶
及從者行斟隂令宰人各(一作/雒)以枓擊殺代王及從官¶
遂興兵平代地其姊聞之泣而呼天摩笄自殺代人憐¶
之所死地名之為摩笄之山遂以代封伯魯子周為代¶
成君¶
<pb:KR3k0013_WYG_748-22b>¶
　¶
　¶
　¶
　¶
　¶
　¶
　¶
　册府元龜卷七百四十八¶
