# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:35.818882
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百五十四
<pb:KR3k0013_WYG_854-1a>¶
欽定四庫全書¶
　冊府元龜卷八百五十四　　宋　王欽若等　撰¶
　　總録部¶
　　　立言¶
春秋傳曰太上有立徳其次有立言盖徳之盛者必形¶
諸言言之文者以足於志昔之君子嘗從事於斯矣及¶
司馬譚論六家之要劉子政分九流之目揚㩁是非稽¶
合同異源流洞分指歸攸别然而挟術非一揆營道非一¶
<pb:KR3k0013_WYG_854-1b>¶
致各崇所善用極其說故先儒引殊塗同歸之言以為¶
六經之支裔使之逢時效用何啻霸者之佐去聖踰逺¶
猶賢外野之求今特詳求而比次之庶百代之作者開¶
卷而可見也¶
鬻子二十二篇(名熊為周師自穆王以下問/焉周封為楚祖鬻音弋六反)¶
尹佚二篇(周臣在成/康時也)¶
管仲字夷吾相齊著牧民山高乗馬輕重九府書(劉向/别録)¶
(九府書民間無有/山高一名形勢)¶
<pb:KR3k0013_WYG_854-2a>¶
晏嬰相齊作晏子春秋¶
老子至函闗闗令尹喜曰子將隠矣强為我著書於是¶
老子廼著書上下篇言道徳之意五千餘言而去莫知¶
其所終¶
闗令尹喜者周大夫也善内學星宿服精華隠徳行仁¶
時人莫知老子西游喜先見其氣知真人當過候物色¶
而迹之果見老子老子亦知其竒為著書與老子俱之¶
流沙之西莫知其所終喜亦著書九篇名闗尹子¶
<pb:KR3k0013_WYG_854-2b>¶
老萊子楚人也著書十五篇言道家之用¶
孔伋字子思仲尼孫也嘗困於宋作中庸¶
曽參孔子弟子著曽子十八篇¶
漆彫子十三篇(孔子弟子/漆彫啓後)¶
宓子十六篇(名不齊字子賤孔子弟/子師古曰宓讀與伏同)¶
景子三篇(說宓不齊語/似其弟子)¶
世子二十一篇(名碩陳人也七/十子之弟子)¶
文子九篇(老子弟子與孔子並時而/稱周閔王問以依記者也)¶
<pb:KR3k0013_WYG_854-3a>¶
蜎子十三篇(名淵楚人老子弟子師/古曰蜎姓也音以元反)¶
李克七篇(子夏弟子為/魏文侯相)¶
公孫尼子二十八篇(七十子/之弟子)¶
墨子七十一篇(名翟為宋大/夫在孔子後)¶
田俅子三篇(先韓子/俅音求)¶
我子一篇(劉向别録公/為墨子之學)¶
隨巢子六篇(墨翟/弟子)¶
胡非三篇(墨翟/弟子)¶
<pb:KR3k0013_WYG_854-3b>¶
芈子十八篇(名嬰齊人七十/子之後芈音□)¶
寗越一篇(中牟人為/周威王師)¶
王孫子一篇(曰巧/心也)¶
公孫固一篇(十八篇齊閔王失國問之/固因為陳古今成敗也)¶
董子一篇(名元心/從墨子)¶
徐子四十二篇(宋外/黄人)¶
魯仲連子十四篇¶
平原君七篇(朱建/也)¶
<pb:KR3k0013_WYG_854-4a>¶
虞氏春秋十五篇(虞卿/也)¶
李子三十二篇(名悝相魏文/侯富國强兵)¶
處子九篇(史記云趙/有處子)¶
列子八篇(名禦冦先莊/子莊子稱之)¶
莊周蒙人嘗為蒙漆園吏與梁惠王齊宣王同時其學¶
無所不窺然其要本歸於老子之言故著書十餘萬言¶
大抵率寓言也作漁父盜跖胠篋以詆訿孔子之徒以¶
明老子之術畏累虛亢桑子之屬皆空語無事實然善¶
<pb:KR3k0013_WYG_854-4b>¶
屬書離辭指事類情用剽剥儒墨雖當世宿學不能自¶
解免也其言洸洋自恣適已故自王公大人不能器之¶
惠子一篇(名施與莊/子同時)¶
申不害荆人故鄭之賤臣學術以干韓昭侯昭侯用為¶
相内修政教外應諸侯十五年終申子之身國治兵强¶
無侵韓者申子之學本於黄老而主刑名著書二篇號¶
曰申子¶
荀卿趙人年五十始來遊學於齊嫉濁世之政亡國亂¶
<pb:KR3k0013_WYG_854-5a>¶
君相屬不遂大道而營於巫祝信禨祥鄙儒小拘如莊¶
周等又滑稽亂俗於是推儒墨道徳之行事興懐序列¶
著數萬言為楚蘭陵令而卒因葬蘭陵¶
孟軻事齊適梁俱不能用當是之時秦用商君富國强¶
兵楚魏用吳起戰勝弱敵齊威王宣王用孫子田忌之¶
徒而諸侯東面朝齊天下方務於合從連衡以攻伐為¶
賢而孟軻乃述唐虞三代之徳是以所如皆不合退而¶
與萬章之徒序詩書述仲尼之意作孟子七篇(孟子序/文云孟)¶
<pb:KR3k0013_WYG_854-5b>¶
(子亦自知遭臧倉之讒毁值炎劉之末奮進不得佐興/唐虞雍熈之治退不能信三代之餘風耻沒世而無聞)¶
(焉是故垂憲言以詔後人仲尼有云我欲託之空言不/如載之行事之深切著明也於是退而論集所與高弟)¶
(弟子公孫丑萬章之徒難答問曰又自撰其法度之言/著書七篇二百六十一章三萬四千六百八十五字包)¶
(羅天地揆叙萬類仁義道徳性命禍福粲然靡所不載/帝王公侯遵之則可以尊君父立忠守志厲操者儀之)¶
(則可以崇高節抗浮雲有風人之託二雅之正可/謂直而不倨曲而不屈命世亞聖之大才者也)¶
鄒衍齊人覩有國者益淫侈不能尚徳若大雅整之於¶
身施及黎庶乃深觀隂陽消息而作怪遷之變終始大¶
聖之篇十餘萬言其語閎大不經必先驗小物推而大¶
<pb:KR3k0013_WYG_854-6a>¶
之至於無垠先序今以上至黄帝學者所共術大並時¶
盛衰因載其禨祥度制推而逺之至天地未生窈㝠不¶
可考而原也先列中國名山大川通谷禽獸水土所殖¶
物類所珍因而推之及海外之人所不能覩稱引天地¶
剖判以來五徳轉移治各有宜而符應若兹以為儒者¶
所謂中國者於天下乃八十一分居其一分爾中國名¶
曰赤縣神州赤縣神州自有九州禹之序九州是也不¶
得為州數中國外如赤縣神州者九乃所謂九州也於¶
<pb:KR3k0013_WYG_854-6b>¶
是有禆海環之人民禽獸莫能相通者如一區中者乃¶
為一州如此者九乃有大瀛海環其外天地之際焉其¶
術皆此類也然要其歸必止乎仁義節儉君臣上下六¶
親之施始也濫漫王公大人初見其術瞿然顧化其後¶
不能行之¶
慎到趙人田駢接子齊人環淵楚人皆學黄老道徳之¶
術因發明序其指意故慎到著十二論(今慎子劉向所/定有四十一篇)¶
環淵著上下篇而田駢接子皆有所論焉¶
<pb:KR3k0013_WYG_854-7a>¶
尸佼晉人秦相衛鞅客也鞅謀事畫計立法理民未嘗¶
不與佼規也鞅被刑佼恐并誅乃逃入蜀造書二十篇¶
凡六萬餘言卒因葬蜀¶
虞卿相趙孝成王以魏齊之故不重萬户侯卿相之印¶
與齊間行去趙困於梁魏齊已死不得意乃著書上採¶
春秋下觀近世曰節義稱號揣摩政謀凡八篇以刺譏國¶
家得失世傳之虞氏春秋(魏齊事具總/錄復讐門)¶
蘇子三十一篇(名/秦)¶
<pb:KR3k0013_WYG_854-7b>¶
張子十篇(名/儀)¶
鄭長者一篇(六國時先韓子韓子稱/别錄云鄭人知姓名)¶
鄒奭子十二篇(齊人號曰彫龍/奭奭音式亦反)¶
閭丘子十三篇(名快魏人/在南公前)¶
將鉅子五篇(六國時先南/公南公稱之)¶
杜文公五篇(六國時劉向别/傳云韓人也)¶
黄帝泰素二十篇(六國時韓諸公子所作劉向别錄云/或言韓諸公孫之所作也言隂陽五)¶
(行以為黄帝之/道也故曰泰素)¶
<pb:KR3k0013_WYG_854-8a>¶
南公三十一篇(六國/時)¶
公子牟四篇(魏之公子也先/莊子莊子稱之)¶
田子二十五篇(名駢齊人游稷下號/談天口駢音步田反)¶
黔婁子四篇(齊隠士守道不詘威王下之黔/音其炎切反下婁音胡稼反)¶
宫孫子二篇(宫孫姓也/不知名)¶
鶡冠子一篇(是人居深山以/鶡鳥羽為冠)¶
鄧析子二篇(鄭人與子産並時列子及孫卿並云子産/殺鄧析據左傳昭公二十五年子産卒定)¶
(公九年駟厥殺鄧析而用其/竹刑則非子産所殺人也)¶
<pb:KR3k0013_WYG_854-8b>¶
尹文子一篇(說齊宣王先公孫龍劉向云/與宋鈃俱游稷下鈃音刑)¶
公孫龍子十四篇(趙人為堅/白之辯者)¶
成公生五篇(趙黄公等同時姓成公劉向云與李斯/子繇同時繇為三川守成公游談不仕)¶
黄公四篇(名疵為秦博士作歌詩在/秦時歌詩中疵音才期反)¶
毛公九篇(趙人與公孫龍等並游平原君趙勝家劉向/别錄云堅白同異以為可以治天下盖史記)¶
(所云藏/於徒者)¶
吕不韋相秦是時諸侯多辯士如荀卿之徒著書布天¶
下吕不韋乃使其客人又著聞集論以為八覽六論十¶
<pb:KR3k0013_WYG_854-9a>¶
二紀二十餘萬言以為備天地萬物古今之事號曰吕¶
氏春秋布咸陽市門縣千金其上延諸侯游士賔客有¶
能増損一字者予千金(又云吕不韋相秦莊襄王乃上/觀尚書删拾春秋集六國時事)¶
(為吕氏/春秋)¶
韓非韓諸公子為人口吃不能道說而善著書與李斯¶
俱事荀卿斯自以為不如非見韓之削弱數以書諫韓¶
王不能用於是韓非疾治國不務修明法制執勢以御¶
其臣下富國强兵而以求人任賢反舉浮淫之蠧而加¶
<pb:KR3k0013_WYG_854-9b>¶
之於功實之上以為儒者用文亂法而俠者以武犯禁¶
寛則寵名譽之人急則用介胄之士今者所養非所用¶
所用非所養悲亷直不容於邪枉之臣觀往者得失之¶
變故作孤憤五蠧内外儲說林說難千餘萬言¶
漢蒯通范陽人論戰國時說士權變亦自序其說凡八¶
十一首號曰雋永(雋肥肉也永長也言其所論甘美/而義深長也漢志載藏子五篇)¶
陸賈高帝時為大中大夫時時前說稱詩書高帝罵之¶
曰乃公居馬上得之安事詩書賈曰馬上得之寧可以¶
<pb:KR3k0013_WYG_854-10a>¶
馬上治乎且湯武逆取而以順守文武並用長久之術¶
也昔者吳王夫差智伯極武而亡秦任刑法不變卒滅¶
嬴氏鄉使秦并天下行仁義法先聖陛下安得而有之¶
髙帝不懌有慚色謂賈曰試為我著秦所以失天下吾¶
所以得天下者及古成敗之國賈凡著十二篇毎奏一¶
篇髙帝未嘗不稱善左右呼萬嵗稱其書曰新語¶
公孫渾邪景帝時為隴西守以將軍擊吳楚有功封平¶
西侯著書十餘篇(藝文志隂陽家有公/孫渾邪十五篇是也)¶
<pb:KR3k0013_WYG_854-10b>¶
桓寛鹽鐵六十篇(寛字次公汝南人也孝昭帝時丞相/御史與諸賢良文學論鹽鐵事寛次)¶
(之/)¶
揚雄王莽時為大夫草太𤣥覃思渾天(覃深也渾/天天象也)參摹¶
而四分之(三析而四分天/之宿度甲乙也)極於八十一旁則摹九据(据/今)¶
(據字也據猶/位也處也)極之七百二十九贊亦自然之道也故觀¶
易者見其卦而名之觀𤣥者數其畫而定其𤣥首四重¶
者非卦也數也其用自天元推一晝一夜隂陽數度律¶
厯之紀九九大運與天終始故𤣥三方九州二十七部¶
<pb:KR3k0013_WYG_854-11a>¶
八十一家二百四十表七百二十九贊分為三卷曰一¶
二三與太初厯相應亦有顓頊之厯焉&KR2616;之以三策(三/而)¶
(分/之)闗之以休咎絣(絣/雜)之以象類播之以人事(播布/也)文之¶
以五行擬之以道徳仁義禮智無主知名要合五經茍¶
非其事文不虚生為之泰曼漶而不可知(曼漶不分别/白損言蒙鴻)¶
(也/)故有首衝錯測攡營數文掜圖告十一篇皆以觧剥¶
𤣥體離散之句尚不存焉(𤣥中之文雖有章句其㫖深/妙尚不能盡存故觧剝而離)¶
(散/也)劉歆嘗觀之謂雄曰空自苦今學者有禄利然尚不¶
<pb:KR3k0013_WYG_854-11b>¶
能明易又云𤣥何(言無奈/之何)吾恐後人用覆醤瓿也(瓿小/甖也)¶
雄笑而不應雄見諸子各以其知殊馳(殊相/也)大抵詆訾¶
聖人即為怪迂析辯詭詞以撓世事(言諸子之書文㫖/歸非毁周孔之敎)¶
(為巧辯異辭以/攪亂時政也)雖小辯終破大道而惑衆使溺於所聞¶
而不自知其非也及太史公記六國歴楚漢訖麟止不¶
與聖人同是非頗謬於經故人時有問雄者嘗用法應¶
之譔以為十三卷象論語號曰法言王莽大司空王邑¶
納言嚴尤聞雄死謂桓譚曰子嘗稱揚雄書豈能傳於¶
<pb:KR3k0013_WYG_854-12a>¶
後世乎譚曰必傳顧君與譚不及見也(顧見/也)凡人賤近¶
而貴逺親見子雲禄位容貌不能動人故輕其書老&KR0389;¶
著空無言兩篇(謂道徳/經也)薄仁義非禮學然後世好之者¶
尚以為過於五經自漢文景之君及司馬遷皆有是言¶
今楊子之書文義至深而論不詭於聖人(詭違也聖人/謂周公孔子)¶
若使遭遇時君更閱賢知為所稱善則必度越諸子矣¶
嚴君平蜀郡人博覽無不通依老子嚴周之指著書十¶
餘萬言(嚴周即/莊周)¶
<pb:KR3k0013_WYG_854-12b>¶
後漢桓譚光武時為議郎給事中著書言當世行事二¶
十九篇號曰新論尚書獻之帝善焉(新論一曰本造二/王霸三求輔四言)¶
(體五見徵六譴非七啓寤八祛蔽九正經十職通十一/離事十二道賦十三辨惑十四述䇿十五閔友十六琴)¶
(道本造述䇿閔友道各一篇餘並有上下光武/續之勑言卷大令皆别為上下凡二十九篇)琴道一¶
篇未成肅宗使班固續成之(琴道未畢但/有發首一章)¶
梁竦安定烏氏人閉門自養以經籍為娛辟命交至並¶
無所就著書數篇名曰七序班固見而稱曰孔子著春¶
秋而亂臣賊子懼梁竦作七篇而竊位素餐者慙¶
<pb:KR3k0013_WYG_854-13a>¶
郅惲為芒長免官著書八篇¶
韋彪為大鴻臚著書十二篇號曰韋卿子¶
王充㑹稽上虞人仕郡為功曹好論說始若詭異終有¶
理實以為俗儒守文多失其真閉門潛思絶慶弔之禮¶
戸牖墻壁各置刀筆著論衡八十五篇二十餘萬言(充/所)¶
(作論衡中土未有傳者蔡邕入吳始得之嘗祕玩以為/談助其後王朗為㑹稽太守又得其書及還許下時人)¶
(稱其才進或曰不見異人當得異書問之果以論衡之/益繇是遂傳視焉又時人嫌蔡邕得異書捜求其帳中)¶
(隠處果得論衡抱數卷持去邕丁/寜之曰唯我與爾共之勿廣也)釋物類同異正時俗¶
<pb:KR3k0013_WYG_854-13b>¶
嫌疑¶
王符安定臨涇人少好學不得升進志意藴憤乃隠居¶
著書三十餘篇以譏當時失得不欲章顯其名故號曰¶
潛夫論其指訐時短討擿物情足以觀見當時風政¶
仲長綂山陽髙平人州郡辟命稱疾不就少學博士渉¶
書記贍於文辭毎論說古今時俗行事發憤歎息因著¶
論名曰昌言凡三十四篇十餘萬言¶
桓彬為尚書郎著七說及書三篇¶
<pb:KR3k0013_WYG_854-14a>¶
陳紀潁川許人實之子也遭黨錮發憤著書數萬言號¶
曰陳子後至大鴻臚¶
劉陶為諫議大夫著書數有十萬言又作正老子反韓¶
非復孟軻辨疑等篇¶
荀悦為祕書監侍中時政移曹氏天子恭已而已悦志¶
在獻替而謀無所用乃作申鑒五篇其所論辨甚通政¶
體又著崇徳政論及諸論數十篇¶
周黨太原廣武人後隠居澠池著書上下篇而終¶
<pb:KR3k0013_WYG_854-14b>¶
劉珍為衛尉撰釋名三十篇以辨萬有之稱號云¶
魏朗㑹稽人為尚書㑹被議免歸家著書數篇號魏子¶
唐擅舉孝亷為郎中棄官去著書二十八篇名為唐子¶
崔實為郎明於治體吏才有餘論當世便事數十條名¶
曰政論指切時要言辨而確當世稱之仲長綂曰凡為¶
人主宜冩一通置之坐側¶
趙岐辟司徒胡廣府㑹南匈奴烏桓鮮卑反叛公卿舉¶
岐擢拜并州刺史岐欲奏守邊之䇿未及上㑹坐黨事¶
<pb:KR3k0013_WYG_854-15a>¶
免因撰次以為禦冦論¶
牟融為太尉撰牟子¶
魏劉廙為太祖丞相倉曹屬著書數十篇及與丁儀共¶
論刑禮皆傳於世¶
劉劭為散騎常侍著樂論十四篇成未上㑹明帝晏駕¶
不施行又撰法論人物志之類百餘篇¶
王基為安豐太守時曹爽專柄風化陵遲基著時要論¶
以切世事¶
<pb:KR3k0013_WYG_854-15b>¶
王昶為兖州刺史加揚烈将軍雖在外任心存朝廷以¶
為魏承秦漢之弊法制苛碎不大釐改國典以凖先王¶
之風而望治化復興不可得也乃著治論略依古制而¶
合於時務者二十餘篇¶
任嘏為河東太守有重名嘗著書三十八篇凡四萬餘¶
言嘏卒後故吏東郡程威趙國劉固河東上官崇等録¶
其事行及所著書奏之詔下祕書以貫羣言(隋書志載/守身論一)¶
(任子道/論十卷)¶
<pb:KR3k0013_WYG_854-16a>¶
杜恕為趙相以疾去官還家陳留阮武亦從清河太守¶
徴還俱自簿廷尉謂恕曰相觀才性可以繇公道而持¶
之不厲器能可以處大官而求之不順才學可以述古¶
今而志之如不以此所謂有其才而無用今向閒暇可¶
試潛思成一家言在章武遂著體論八篇(杜氏新書以/為人倫之大)¶
(綱莫重於君臣立身之基本莫大於言行安上理民莫/精於政法勝殘去殺莫善於用兵夫禮也者萬物之體)¶
(也物皆得其體無有/不善故謂之體論也)又著興性論一篇盖興於為已¶
桓威為成安令威出自孤㣲年十八而著渾輿經依道¶
<pb:KR3k0013_WYG_854-16b>¶
以見意¶
徐幹為太子文學撰中論¶
王肅為中領軍散騎常侍撰王子正論十卷¶
阮武為清河太守撰阮子正論五卷¶
&KR0253;濟為東中郎将撰萬機論文帝善之¶
蜀諸葛亮為相作八務七戒六恐五懼皆有條章以訓¶
厲臣子¶
李宓為漢中太守去官著述理論十篇晉安東将軍胡¶
<pb:KR3k0013_WYG_854-17a>¶
熊與皇甫士安並善之¶
譙周字允南為太子家令于時軍旅數出百姓凋瘁周¶
與尚書令陳祗論其害退而書之謂之仇國論¶
陳術字申伯博學多聞著釋問七篇¶
吳顧譚為太常平尚書事後為大都督全琮父子所搆¶
有司奏誣罔大不敬坐徙交州幽而發憤著新言三十¶
篇其知難篇盖以自悼傷也¶
殷基為無難督以才學知名著通語數十篇¶
<pb:KR3k0013_WYG_854-17b>¶
唐滂(隋志不/載所在)撰唐子十卷¶
張儼為大鴻臚撰嘿記三卷¶
裴𤣥為大鴻臚撰裴氏新言五卷¶
秦菁(隋書不/載所在)撰秦子三卷¶
晉陸喜字恭仲為吏部尚書少有聲名好學有才思嘗¶
自叙曰劉向省新語而作新序桓譚詠新序而作新論¶
余不自量感子雲之法言而作言道覩賈子之美才而¶
作訪論觀子政洪範而作古今厯覽&KR0253;子通萬機而作¶
<pb:KR3k0013_WYG_854-18a>¶
審機讀幽通思𤣥四愁而作娛賔九思真所謂忍愧者¶
也其書近百篇吳平又作西州清論傳於世借稱諸葛¶
孔明以行其書也¶
陸雲為清河内史著新書十篇¶
傅𤣥為司𨽻校尉少時避難於河内專心誦學後雖顯¶
貴而著述不廢撰論經國九流及三史故事評斷得失¶
各為區别名為傅子為内外中篇凡有四部六録合百¶
四十首數十萬言行於世𤣥初作内篇成子咸以示司¶
<pb:KR3k0013_WYG_854-18b>¶
空王沉沉與𤣥書曰省足下所著書言富理齊經綸政¶
體存重儒敎足以塞揚墨之流遁齊荀孟於往代毎開¶
卷未嘗不歎息也不見賈生自以為過之乃今不及信¶
矣¶
袁凖為給事中著書十餘萬言論治世之務¶
華譚元帝時為鎮東軍諮祭酒譚博學多通在府無事¶
乃著書三十卷名曰辨道上牋進之帝親自覽焉¶
王長文廣漢郪人州府辟命皆不就著書四卷擬易名¶
<pb:KR3k0013_WYG_854-19a>¶
曰通𤣥經有文言卦象可用卜筮時人比之揚雄太𤣥¶
同郡馬秀曰揚雄作太𤣥惟桓譚以為必傳後世晚遭¶
陸續𤣥道遂明長文通𤣥經未遭陸續君山爾¶
周處為御史中丞著黙語三十篇¶
葛洪為司徒王導諮議參軍凡所著撰精覈是非而才¶
章富贍所著子書言黄白之事名曰内篇其餘駮難通¶
釋名曰外篇大凡内外一百一十六篇自號抱朴子凡¶
以名書¶
<pb:KR3k0013_WYG_854-19b>¶
韋謏字憲道為太子太傅著伏林二千餘言遂演為典¶
林二十餘篇凡所述作皆深博有才義¶
杜夷為國子祭酒著幽求子一十篇行於世兄崧字行¶
髙亦有志節惠帝時俗多浮偽著杜子春秋以刺之¶
徐苗髙宻淳于人也依道家著𤣥㣲論前後所造數萬¶
言皆有義味公府五辟博士不就¶
夏侯湛為常侍撰新論十卷¶
楊泉者徴士也撰物理論十卷又太元經十四卷¶
<pb:KR3k0013_WYG_854-20a>¶
虞喜以博士徴不就撰志林新書三十卷¶
于寳為散騎常侍撰于子十八篇¶
蔡歆為江州從事撰問論¶
顧夷為揚州主簿撰顧子十卷¶
吕竦為儒林祭酒撰要覽十卷¶
蘇彦為北中郎參軍撰蘇子¶
宣聘為宣城令撰宣子¶
張顯為議郎撰析言論二十卷¶
<pb:KR3k0013_WYG_854-20b>¶
楊偉為征南軍師撰桑丘先生書二卷又有時務論十¶
二卷¶
前秦苻朗堅之從兄子著苻子數十篇行於世亦老莊¶
之流也¶
宋傅亮為散騎常侍見世路屯險著論名曰演慎¶
賀遵養為太學博士撰賀子述言十卷¶
梁劉勰為東宫通事舎人撰文心雕龍五十篇論古今¶
文體引而次之¶
<pb:KR3k0013_WYG_854-21a>¶
後魏崔浩為左光禄大夫大師冦謙之毎與浩言聞其¶
論古治亂之迹常自夜達旦竦意斂容無有懈倦既而¶
歎美之曰斯人言惠皆可底行亦當今之臯繇也但世¶
人貴逺賤近不能深察之爾因謂浩曰吾行道隠居不¶
營世務忽受神中之訣當兼修儒敎輔助太平真君繼¶
千載之絶綂而學不稽古臨事闇昧為吾撰列王者治¶
典并論其大要浩乃著書二十餘篇上推太初下盡秦¶
漢變弊之迹大㫖先以復五等為本¶
<pb:KR3k0013_WYG_854-21b>¶
李公緒為冀州司馬至齊文宣時以侍御史徴不就撰¶
典言十卷¶
北齊顔之推撰家訓二十篇後入隋為太子學士¶
隋辛徳源為蜀王諮議參軍撰政訓内訓各二十卷¶
王通仕隋為蜀郡書佐大業末棄官歸絳州著書為業¶
又依孔子家語揚雄法言例為客主對答之說號曰中¶
説皆為儒家所稱¶
唐崔𤣥&KR0008;中宗時為中書令撰行已要範十卷¶
<pb:KR3k0013_WYG_854-22a>¶
盧景亮為中書舎人早有時名前後述作皆根於中正¶
頗有經國理人之志嘗以為國之要足食足兵而又得¶
士方可以為政於是採黄帝以還訖于本朝著書上下¶
篇名曰三足又作答秦客辭陳漕運飛輓之利病¶
晉尹玉羽為光禄大夫退居秦中十年之間著書五十¶
卷名曰武庫集¶
　¶
　¶
<pb:KR3k0013_WYG_854-22b>¶
　¶
　¶
　¶
　¶
　¶
　¶
　¶
　冊府元龜卷八百五十四¶
