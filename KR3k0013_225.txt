# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:09.890135
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百二十五
<pb:KR3k0013_WYG_225-1a>¶
欽定四庫全書¶
　册府元龜卷二百二十五　宋　王欽若等　撰¶
　　僭僞部¶
　　　世子¶
自晋人失御羣雄競逐山河跨據率僭尊極之稱子弟¶
世及亦濫儲兩之制其間簒害廢立十常七八雖蜀有¶
世文趙有大雅好文愛士而不免于禍固與夫貞萬邦¶
繼大統者異矣今以世子命篇者亦猶吳楚稱王春秋¶
<pb:KR3k0013_WYG_225-1b>¶
書其爵以子之義也唐季諸國并附出焉¶
前凉張軌既為梁州牧表立子實為世子軌卒實紹位¶
張駿寔之弟為梁州牧西平公境内皆稱之為王駿立¶
子重華為世子時中堅將軍宋輯言於駿曰禮急儲君¶
者蓋重宗廟之故周成漢昭立於襁褓誠以國嗣不可¶
曠儲宫當素定也昔武王始有國元王作儲君建興之¶
初先王在位殿下正名統况今社稷彌崇聖躬介立大¶
業遂殷繼貳闕然哉臣竊以為國有累卵之危而殿下¶
<pb:KR3k0013_WYG_225-2a>¶
以為安踰太山非所謂也駿納之駿卒重華紹位¶
張祚重華之庶兄既簒耀靈僭即帝位立其子太和為¶
皇太子祚為元靚所殺并誅太和張天錫駿之少子元¶
靚死國人立之為凉州刺史西平公以子大懐為世子¶
其後廢為髙昌公更立嬖子大豫為世子¶
西凉李暠領秦梁二州牧世子譚早卒以第二子上業¶
為世子表假撫軍将軍䕶羗校尉暠卒士業嗣¶
前趙劉元海既僭號立其子和為太子元海死和嗣偽¶
<pb:KR3k0013_WYG_225-2b>¶
位為弟聰所殺¶
劉聦既殺兄和即偽位立其弟北海王乂為皇太弟領¶
大單于其後雨血於其東宫延明殿徹瓦在地者深五¶
寸乂惡之以訪其太師盧志太傅崔瑋太保許遐志等¶
曰主上徃以殿下為太弟者蓋以安衆望也志在晋王¶
乆矣(晋王聦/子粲也)王公以下莫不希㫖歸之相國之位自魏¶
武以來非復人臣之官主上本發明詔置之為贈官今¶
忽以晋王居之羽儀威尊踰於東宫萬機之事無不繇¶
<pb:KR3k0013_WYG_225-3a>¶
之置太宰大將軍及諸王之營以為羽翼此事勢去矣¶
殿下不得立明也然非止不得立而已不測之危厄在¶
於旦夕宜早為之所四衛精兵不减五千餘營諸王皆¶
年齒尚㓜可奪而取之相國輕佻正可煩一刺客耳大¶
將軍無日不出其營可襲而得也殿下但當有意二萬¶
精兵立便可得鼓行向雲龍門宿衛之士孰不倒戈奉¶
迎大司馬不慮為異也乂弗從乃止東宫舎人荀裕告¶
盧志等勸乂謀反乂不從之狀聦於是收志瑋遐於詔¶
<pb:KR3k0013_WYG_225-3b>¶
獄假以他事殺之使㓂威卜抽監守東宫禁乂朝賀乂¶
憂懼不知所為乃上表自陳乞為黔首并免諸子之封¶
褒羙晋王粲宜登儲副抽又抑而弗通時中宫僕射郭¶
猗等皆寵幸用事靳凖合宗内外謟以事之郭猗有憾¶
於乂謂晋王粲曰太弟于主上之世猶懐不逞之志此¶
則殿下父子之深仇四海蒼生之重怨也而主上過垂¶
寛仁猶不㬱二尊之位一旦有風塵之變臣竊為殿下¶
寒心且殿下髙祖之世孫主上之嫡寵凡在含齒孰不¶
<pb:KR3k0013_WYG_225-4a>¶
係仰萬機事大何可與人臣昨聞太弟與大將軍相見¶
極有言矣若事成許以主上為太上皇大將軍為太子¶
乂又許衛將軍為大單于二王已許之矣二王居不疑¶
之地并握重兵以此舉事事何不成臣謂二王茲舉禽¶
獸之不若也背父親人人豈親之今又茍貪其一切之¶
力耳事成之後主上豈有全理殿下兄弟故在忘言東¶
宫相國單于在武陵兄弟何肯與人許以三月上巳因¶
讌作難事淹變生宜早為之所春秋傳曰蔓草猶不可¶
<pb:KR3k0013_WYG_225-4b>¶
除况君之寵弟乎臣屢啓主上主上性敦友于謂臣言¶
不實刑臣刀鋸之餘而䝉主上殿下成造之恩故不慮¶
逆鱗之誅每所聞必言兾垂採納臣當入言之願殿下¶
不泄密表其狀也若不信臣言可呼大将軍從事中郎¶
王皮衛軍司馬劉惇假之恩顧通其歸善之路以問之¶
必可知也粲深然之猗密謂皮惇曰二王逆狀主相已¶
具知之矣卿同之乎二人驚曰無之猗曰此事必無疑¶
吾憐卿親舊并見族耳於是歔欷流涕皮惇大懼叩頭¶
<pb:KR3k0013_WYG_225-5a>¶
求哀猗曰吾為卿作計卿能用不二人皆曰謹奉大人¶
之教猗曰相國必問卿但云有之若責卿何不先啓卿¶
即答曰臣誠負死罪然仰惟主上聖性寛慈殿下篤於¶
骨肉恐言成詿偽故也皮惇許諾粲俄而召問二人至¶
不同時而辭若畫一粲以為信然初靳凖從妹為乂孺¶
子滛于侍人乂怒殺之而屢以嘲凖凖深慙恚説粲曰¶
東宫萬機之副殿下宜自居之以領相國使天下之早¶
有所繫也至是凖又説粲曰昔孝成拒子政之言使王¶
<pb:KR3k0013_WYG_225-5b>¶
氏卒成簒逆可乎粲曰何可之有凖曰然誠如聖㫖下¶
官亟欲有所言矣但以德非更生親非皇宗恐忠言暫¶
出霜威已及故不敢耳粲曰君但言之凖曰聞風塵之¶
言謂大将軍衛将軍及左右輔皆謀奉太弟尅季春構¶
變殿下宜為之備不然恐有商臣之禍粲曰為之奈何¶
凖曰主上愛信於太弟恐卒聞未必信也如下官愚意¶
宜緩東宫之禁固勿絶太弟賓客使輕薄之徒得與交¶
游太弟既素好待士必不思防此嫌輕薄小人不能無¶
<pb:KR3k0013_WYG_225-6a>¶
逆意以勸太弟之心小人有始無終不能如貫髙之流¶
也然後下官為殿下露表其罪殿下與太宰拘太弟所¶
與交通者考問之窮其事原主上必以無將之罪罪之¶
不然今朝望多歸太弟主上一旦晏駕恐殿下不得立¶
矣於是粲命卜抽引兵去東宫後聦讌羣臣於光極前¶
殿引見太弟乂容貌毁悴鬂髪蒼然涕泣陳謝聦亦對¶
之悲慟縱酒極歡待之如初粲使王平謂乂曰適奉中¶
詔云京師将有變勑𠂻甲以備之乂以為信然乃命宫¶
<pb:KR3k0013_WYG_225-6b>¶
臣𠂻甲以居粲馳遣告靳凖王沉等曰向也王平告云¶
東宫隂備非常将若之何凖白之聦大驚曰豈有此乎¶
王沉等同聲曰臣等乆聞但恐言之陛下弗信於是使¶
粲遣臣凖收氐羗酋長十餘人窮問之皆懸首髙格燒¶
鐡灼目乃自誣與乂同造逆謀聦謂沉等言曰而今而¶
後吾知卿等忠於朕也當念知無不言勿恨徃日言不¶
用也於是誅乂素所親厚大臣及東宫官屬數十人皆¶
靳凖及閹竪所怨也廢乂為北部王粲使凖賊殺之坑¶
<pb:KR3k0013_WYG_225-7a>¶
士衆萬五千餘人平陽街巷為之空遂立粲為皇太子¶
領相國大單于總攝朝政¶
劉粲嗣偽位立其子元公為太子粲既為靳凖所殺劉¶
氏無少長皆斬之¶
劉曜元海之族子即偽位立其子熈為皇太子曜既為¶
石季龍所敗熈與將相諸侯皆殺之¶
後趙石勒初為上黨郡公以其長子興為上黨國世子¶
興死立第一子𢎞為世子領中軍及僭號趙天王行皇¶
<pb:KR3k0013_WYG_225-7b>¶
帝事立為太子𢎞字大雅虚襟愛士好為文詠其所親¶
昵莫非儒素勒謂徐光曰大雅愔愔殊不似將家子光¶
曰漢祖以馬上取天下孝文以𤣥黙守之聖人之後必¶
世勝殘天之道也勒大悦勒死𢎞嗣偽位為石季龍所¶
廢後殺之¶
石季龍既廢𢎞自稱居攝趙王立其子䆳為太子及僭¶
稱大趙天王皇太子季龍荒游廢政多所營繕使䆳省¶
可尚書奏事選牧守祀郊廟唯征伐刑斷乃親覧之&KR0201;¶
<pb:KR3k0013_WYG_225-8a>¶
自縂百揆之後荒酒滛色驕恣無道或盤游於田懸管¶
而入或夜出於宫臣家滛其妻妾粧餙宫人羙淑者斬¶
首洗血置於盤上傳共視之又内諸比丘尼有姿色者¶
與其交䙝而殺之合牛羊肉煮而食之亦賜左右以識¶
其味也河間王宣樂安公韜有寵於季龍&KR0201;疾之如仇¶
季龍荒躭内游威刑失度&KR0201;以事為可呈呈之季龍恚¶
曰此小事何足呈也時有所不聞復怒曰何以不呈誚¶
責杖棰月至再三&KR0201;甚恨私謂常從無窮長生中庶子¶
<pb:KR3k0013_WYG_225-8b>¶
李顔等曰官家難稱吾欲行冐頓之事卿從我乎顔等¶
伏不敢對&KR0201;稱疾不省事率宫臣文武五百餘騎宴於¶
李顔别舎謂顔等曰我欲至冀州斬石宣有不從者斬¶
行數里騎皆逃散李顔叩頭固諫&KR0201;亦昏醉而歸&KR0201;母¶
鄭氏聞之私遣中人責&KR0201;&KR0201;怒殺其使季龍聞&KR0201;有疾¶
遣所親任女尚書察之&KR0201;呼前與語抽劍擊之季龍大¶
怒收李顔等詰問顔具言始末誅顔等三十餘人幽&KR0201;¶
於東宫既而赦之引見大武東堂&KR0201;朝而不謝俄而便¶
<pb:KR3k0013_WYG_225-9a>¶
出季龍遣吏謂&KR0201;曰太子應入朝中宫何以便去&KR0201;遥¶
出不顧季龍大怒廢&KR0201;為庶人其夜殺&KR0201;及妻張氏并¶
男女二十六人埋於一棺之中誅其宫臣支黨一百餘¶
人廢鄭氏為東海太妃立其子宣為皇太子宣母杜昭¶
儀為天王皇后以石韜為太尉與太子迭日省可尚書¶
奏事右僕射張離領五兵尚書求媚於宣因説之曰令¶
諸公侯吏部過限宜漸削弱以盛儲威宣素疾石韜之¶
寵乃使離奏奪諸公府吏秦燕義陽樂平四公(王欽若/等曰秦)¶
<pb:KR3k0013_WYG_225-9b>¶
(公韜燕公斌義陽公/鍳樂平公皆季龍子)所置吏一百九十七人帳下兵二¶
百人自此已下三分置一餘兵五萬悉配東宫於是諸¶
公咸怨為大釁之漸其後宣滛虐日甚而莫敢以告領¶
軍王郎言之於季龍曰今隆冬雪寒而皇太子使人斫¶
伐宫材引於漳水功役數萬士衆吁嗟陛下宜因游觀¶
而罷之也季龍如其言永和中季龍命宣祈於山川因¶
而游獵乗大輅羽葆華蓋建天子旌旗十有六軍戎卒¶
十八萬出自金明門季龍從其後宫升陵霄觀望之笑¶
<pb:KR3k0013_WYG_225-10a>¶
曰我家父子如是自非天傾地䧟當復何愁但抱子弄¶
孫日為樂耳宣既馳逐無厭所在陳列行宫四面各以¶
百里為度驅圍禽獸皆暮集其所文武跪立圍守重行¶
烽炬星羅光燭如書命勁騎百餘馳射其中宣與嬖姫¶
顯德羙人乗輦觀之嬉娛忘反獸殫乃止季龍復命石¶
韜亦如之出自并州游於秦晉宣素惡韜寵是行也疾¶
之彌甚宦者趙生得幸於宣而無寵于韜㣲勸宣除之¶
於是相圖之計起矣韜起堂於太尉府號曰宣光殿梁¶
<pb:KR3k0013_WYG_225-10b>¶
長九丈宣視而大怒斬匠截梁而去韜怒増之十文宣¶
聞之恚甚謂所幸楊杯牟成曰韜凶豎勃逆敢違我如¶
是女能殺之者吾入西宫當盡以韜之國邑分封汝等¶
韜既死主上必親臨䘮因行大事蔑不濟矣杯等許諾¶
因韜夜宿於佛精舎宣使杯成及牟皮趙生等縁獮猴¶
梯而入殺韜置其刀箭而去旦宣奏之季龍哀驚氣絶¶
乆之方蘇將出臨之其司空李農諫曰害秦公者恐在¶
蕭墻之内慮生非常不可以出季龍乃止嚴兵發哀於¶
<pb:KR3k0013_WYG_225-11a>¶
天武殿宣乗素車從千人臨韜不哭直言呵呵使舉衾¶
㸔尸大笑而去收大将軍記室叅軍鄭靖尹武等將委¶
之以罪季龍疑宣之害韜也謀召之懼其不入乃偽言¶
其母哀過危惙宣不虞己之見疑也入朝中宫因而止¶
之建興人史科告稱韜死夜宿東宫楊杯家杯夜與五¶
人從外來相語曰大事已定但願大家老夀吾等何患¶
不富貴語訖科便寢闇中柸不見也科㝷出逃匿俄而¶
柸乃出求科不得杯曰宿客聞人向語當除之斷口舌¶
<pb:KR3k0013_WYG_225-11b>¶
今而後得去作大事矣科踰墻獲免季龍馳使收之獲¶
楊杯牟皮趙生等杯皮㝷皆忘去執趙生詰之生具首¶
服季龍悲彌甚幽宣於席庫以鐡環穿其頷而鏁之作¶
數斗米糟和&KR0325;飯以猪狗法食之取害韜刀箭䑛其血¶
哀號震動宫殿積柴鄴北樹標其上標末置轆轤穿之¶
以繩倚梯積柴送於標所使韜親官者郝稚劉伯㧞其¶
髪抽其舌牽之登梯上於柴積郝稚以繩貫其頷轆轤¶
絞上劉伯斷其手足斫眼潰腹如韜之傷四面縱火煙炎¶
<pb:KR3k0013_WYG_225-12a>¶
際天季龍從昭儀已下數千登中臺以觀之火㓕取灰¶
分置諸門交道中殺其妻子九人宣小子年數嵗季龍¶
甚愛之抱之而泣兒曰非兒罪季龍欲赦之其大臣不¶
聽遂於抱中取而戮之兒猶挽季龍而大呌時人莫不¶
為之流涕又誅其四率已下三百人宦者五十人洿其¶
東宫養猪牛廢宣母杜氏為庶人季龍議立太子其太¶
尉張舉進曰燕公斌彭城公遵竝有武藝文德陛下神¶
齒已衰四海未一請擇二公而樹之初戎昭張豺之破¶
<pb:KR3k0013_WYG_225-12b>¶
上邽也獲劉曜㓜女年十二有殊色季龍得而嬖之生¶
子世封齊公至是豺以季龍年長多疾規立世為嗣劉¶
當為太后已得輔政説季龍曰陛下再立儲宫皆出自¶
娼賤是以禍亂相尋今宜擇母貴子孝者立之季龍曰¶
卿且勿言吾知太子處矣又議於東堂季龍曰吾欲以¶
純灰三斛洗吾腹膓穢惡故生凶子兒年二十餘便欲¶
殺父今世方十嵗比其二十吾已老矣於是與張舉李¶
農定議勑公卿上書請立世大司農曹莫不署名季龍¶
<pb:KR3k0013_WYG_225-13a>¶
使張豺問其故莫頓首曰天下業重不宜立少是以不¶
敢署也季龍曰莫忠臣也然未逹朕意張舉李農知吾¶
心矣其令諭之遂立世為皇太子劉氏為皇后季龍死¶
世即偽位為兄遵所廢石遵季龍子既簒世即偽位以¶
燕王斌子衍為太子俄為石鑒所殺冉閔季龍之養孫¶
既殺石鑒僭即皇帝位國號大魏復姓冉氏立子智為¶
皇太子¶
前燕慕容廆為遼東公立子皝為世子¶
<pb:KR3k0013_WYG_225-13b>¶
慕容皝為燕王以子雋假節安北將軍東夷校尉左賢¶
王燕王世子¶
慕容雋僭即皇帝位立其世子&KR0110;為皇太子後&KR0110;死謚¶
獻懐復立次子暐為太子後讌羣臣於溝池酒酣賦詩¶
因談經史語及周太子晉澘然流涕顧謂羣臣曰昔魏¶
武追痛倉舒孫權悼登無已孤嘗謂二主縁愛稱竒無¶
大雅之體自&KR0110;亡以來孤鬂髪中白始知二主有以而¶
然卿等言&KR0110;定何如也孤今悼之得無貽將來誚乎其司¶
<pb:KR3k0013_WYG_225-14a>¶
徒左長史李績對曰獻懐之在東宫臣為中庶子既忝¶
近侍聖質志業臣實不敢不知臣聞道備而無愆其唯¶
聖人乎先太子大德有八未見其闕也雋曰卿言亦以¶
過矣然試言之績曰至孝自天性與道合此其一也聰¶
敏慧悟機思若流此其二也沈毅好㫁理諳無幽此其¶
三也疾諛亮物雅悦直言此其四也好學愛贒不耻下¶
問此其五也英姿邁古藝業超時此其六也虚襟恭譲¶
尊師重道此其七也輕財好施勤恤民隠此其八也雋¶
<pb:KR3k0013_WYG_225-14b>¶
泣曰卿雖褒譽然此兒若在吾死無憂也¶
前秦苻徤僭即皇帝位立子萇為太子萇既死徤以䜟¶
言三羊五眼符應故立第三子生為太子(苻氏本氐人/洪生徤徤生)¶
(生故曰三羊生無/一目故曰五眼)苻堅既殺生遂即號以其子宏為皇¶
太子其後慕容冲攻長安堅出如五將山付宏以後事宏¶
将母妻宗室男女數千騎出奔歸其南秦州刺史楊璧¶
於下辨璧距之乃奔武都氐豪張熈假道歸於晉處宏¶
於江州宏立位輔國将軍桓𤣥簒位以宏為梁州刺史¶
<pb:KR3k0013_WYG_225-15a>¶
義熈初以謀叛被誅¶
苻登堅之族孫既即偽位以弟懿為太弟後立其子崇¶
為皇太子登為姚興所敗崇奔於湟中僭號為乞伏乾¶
歸逐殺¶
後秦姚萇僭即皇帝位立長子興為皇太子興字子畧¶
苻堅時為太子舎人萇之在馬牧興自長安冐難奔萇¶
遂立之萇出征討常留統後事與其中舎人梁喜洗馬¶
范朂等講論經籍不以兵難廢業時人咸化之後萇討¶
<pb:KR3k0013_WYG_225-15b>¶
荷登遣姚碩德鎮李潤(碩徳萇弟/李潤地名)尹緯守長安召興詣¶
行營征南姚方成言於興曰今㓂賊未滅上復寢疾王¶
統苻𦙍等皆有部曲終為人害宜盡除之興於是誅苻¶
裔王統徐成毛盛乃赴召興至萇怒曰王統兄弟是吾¶
州里無他遠志徐成等昔在秦朝竝為名将天下小定¶
吾方任之柰何輙便誅害令人䘮氣㑹苻登與竇衝相¶
持萇議擊之尹緯言於萇曰太子純厚之稱著於遐邇¶
将領英畧未為逺近所知宜遣太子親行可以漸廣威¶
<pb:KR3k0013_WYG_225-16a>¶
武防闚&KR0959;之原萇從之戒興曰賊徒知汝轉近必相驅¶
入堡聚而掩之無不尅矣比至胡空堡衝圍自解登聞¶
興向胡空堡引還興因襲平凉大獲而歸咸如萇䇿使¶
興還鎮長安甚有威惠萇死遂嗣位¶
姚興僭即皇帝位立其長子泓為皇太子泓字元子孝¶
友寛和而無經世之用又多疾病興将以為嗣而疑焉¶
乆之乃立為太子興每征伐廵游常留總後事泓博學¶
善談論尤好詩詠尚書王尚黄門郎叚章尚書富允文¶
<pb:KR3k0013_WYG_225-16b>¶
以儒術侍講胡義周夏侯稚以文章游集泓受經博士¶
淳于岐岐病泓親詣省疾拜於床下自是公侯見師傅¶
皆拜焉興之如平凉也泓留總後事馮翊人劉厥聚衆¶
數千據萬年以叛泓遣鎮軍彭白狼率東宫禁兵討之¶
斬厥赦其餘黨諸将咸勸泓曰殿下神筭電發蕩平醜¶
逆宜露布表言廣其首級以慰逺近之情泓曰主上¶
委吾後事使式遏㓂逆吾綏馭失和以長姦㓂方當引¶
咎責躬歸罪行間安敢過自矜誣以重罪責乎其右僕¶
<pb:KR3k0013_WYG_225-17a>¶
射韋華聞而謂河南太守慕容筑曰皇太子實有恭惠¶
之德社稷之福也時尚書王敏右丞郭播以刑政過寛¶
議欲峻制泓曰人情挫辱則壮厲之心生政教煩苛則¶
茍免之行立上之化下如風靡草君等參贊朝化𢎞明¶
政軌不務仁恕之道惟欲嚴灋酷刑是豈安上馭下之¶
理乎敏等遂止其後廣平公弼(弼泓/弟)謀害泓稱疾不¶
朝集兵於第興聞之怒甚收其黨殿中侍御史唐盛孫¶
𤣥等殺之泓言於興曰臣誠不肖不能訓諧於弟致弼¶
<pb:KR3k0013_WYG_225-17b>¶
構逆是非仰慙天日陛下若以臣為社稷之憂除臣而¶
國寜亦家之福也若垂天性之恩不忍加臣刑戮者乞¶
聽臣守藩興&KR0228;然改容召冠軍姚讚右僕射梁喜京兆¶
尹尹昭輔國歛曼嵬於諮議堂密謀收弼時姚紹屯兵¶
雍城馳遣告之連日不决弼黨恟懼興慮其變乃收弼¶
囚之中曹窮責黨與将殺之泓流涕固請之乃止¶
蜀李雄既僭號将立兄蕩子班為太子時雄有子十餘¶
人羣臣咸欲立雄所生雄曰起兵之初舉手捍頭本不¶
<pb:KR3k0013_WYG_225-18a>¶
希帝王之業也值天下䘮亂晉氏播蕩群情義舉志濟¶
塗炭而諸君遂見推逼處王公之上推本基業功繇先¶
帝吾兄適統丕祚所歸恢懿眀叡殆天所命大事垂尅¶
薨於戎陣班姿性仁孝好學夙成必為名器李驤與司¶
徒王達諫曰先王樹家適者所以防簒奪之萌不可不¶
慎吳子捨其子而立其弟所以有専諸之禍宋宣不立¶
與夷而立穆公卒有宋督之變猶子之言豈若子也願¶
陛下思之雄不從竟立班驤退而流涕曰亂自此始矣¶
<pb:KR3k0013_WYG_225-18b>¶
班字世文謙虚博納敬愛儒賢自何㸃李釗班皆師之¶
又引名士王嘏及隴西董融天水文䕫等以為賔友毎¶
謂融等曰觀周景王太子晉魏太子丕吳太子孫登文¶
章鑒識超然卓絶未嘗不有慚色何古賢之髙朗後人¶
莫之逮也班為性汎愛動循軌度時諸李子弟皆尚奢¶
靡而班常戒厲之毎有大議雄輙令豫之班以古者墾¶
田均平貧富獲所今貴者廣占荒田貧者種植無地富¶
者以己所餘而賣之此豈王者大均之義乎雄納之以¶
<pb:KR3k0013_WYG_225-19a>¶
班為撫軍及雄寝疾班晝夜侍側雄少數攻戰多被傷¶
夷至是疾甚痕皆膿潰雄子越等惡而逺之班為吮膿¶
殊無難色毎甞藥流涕不脫衣冠其孝誠如此雄死嗣¶
偽位以李夀録尚書事輔政班居中執䘮禮政事皆委¶
夀及司徒何㸃尚書令王環等尋為李越所殺¶
李夀雄叔父讓之子既僣即偽位以其子勢為太子尋¶
領大將軍録尚書事夀死勢嗣位¶
後凉吕光僣即三河王位立子紹為世子既僣天王遂¶
<pb:KR3k0013_WYG_225-19b>¶
立為太子後光疾甚以紹為天王自號為太上皇帝光¶
死紹即位為庶兄纂所簒自殺¶
後燕慕容垂初僣即燕王位立子寳為王太子及僣帝¶
號以寳為皇太子為寳起承華觀以寳録尚書政事巨¶
細皆委之垂總大綱而已又以寳領侍中大單于驃騎¶
大將軍幽州牧建留臺於龍城以髙陽生慕容隆録留¶
臺尚書事寳字道祐垂之第四子也少輕果無志操好¶
人佞已符堅時為太子洗馬萬年令堅淮淝之役寳為¶
<pb:KR3k0013_WYG_225-20a>¶
陵江將軍及為太子砥礪自脩敦崇儒學工談論善屬¶
文曲事垂左右小臣以求美譽垂之朝士翕然稱之垂¶
亦以為克保家業甚賢之垂死嗣位¶
慕容寳既嗣立以少子濮陽公䇿為太子初垂以寳冡¶
嗣未建憂之寳庶子清河公會多材藝有雄畧垂深竒¶
之及寳之北伐使會代攝宫事總録禮遇一同太子所¶
以見定㫖也垂之伐魏以龍城舊都宗廟所在復使會¶
鎮幽州委以東北之重髙選寮屬以崇威望垂臨死顧¶
<pb:KR3k0013_WYG_225-20b>¶
命以㑹為寳嗣而寳寵愛䇿意不在會寳庶長子長樂¶
公盛自以同生年長耻會先之乃盛稱䇿宜為儲貳而¶
非毁會焉寳大悦乃訪其趙王麟髙陽王隆麟等咸希¶
㫖贊成之寳遂與麟等定計立䇿䇿母叚氏為皇后䇿¶
為皇太子盛會進爵為王䇿字道符年十一美姿貌而¶
惷弱不慧及寳為蘭汗所殺䇿亦遇害至盛即偽位謚¶
曰哀太子¶
慕容盛寳之庶長子僣位立其子遼西公定為太子及¶
<pb:KR3k0013_WYG_225-21a>¶
盛死其太后丁氏以國多難宜立長君意在於熈遂廢¶
定迎熈熈字道文垂之少子也¶
慕容雲寳之養子既弑熈自立復姓髙氏以彭為太子¶
西秦乞伏乾歸既僣號秦王立其長子熾磐為太子初¶
乾歸降姚興熾磐拜建武將軍行西夷校尉留其衆鎮¶
菀川及乾歸返政遂立熾磐為太子領冠軍大將軍都¶
中外諸軍録尚書事乞伏熾磐既嗣偽位立其第二子¶
慕末為太子領撫軍大將軍都督中外諸軍事熾磐死¶
<pb:KR3k0013_WYG_225-21b>¶
慕末嗣偽位¶
北燕馮䟦僣稱天王立其子永為太子尋領大單于置¶
四輔¶
南凉秃髪傉檀僣即凉王位立世子武臺為太子¶
南燕慕容徳僣即皇帝位立其兄子超為皇太子初徳¶
迎超于長安及至徳夢其父曰汝既無子何不早立超¶
為太子不爾恐生人心寤而告其妻曰先帝神眀所勅¶
觀此夢意吾將死矣乃下書立超其月徳果死超嗣位¶
<pb:KR3k0013_WYG_225-22a>¶
北凉沮渠䝉遜僣即河西王位立其子政徳為世子加¶
鎮衛大將軍録尚書事¶
夏赫連勃勃僣稱天王立子璝為太子¶
　¶
　¶
　¶
　¶
　¶
<pb:KR3k0013_WYG_225-22b>¶
　¶
　¶
　¶
　¶
　¶
　¶
　¶
　册府元龜卷二百二十五¶
