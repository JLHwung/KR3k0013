# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:19.402947
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百九十九
<pb:KR3k0013_WYG_499-1a>¶
欽定四庫全書¶
　册府元龜卷四百九十九　宋　王欽若等　撰¶
　　邦計部¶
　　　錢幣¶
傳曰天生五財民並用之廢一不可故虞之允治六府¶
之政修夏之有德九牧之金至即皷鑄之興其來尚矣¶
其後太公作圜方之法通輕重之權遂行於齊貽謀後¶
世財力頗富遂合諸侯至周景王鑄大錢秦并天下以¶
<pb:KR3k0013_WYG_499-1b>¶
幣為二等施及漢室貪凉迭變善哉貢禹之言曰漢家¶
諸鐡官皆置吏卒及徒貢山取銅鐡嵗十萬人已上以¶
中農計之是七十萬人常受饑也鑿地銷隂氣之精斬¶
木無有時禁水旱之災未必不由此又使民棄本逐末¶
窮則起為盜賊姦邪不可禁其原皆起於錢也禹之論¶
信羙矣然古者名山大澤不以封蓋慮下之專利也若¶
呉鄧之錢徧天下邯鄲郭縱以冶鑄成業與王者埒富¶
此豈春秋富利之㫖哉是故居上者有四海之富司生¶
<pb:KR3k0013_WYG_499-2a>¶
民之命較盈虚而籠餘羡謹法令而懲游惰因時立制¶
為之均節然後如泉布之流通積不涸而藏不竭大賈¶
富家不得豪奪吾民而京師之錢貫朽而不可較矣賈¶
生所謂除博禍而致七福其知治體者歟¶
夏商以前幣為三品(珠玉為上幣黄金為中幣/白金為下幣白金銀也)¶
周太公立九府圜法(周官大府玉府内府外府泉府天/府職内職金職幣皆掌財幣之官)¶
(故云九府圜/謂均而通也)黄金方寸而重一斤錢圜函方(外圓而内/孔方也)¶
輕重以銖(言漢金以斤為名/錢則以銖為重也)布帛廣二尺二寸為幅長¶
<pb:KR3k0013_WYG_499-2b>¶
四丈為疋故貨寳為金利於刀(名錢為刀者以/其利於民也)流於泉¶
(流行如/泉也)而布於市(市於/民間)束於帛(束聚/也)太公退又行之於¶
齊景王時患錢輕將更鑄大錢(大於舊錢/其價重也)單穆公曰不¶
可(單穆公周/大夫單旗)古者天降災戻於是乎量資幣權輕重以¶
救民(資財也量資多少有無平其輕重也凡言幣者皆/所以通貨物易有無也故金之與錢皆名為幣也)¶
民患輕則為之作重幣以行之於是有母權子而行民¶
皆得焉(母重也其大倍故為母也子輕也其輕少半故/為子也民患幣之輕而物貴為重幣以平之權)¶
(時而行以廢其輕故曰母權子猶言重權輕也民皆得/本末有無皆得其利也重為母輕為子若布八十錢物)¶
<pb:KR3k0013_WYG_499-3a>¶
(以母當五十以/子三十續之)若不堪重則多作輕而行之亦不廢重¶
於是乎有子權母而行小大利之(民患幣重則多作輕/錢而行之亦不廢去)¶
(重者言重者行其/貴輕者行其賤也)今王廢輕而作重民失其資能無匱¶
乎民若匱王用將有所乏乏將厚取於民民不給將有¶
逺志是離民也(逺志謂去其本/居而散亡也)且絶民用以實王府猶¶
塞川原能為潢洿也(原能水泉之本/也潢洿停水也)竭無日矣王其圖¶
之弗聽卒鑄大錢文曰寳貨肉好皆有周郭(肉錢形也/好孔也)¶
以勸農贍不足百姓蒙利焉¶
<pb:KR3k0013_WYG_499-3b>¶
楚莊王以為幣輕更以小為大百姓不便皆去其業其¶
相孫叔敖言之王曰前日更幣以為輕今市令來言曰¶
市亂民莫安其處臣請令復如故王許之下令而市復¶
如故¶
秦始皇兼天下幣為二等黄金以鎰為名上幣(二十兩/為鎰改)¶
(周一斤之制更以鎰為金之名數也髙祖初賜張良金/百鎰比尚秦制也尚幣者二等之中黄金為上而錢為)¶
(下/也)銅錢質如周錢(言錢之形質如/周錢唯文異爾)文曰半兩重如其文¶
而珠玉龜貝銀錫之屬為器餙寳藏不為幣然各隨時¶
<pb:KR3k0013_WYG_499-4a>¶
而輕重無常¶
漢高祖初興以為秦錢重難用更令民鑄莢錢(如榆/英也)黄¶
金一斤(復周之制更/以斤名金)而不軌逐利之民畜積餘贏以稽¶
市物痛騰躍(稽阻滯也痛甚也言計市物賤豫益畜之/物貴而出賣故使物甚騰躍也不軌謂不)¶
(循軌度者也言以其贏餘之財畜積群貨使物稽滯在/已故市價甚騰貴今書本痛字或作踊者誤爾踴騰一)¶
(也不當累/重言之)米至石萬錢至馬匹百金¶
呂太后二年行八銖錢(本秦錢質如周錢文曰半兩重/如其文即八銖也漢以其大重)¶
(更鑄莢錢令民間名榆莢錢是也/民患其大輕至此復行八銖錢)六年行五分錢(所謂/莢錢)¶
<pb:KR3k0013_WYG_499-4b>¶
(者/)¶
孝文五年為錢益多而輕乃更鑄四銖錢其文為半兩¶
除盜鑄錢令使民放鑄(恣其/私鑄)賈誼諫曰法使天下公得¶
顧租鑄銅錫為錢敢雜以鉛鐡為他巧者其罪黥(顧租/謂顧)¶
(庸之直或/租其本)然鑄錢之情非殽雜為巧則不可得贏(殽謂/亂雜)¶
(也贏餘利也言不/雜鉛鐡則無利也)而殽之甚㣲為利甚厚(㣲謂精妙也/言殽雜鉛鐡)¶
(其術精妙不可覺知而得利甚/厚故今人輕犯之姦不可止也)夫事有召禍而法有起¶
姦今令細民人操造幣之執(操持也人人/皆得鑄錢也)各隱屏而鑄¶
<pb:KR3k0013_WYG_499-5a>¶
作因欲禁其厚利㣲奸雖黥罪日報(報論/也)其勢不止廼¶
者民人抵罪多者一縣百數及吏之所疑榜笞奔走者¶
甚衆夫縣以誘民(縣謂聞/立之)使人䧟阱孰積於此曩禁鑄¶
錢死罪積下(下衆也積累/下報論之也)今公鑄錢黥罪積下為法若¶
此上何頼焉又民用錢郡縣不同或用輕錢百加若干¶
(時錢重四銖法錢百枚重一斤十六銖輕則以錢足之/若干枚令滿平也若干者設數之言也干猶箇也謂當)¶
(如此箇數目而胡廣云/當順所求而與之矣)或用重錢平稱不受(用重錢則/平稱有餘)¶
(不能受也又曰秦錢重半兩漢初鑄莢錢文帝更鑄四/銖錢秦錢與莢錢皆當廢而故與四銖並行民以其見)¶
<pb:KR3k0013_WYG_499-5b>¶
(廢故用輕錢則百加若干用重錢雖以/一當一猶復不受之是以郡縣不同也)錢法不立(錢法/依法)¶
(錢/也)吏急而一之平則大為煩苛而力不能勝縱而復呵¶
乎則市肆異用錢文大亂(呵責/怒也)茍非其術何鄉而可哉¶
今農事棄捐而採銅者日蕃(蕃多/也)釋其耒耨冶鎔炊炭¶
姦錢日多五穀不為多(言皆採銅錢廢其農業故五穀/不多也不為多猶言不為之多)¶
(也/)善人惕而為奸邪愿民䧟而之刑戮將甚不詳柰何¶
而忽(詳平也忽/忽忘也)國知患此吏議必曰禁之禁之不得其¶
術其傷必大令禁鑄錢則錢必重重則其利深盜鑄如¶
<pb:KR3k0013_WYG_499-6a>¶
雲而起棄市之罪又不足以禁矣姦數不勝而法禁數¶
潰銅使之然也故銅布於天下其為禍博矣今博禍可¶
除而七福可至也何謂七福上收銅勿令禁布則民不¶
鑄錢黥罪不積一矣偽錢不蕃民不相疑二矣採銅鑄¶
作者及於耕田三矣銅畢歸於上上挾銅積以御輕重¶
錢輕則以術歛之重則以術散之貨物必平四矣以作¶
兵器以假貴臣多少有制用别貴賤五矣(古者以銅為/兵秦銷鋒鏑)¶
(鑄金人十/二是也)以臨萬貨以調盈虚以收竒羡則官富貴而¶
<pb:KR3k0013_WYG_499-6b>¶
末民困六矣(末謂工商/之業也)制吾棄財以與匈奴逐爭其民¶
則敵必壞七矣(末業既困農人敦本倉廪實布帛有餘/則招胡人多來降附故言制吾棄財逐)¶
(爭其人也棄財者/可棄之財逐競也)故善為天下者因禍而為福轉敗而¶
為功今乆退七福而行博禍臣誠傷之上不聽其後賈¶
山復上書諌以為變先帝法非是章下詰責對以為錢¶
者無用器也而可以易富貴富貴者人主之操柄也令¶
民為之是與人主共操權柄不可長也(長謂畜飬也言/此事宜速禁絶)¶
(不可/畜飬)其後復禁鑄錢云是時呉以諸侯即山鑄錢(即就/也)¶
<pb:KR3k0013_WYG_499-7a>¶
富埒天子(埒等/也)後卒叛逆鄧通大夫也以鑄錢財過王¶
者故呉鄧錢布天下¶
武帝建元元年二月行三銖錢(新壞四銖造此/錢也重如其文)¶
五年春罷三銖錢行半兩錢(又新鑄/作也)¶
元狩四年冬有司言關東貧民徙隴西北地西河上郡¶
㑹稽凡七十二萬五千口縣官衣食振業用度不足請¶
收銀錫造白金及皮幣以足用(時國用不足以白鹿皮/為幣朝覲以薦璧又造)¶
(銀錫為/白金)是時富商大賈或滯財役貧(滯停/也)轉轂百數(轂/車)¶
<pb:KR3k0013_WYG_499-7b>¶
(也/)廢居邑(居穀於邑也又曰居賤物於邑中以待貴也/蓋或有所置廢有所居蓄而居於邑中以乘)¶
(財射/利也)封君皆氐首仰給焉(封君受封邑者謂公王列侯/之屬也氐首猶俯首也時公)¶
(王列侯雖有國邑而無餘財其朝夕所須皆/俯首而取給於富商大賈後方以邑入償之)冶鑄鬻鹽¶
財或累萬金而不佐公家之急黎民重困於是天子與¶
公卿議更造錢幣以贍用而槯浮滛并兼之徒是時禁¶
苑有白鹿而少府多銀錫自孝文更造四銖至是嵗四¶
十餘年從建元以來用少縣官往往即多銅山而鑄錢¶
民亦盜鑄不可勝數錢益多而輕物益少而貴(民但鑄/錢不作)¶
<pb:KR3k0013_WYG_499-8a>¶
(餘物/故也)有司言曰古者皮幣諸侯多以聘享金有三等黄¶
金為上白金為中赤金為下(白金銀也赤/金丹陽銅也)今半兩錢法¶
重四銖而姦或盜摩錢質而取鋊(錢面有之而面幕又/為質民盜摩漫面而)¶
(取其鋊以更鑄作錢也許慎曰鋊銅屑也摩錢漫面以/取其屑更以鑄錢西京黄圖叙曰民摩錢取屑是也)¶
錢益輕薄而物貴則逺方用幣煩費不省乃以白鹿皮¶
方尺縁以繢(繢綉也繪五/采而為之)為皮幣直四十萬王侯宗室¶
朝覲聘享必以皮幣為璧然後得行又造銀錫白金(雜/鑄)¶
(銀錫為/白金)以為天用莫如龍地用莫如馬人用莫如龜故¶
<pb:KR3k0013_WYG_499-8b>¶
曰白金三品其一曰重八兩圜之其文龍名曰撰直三¶
千二曰以重差小方之其文馬直五百(以平半斤之重/差為三品比重)¶
(六兩則下品/重四兩也)三曰復小撱之其文龜直三百(撱圜而/長也)令¶
縣官銷半兩錢更鑄三銖錢重如其文盜鑄銖金錢罪¶
皆死而吏民之犯者不可勝數¶
五年有司言三銖錢輕輕錢易作奸詐乃更請郡國鑄¶
五銖錢周郭其質令不可得摩取鋊自造白金五銖錢¶
後五嵗而赦吏民之坐盜鑄金錢死者數十萬人其不¶
<pb:KR3k0013_WYG_499-9a>¶
發覺相殺者不可勝計赦自出者百餘萬人然不能半¶
自出天下大抵無慮皆鑄金錢矣(抵歸也大歸猶言大/凡也無慮亦謂大率)¶
(無小計/慮也)犯法者衆吏不能盡誅於是遣博士禇大徐偃¶
等分行郡國舉兼并之徒守相為利者偃矯制使膠東¶
魯國皷鑄鹽鐡御史大夫張湯劾偃矯制大害法天子¶
既下緍錢令而尊卜式百姓終莫分財佐縣官於是告¶
緍錢縱矣(縱放也放令/相告言也)郡國鑄錢民多奸鑄(謂巧鑄之/雜鉛錫)¶
錢多輕而公卿請令京師鑄官赤仄(所謂子紺錢以赤/銅為其郭也今錢)¶
<pb:KR3k0013_WYG_499-9b>¶
(郭見有赤者不/知作法云何也)一當五賦官用非赤仄不得行(五賦及/給官用)¶
(皆令以/赤仄)白金稍賤民弗寳用縣官以令禁之無益嵗餘¶
終廢不行是嵗湯死而民不思其後二嵗赤仄錢賤民¶
巧法用之不便又廢於是悉禁郡國母鑄錢專令上林¶
三官鑄錢既多而令天下非三官錢不得行諸郡國前¶
所鑄錢皆廢銷之輸入其銅三官而民之鑄錢益少計¶
其費不能相當唯真工大奸廼盜為之宣元成哀平五¶
世亡所改¶
<pb:KR3k0013_WYG_499-10a>¶
元帝時都内錢四十萬萬水衡錢二十五萬萬少府錢¶
十八萬萬時御史大夫貢禹言鑄錢采銅一嵗十萬人¶
不耕民坐盜鑄䧟刑者多富人藏錢滿室猶無厭足人¶
心揺動棄本逐末耕者不能半奸邪不可禁原起於錢¶
疾其末者絶其本宜罷采珠玉金銀鑄錢之官無復以¶
為幣除其販賣租銖之律(租銖謂計其所賣物價/平其錙銖而收租也)租税¶
祿賜皆以布泉及穀使百姓一意農桑議者以為交易¶
待泉布帛不可尺寸分裂禹議亦寢¶
<pb:KR3k0013_WYG_499-10b>¶
哀帝時㑹有上書言古者以龜貝為貨今以錢易之民¶
以故貧宜可改幣帝以問師丹丹對言可改章下有司¶
議者皆以為行錢以來乆難卒變易丹老人忘其前語¶
從公卿議竟坐此策罷先是孝武元狩五年三官初鑄¶
五銖錢至平帝元始中成錢二百八十億萬餘云¶
王莽居攝變漢制以周錢有子母相權於是更造大錢¶
徑寸二分重十二銖文曰大錢五十又造契刀錯刀契¶
刀其環如大錢身形如刀長二寸文曰契刀五百錯刀¶
<pb:KR3k0013_WYG_499-11a>¶
以黄金錯其文曰一刀直五千與五銖錢凡四品並行¶
莽即眞以為書劉字有金刀廼罷錯刀契刀及五銖錢¶
而更作金銀龜貝錢布之品名曰寳貨小錢徑六分重¶
一銖文曰小錢直一次七分三銖曰么錢一十(么小/也)次¶
八分五銖曰㓜錢二十次九分七銖曰中錢三十次一¶
寸九銖曰壯錢四十因前大錢五十是為錢貨六品直¶
各如其文黄金重一斤直錢萬朱提銀重八兩為一流¶
直一千五百八十(朱提縣名屬/犍為出善銀)它銀一直流千是為銀¶
<pb:KR3k0013_WYG_499-11b>¶
貨二品元龜距用長尺二寸(用龜甲縁也距至也度甲/兩縁邉尺一寸也元大也)¶
直二千一百六十為大貝十朋(兩貝為朋朋直二百一/十六元龜十朋故二千)¶
(一百六/十也)么龜九寸直五百為壯貝十朋侯龜七寸以上¶
直三百為么貝十朋子龜五寸以上直百為小貝十朋¶
是為龜寳四品大貝四寸八分以上二枚為一朋直二¶
百一十六壯貝三寸六分以上二枚為一朋直五十么¶
貝二寸四分以上二枚為一朋直三十小貝一寸二分¶
以上二枚為一朋直十不盈寸二分漏度不得為朋率¶
<pb:KR3k0013_WYG_499-12a>¶
枚直錢三是為貝貨五品大布次布茅布壮布中布差¶
布厚布㓜布么布小布小布長寸五分重十五銖文曰¶
小布一百自小布以上各依長一分相重一銖文各為¶
其布名直各加一百上至大布長二寸四分重一兩而¶
直千錢矣是為布貨十品(布亦錢耳謂之布者/言其分布流行也)凡寳貨¶
五物六名二十八品鑄作錢布皆用銅殽以鏈錫(鏈似/錫許)¶
(慎云鏈銅屬也然則以鏈及錫雜銅以為/錢也此下又云能采金銀銅鏈錫者也)文質周郭放¶
漢五銖錢云其金銀與他物雜色不純好龜不盈五寸¶
<pb:KR3k0013_WYG_499-12b>¶
貝不盈六分皆不得為寳貨元龜為蔡非庶民所得居¶
(謂蔡國出/大龜也)有者入太卜受直百姓憒亂其貨不行民私¶
以五銖錢市買莽患之下詔敢非井田五銖錢者為惑¶
衆投諸四裔以禦魑魅於是農商失業食貨俱廢民涕¶
泣於市道坐賣買田宅奴婢鑄錢抵罪者自公卿大夫¶
至庶人不可稱數莽知民愁廼但行小錢直一與大錢¶
五十二品並行龜貝布屬具寢莽性燥擾不能無為毎¶
有所興造必欲依古得經文國師公劉歆言周有泉府¶
<pb:KR3k0013_WYG_499-13a>¶
之官收不售與欲得(言賣不售者官收取之/無而欲得者官出與之)即易所謂¶
理財正辭禁民為非者也(易下係辭曰理財正辭禁人/為非曰義言貨財辭訟正乃)¶
(得人不為/非合事宜)莽乃下詔曰夫周禮有賖貸(周禮泉府之職/曰凡賖及祭祀)¶
(無過旬日䘮紀無過三月凡人之貸者與其有司辦而/受之以國服為之息謂人以祭祀䘮紀故從官賖買物)¶
(不過旬日及三月而償之其従官貸物者以供其所屬/吏定價而後與之各以其國服事之税而輸息謂若受)¶
(園㕓之田而貸萬錢者/一㫷之月出息五百)樂語有五均(樂語樂元語河間/獻王所傳道五均)¶
(事其文云天子取諸侯之士以立五均則市無二價四/民嘗均强者不得困弱富者不得要貧則公家有餘恩)¶
(及小/民矣)傳記各有幹焉今開賖貸張五均設諸幹者所以¶
<pb:KR3k0013_WYG_499-13b>¶
齊衆庶抑并兼也遂於長安及五都立五均官更名長¶
安東西市令及雒陽邯鄲臨淄宛城都市長皆為五均¶
司市稱師東市稱京西市稱畿雒陽稱中餘四都各用¶
東西南北為稱皆置交易丞五人錢府丞一人工商能¶
采金銀銅鏈錫登龜取貝者(登進也龜有/靈故曰登)皆自占司市¶
錢府順時氣而取之(各以其所采取之物自/隱實於司市錢府也)¶
莽建國元年以盜鑄錢者不可禁廼重其法一家鑄錢¶
五家坐之沒入為奴婢吏民出入持布錢以副符傳(舊/法)¶
<pb:KR3k0013_WYG_499-14a>¶
(行者将符傳即不稽留令更令/持布錢與符相副乃得過也)不持者厨傳勿舎關津¶
苛留(厨行道飲食處傳置/驛之舎也苛問也)公卿皆持以人舎殿門欲以¶
重而行之¶
五年十一月以犯挾銅炭者多除其法¶
天鳳元年復申下金銀龜貝之貨頗增减其價直而罷¶
大小錢改作貨布長二寸五分廣一寸首長八分有竒¶
(謂有/餘也)廣八分其圜好徑二分半(好孔/也)足枚長八分間廣¶
二分其文右曰貨左曰布重二十五銖直貨泉二十五¶
<pb:KR3k0013_WYG_499-14b>¶
貨泉徑一寸重五銖文右曰貨左曰帛枚直一與貨布¶
二品並行又以大錢行乆罷之恐民挾不止乃令民且¶
獨行大錢與新貨錢俱枚直一並行盡六年毋得復行¶
大錢矣每一易錢民用破業而大䧟刑莽以私鑄錢死¶
及非沮寳貨投四裔犯法者多不可勝行廼更輕其法¶
私鑄作錢布者與妻子沒入為官奴婢吏及比伍知而¶
不舉告與同罪非沮寳貨民罰作一嵗吏免官犯者愈¶
衆及五人相坐皆沒入郡國檻車鐡鎻傳送長安鍾官¶
<pb:KR3k0013_WYG_499-15a>¶
(鍾官主/鑄錢者)愁苦死者什六七¶
後漢光武建武十六年始行五銖錢馬援在隴西上書¶
言宜如舊鑄五銖錢事下三府三府奏以為未可許事¶
遂寢援還從公府求得前奏難十餘條隨牒解釋(東觀/記曰)¶
(凡十三難援一一/解之條奏其狀也)更具表言帝從之天下賴其利(漢錢/舊用)¶
(五銖自王莽改革百姓皆不便之及公孫述僭號於蜀/童謠曰黄牛白腹五銖當復好事竊言王莽稱黄述欲)¶
(繼之故稱白腹五銖漢貨言漢當復/併天下也至光武中興除莽貨泉)是時長安鑄錢多¶
奸巧京兆尹閻興署主簿第五倫為督鑄錢掾領長安¶
<pb:KR3k0013_WYG_499-15b>¶
市(時長安市未有秩又鑄錢官奸軌所集無能整齊理/之者興署倫督鑄錢掾領長安市其後小人爭訟皆)¶
(云第五掾所/平市無姦枉)倫平銓衡民恱服¶
章帝時穀帛價貴縣官經用不足朝廷憂之尚書張林¶
言今非但穀貴也百物皆貴此錢賤故爾宜令天下悉¶
以布帛為租市買皆用之封錢勿出如此則錢少物皆¶
賤矣又鹽者食之急也縣官可自賣鹽武帝時施行之¶
名曰均輸於是事下尚書通議尚書朱暉議曰王制天¶
子不言有無諸侯不言多少食祿之家不與百姓爭利¶
<pb:KR3k0013_WYG_499-16a>¶
均輸之法賈販無異以布帛為租則吏多奸官自賣鹽¶
與下爭利非明主所宜行帝本以林言為是得暉議因¶
發怒遂用林言少時復止¶
桓帝時有上書言人以貨輕錢薄故致貧困宜改鑄大¶
錢事下四府羣僚及太學能言之士劉陶上議曰聖王¶
承天制物與人行止建功則衆恱其事興戎而師樂其¶
旅是故靈臺有子來之人武旅有鳬藻之士皆舉合時¶
宜動順人道也臣伏讀鑄錢之詔平輕重之議訪覃幽¶
<pb:KR3k0013_WYG_499-16b>¶
微不遺窮賤是以藿食之人謬延逮及蓋以為當今之¶
憂不在於貨在乎民饑夫生養之道先食後民是以先¶
王觀象育物敬授民時使男不逋畆女不下機故君臣¶
之道行王路之教通繇是言之食者乃有國之所寶生¶
民之至貴也竊見比年以來良苗盡於蝗螟之口杼柚¶
空於公私之求所急朝夕之餐所患靡盬之事豈謂錢¶
貨之厚薄銖兩之輕重哉使當今沙礫化為南金瓦石¶
變為和玉使百姓渴無所飲饑無所食雖皇羲之純徳¶
<pb:KR3k0013_WYG_499-17a>¶
唐虞之文明猶不能以保蕭牆之内也蓋民可百年無¶
貨不可一朝有饑故食為至急也議者不逹農殖之本¶
多言鑄冶之便或欲因縁行詐以賈國利國利將盡取¶
者争競造鑄之端於是乎生蓋以萬人鑄之一人奪之¶
猶不能給况今一人鑄之則萬人奪之乎雖以隂陽為¶
炭萬物為銅(賈誼/之言)役不食之民使不饑之士猶不能足¶
無厭之求也夫欲民殷財阜要在止役禁奪則百姓不¶
勞而足陛下聖徳愍四海之憂戚傷天下之艱難欲鑄¶
<pb:KR3k0013_WYG_499-17b>¶
錢齊貨以救其弊此猶養魚沸鼎之中棲鳥烈火之上¶
水木魚鳥之所生也用之不時必至燋爛願陛下寛鍥¶
薄之禁後冶鑄之議聽庶民之謡吟問路叟之所憂瞰¶
三光之文耀視山河之分流天下之心國家大事燦然¶
皆見無有遺惑者矣臣嘗誦詩至於鴻鴈之苦勞哀勤¶
百堵之事每喟爾長懷中篇而嘆近聽征夫饑勞之聲¶
甚於斯歌是以追悟匹婦吟魯之憂始於此乎見白駒¶
之意屏營徬徨不能監寐伏念當今地廣而不得耕民¶
<pb:KR3k0013_WYG_499-18a>¶
衆而無所食群小競進秉國之位鷹揚天下鳥鈔求飽¶
呑饑及骨並噬無厭誠恐卒有役夫窮匠起於板築之¶
間投斤攘臂登高逺呼使愁怨之民響應雲合八方分¶
裂中夏魚潰雖萬尺之錢何能有救其危猶舉函牛之¶
鼎經纎枯之末詩人所以眷然顧之澘焉出涕者也臣¶
東野狂闇不逹大義縁廣及之時對過所問知必以身¶
脂鼎鑊為天下笑帝竟不鑄錢¶
靈帝中平三年鑄四出文錢錢皆四道識者竊言侈虐¶
<pb:KR3k0013_WYG_499-18b>¶
已甚形象兆見此錢成必四道而去及京師大亂錢果¶
流布四海¶
獻帝初平元年董卓壞五銖錢又鑄小錢悉取雒陽及¶
長安銅人鐘簴飛亷銅馬之屬以充鑄焉(鐘簴以銅為/之故賈生上)¶
(書云懸石鑄鐘簴前書音義曰簴鹿頭龍身神獸也説/文鐘鼔之附以猛獸為餙也武帝置飛廉館音義云飛)¶
(廉神禽身似鹿頭似爵有角蛇尾文如豹明帝永平五/年長安迎取飛廉及銅馬置上西門外平樂舘銅馬則)¶
(東門京所作置於金馬門外者也張璠紀/曰太史靈臺及永安侯銅蘭揗卓亦取之)故貨錢物貴¶
穀斛至數百萬又無輪郭文章不便人用(卓鑄小錢大/五分無文章)¶
<pb:KR3k0013_WYG_499-19a>¶
(内好無輪/郭不磨鑢)¶
魏武帝為相於是罷董卓所鑄還用五銖是時不鑄錢¶
既乆貨本不多又更無增益故穀賤無已¶
文帝黄初二年三月初復五銖錢十月以穀貴罷五銖¶
錢使百姓以穀帛為市¶
明帝大和元年四月行五銖錢時錢廢穀用既乆人間¶
巧偽漸多競濕穀以要利作薄絹以為市雖處以嚴刑¶
而不能禁也司馬芝等舉朝大議以為用錢非圖豐國¶
<pb:KR3k0013_WYG_499-19b>¶
亦所以省刑今若更鑄五銖錢則國豐刑省於事為便¶
帝乃更立五銖錢(至晋用之不/聞有所改創)¶
韓暨為監冶謁者舊時冶作馬排(為排以/吹炭)毎一熟石用¶
馬百匹更作人排又費工力暨乃因長流為水排計其¶
利益二倍於前在職七年器用充實制書褒嘆就加司¶
金都尉班亞九卿¶
蜀先主攻劉璋與士衆約若事定府庫百物孤無預焉¶
及㧞成都士衆皆捨千戈赴諸藏競取寳物軍用不足¶
<pb:KR3k0013_WYG_499-20a>¶
備甚憂之劉巴曰易爾但當鑄直百錢平諸物價令吏¶
為官市備從之數月之間府庫充實¶
吳大帝嘉禾五年春鑄大錢一當五百詔使吏民輸銅¶
計銅昇直設盜鑄之科¶
赤烏元年春鑄大錢當千錢既大貴但有空民人間患¶
之帝聞當千錢百姓不以為便九年詔曰謝宏往日陳¶
鑄大錢云以廣貨故聽之今聞民意不以為便其省息¶
之鑄為器物官勿復出也私家有者勑以輸藏計昇其¶
<pb:KR3k0013_WYG_499-20b>¶
直勿有所枉也¶
晉元帝過江用孫氏舊錢輕重雜行大者謂之比輸中¶
者謂之四文吳興沈充又鑄小錢謂之沈郎錢既不多¶
繇是稍貴¶
成帝時東土多賊殺百姓乃從海道入廣州刺史鄧嶽¶
大開皷鑄諸夷因此知造兵器荆州刺史庾翼表陳東¶
境國家所資侵擾不已逃移漸多夷人嘗伺隙若知造¶
鑄之利將不可禁¶
<pb:KR3k0013_WYG_499-21a>¶
孝武大元三年詔曰錢國之重寶小人貪利銷壊無已¶
監司當以為意廣州夷人寶貴銅皷而州境素不出銅¶
聞官私賈人皆於此下貪比輸錢斤兩益重以入廣州¶
貨與夷人鑄韝作皷其重為禁制得者科罪¶
安帝元興中桓𤣥輔政立議欲廢錢用穀帛孔琳之議曰¶
洪範八政貨為食次豈不以交易所資為用之至要者乎¶
若使百姓用力於為錢則是妨為生之業禁之可也今農¶
自務穀工自務器各肄其業何當致勤於錢故聖王制無¶
<pb:KR3k0013_WYG_499-21b>¶
用之貨以通有用之財既無毁敗之費又省難用之苦¶
此錢所以嗣功龜貝歴代不廢者也穀帛為寶本充衣¶
食分以為貨則致損甚多又勞毁於商販之手耗棄於¶
割截之用此之為弊著著於目前故鍾繇曰巧偽之人¶
競濕穀以要利制薄絹以充資魏世以嚴刑弗能禁也¶
是以司馬芝以為用錢非徒豐國亦所以省刑錢之不¶
用繇於兵亂積乆自致於廢有由而然漢末是也今既¶
用而廢之則百姓頓亡其利今括囊天下之穀以周天¶
<pb:KR3k0013_WYG_499-22a>¶
下之食或倉庫充實或糧靡并儲以相資通則貧者仰¶
富致富之道實假於錢一朝斷之便為棄物是有錢無¶
糧之人皆坐而饑困以此斷之又立弊也且據今用錢¶
之處不以為貧用穀之處不以為富又以人習來乆革¶
之必怨語曰利不百不易業况又錢便於穀耶魏明帝¶
時錢廢穀用既乆以不便於人乃舉朝大議精才逹政¶
之士莫不以宜復用錢下無異情朝無異論彼尚捨榖¶
帛而用錢足以明穀帛之弊著於已試也世或謂魏氏¶
<pb:KR3k0013_WYG_499-22b>¶
不用錢乆積累巨萬故欲行之利公富國斯殆不然晉¶
文後舅犯之謀而先成季之信以為雖有一時之勲不¶
如萬世之益於時名賢在列君子盈朝大謀天下之利¶
害將定經國之要術若穀實便錢義不昧當時之近利¶
而廢永用之通業斷可知矣斯實繇困而思革改而更¶
張耳近孝武之末天下無事時和年豐百姓樂業穀帛¶
殷阜㡬乎家給人足驗之實事錢又不妨人也頃兵革¶
屢興荒饉薦及饑寒未振實此之由公既援而拯之大¶
<pb:KR3k0013_WYG_499-23a>¶
革視聽𢎞敦本之教明廣農之科敬授人時各從其業¶
㳺蕩知反務末自休固以南畆競力野無遺壤矣於此¶
以往將昇平必致何衣食之足䘏愚謂救弊之術無取¶
於廢錢朝議多同琳之故𤣥議不行¶
前凉張軌為凉州刺史時大府叅軍索輔言於軌曰古¶
以金貝皮幣為貨息榖帛量度之耗二漢制五銖錢通¶
易不滯秦始中河西荒廢遂不用錢裂匹以為叚數縑¶
布既壞市易又難徒壞女工不任衣用弊之甚也今中¶
<pb:KR3k0013_WYG_499-23b>¶
州雖亂此方安全宜復五銖以濟通變之㑹軌納之立¶
制凖布用錢錢遂大行人頼其利¶
後趙石勒僭號鑄豐貨錢時建德校尉王和掘得一鼎¶
容四斗中有大錢三十文曰百當千千當萬鼎銘十三¶
字篆書不可曉藏之於永豐倉因此令公私行錢而人¶
情不樂乃出公絹市錢限中絹疋一千二百下絹八百¶
然百姓私買中絹四千下絹二千巧利者賤買私錢貴¶
賣於官坐死者十數人而錢終不行¶
<pb:KR3k0013_WYG_499-24a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_499-24b>¶
　¶
　¶
　¶
　¶
　¶
　¶
　¶
　册府元龜卷四百九十九¶
