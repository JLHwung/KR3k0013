# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:34.847694
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百三十六
<pb:KR3k0013_WYG_836-1a>¶
欽定四庫全書¶
　册府元龜巻八百三十六　宋　王欽若等　撰¶
　　總錄部¶
　　　　養生　　韜晦¶
　　　養生¶
文子曰太上養神其次養形夫人之生也禀天地之中¶
鍾五行之秀資之以恬淡則生理固濟之以頥攝則徳¶
寓充蓋夫導引以為壽著於蒙莊之說吐吸以練藏傳¶
<pb:KR3k0013_WYG_836-1b>¶
夫王吉之論養生之時義逺矣其有養其外而不養其¶
内者或被其苦養其内而不養其外者亦嬰乎害此偏¶
枯之人不足尚也若乃内外相養形神交泰六疾不生¶
世患罔極斯達人之善養哉故潛山隱谷服芝餌术静¶
居導引熊經鴟顧以養形也絶慮棄智黜聰去羡𤣥真¶
寡欲清虛自守以養神也乃有益壯不衰長齡加倍與¶
夫大勞而弊不節而嗟者異焉¶
周老子百有六十餘嵗或言二百餘嵗以其修道而養¶
<pb:KR3k0013_WYG_836-2a>¶
壽也¶
漢張良以髙祖五年封畱侯良從入關性多疾即導引¶
不食穀(服辟穀藥而/静居行起)閉門不出後行太子少傅事願棄¶
人間事欲從赤子遊(赤松子僊人號也神農時為雨/師服水玉教神農能入火不燒)乃¶
學道欲輕舉(道謂/仙道)¶
後漢矯慎隱遯山谷因穴為室仰慕松喬道引之術¶
王充㑹稽上虞人刺史董勤辟為從事轉治中自免還¶
家年漸七十力志衰耗乃造養性書十六篇裁節嗜欲¶
<pb:KR3k0013_WYG_836-2b>¶
頥神自守¶
蘇順京兆霸陵人也以才學見稱好養生術隱處求道¶
晚乃仕拜郎中卒於官¶
華佗字元化沛國譙人一名敷曉養性之術年且百嵗¶
而猶有壯容時人以為仙廣陵吳普彭城樊阿皆從佗¶
學普依凖佗治療多所全濟佗語普曰人體欲得勞動¶
但不當使極爾動揺則穀氣得消血脉流通病不得生¶
譬猶户樞不朽也是以古之僊者為導引之事熊經鴟¶
<pb:KR3k0013_WYG_836-3a>¶
顧(熊經若熊之攀枝自懸/鴟顧身不動而回顧也)引挽腰體動諸關節以求難¶
老吾有一術名五禽之戱一曰虎二曰鹿三曰熊四曰¶
猿五曰鳥亦以除疾兼利蹄足以當導引體中不快起¶
作一禽之戱沾濡汗出因上著粉身體輕便而欲食普¶
施行之年九十餘耳目聰明齒牙完堅阿從佗求方可¶
服食益於人者佗授以漆葉青䴴散(青䴴一名地節一/名黄芝主五藏益)¶
(精氣本出於迷入山者見仙人服漆/以告佗佗以為佳語阿阿又祕之)葉屑一斗青䴴十¶
四兩以是為率言久服去三蟲和五臟輕體使人頭不¶
<pb:KR3k0013_WYG_836-3b>¶
白阿從其言壽百餘嵗¶
冷壽光與華佗同時年可百五六十嵗嘗屈頸鷮息(鷮/雉)¶
(也/)鬚髪盡白而色如三四十嵗¶
魯女生長樂人初餌胡麻及术絶穀八十餘年日少壯¶
色如桃花日能行三百里走及麞鹿女生與華佗同時¶
而說明帝時事甚明了議者疑其時人也董卓亂後莫¶
知所在¶
封君達隴西人初服黄連五十餘嵗入鳥舉山服水銀¶
<pb:KR3k0013_WYG_836-4a>¶
百餘年還鄉里如二十年聞魯女生得五岳圖連年請¶
求女生未見授¶
王真上黨人年且百嵗視之面有光澤似未五十者自¶
云周流登五岳名山悉能行胎息胎食之方𠻳舌下泉¶
咽之不絶房室(一云真宗經習閉氣而吞之名曰胎息/𠻳舌下泉而咽之名曰胎食真絶穀百)¶
(餘年肉色光/美力竝數人)¶
孟節上黨人能含棗核不食可至五年一年又能結氣¶
不息身不動揺狀若死人可至百日半年亦有室家¶
<pb:KR3k0013_WYG_836-4b>¶
晉嵇康字叔夜嘗脩養性服食之事彈琴詠詩自足於¶
懐以為神仙禀之自然非積學所得至於導養得理則¶
安期彭祖之壽可及乃著養生論官至中散大夫¶
張中字巨和中山人永嘉之亂隱於泰山恬靖寡欲清¶
虛服氣飡芝餌石修導養之方¶
郭瑀隱於臨松薤谷鑿石窟而居服栢實以輕身¶
陶淡字處静幼孤好導養之術謂仙道可祈年十五六¶
便服食絶穀不婚娶家累千金僮客百數淡終日端拱¶
<pb:KR3k0013_WYG_836-5a>¶
曽不營問於長沙臨湘山中結廬居之州舉秀才淡聞¶
遂轉逃羅縣埤山中莫知所終¶
宋劉凝之字志安隱居衡山之陽登髙嶺絶人迹處為¶
小屋居之採藥服之¶
南齊顧歡吳郡鹽官人好學於天臺山開館聚徒晚節¶
服食不與人通¶
梁陶𢎞景丹陽秣陵人幼有異操年十嵗得葛洪神仙¶
傳書一夜研尋便有養生之志謂人曰仰青雲覩白日¶
<pb:KR3k0013_WYG_836-5b>¶
不覺為逺矣天監四年移居積金澗行辟穀導引之法¶
年逾八十而有壯容深慕張良之為人云古賢莫比¶
劉虬字靈預為當陽令罷官歸家静處斷穀餌术及胡¶
麻¶
後魏崔浩為左光禄大夫以公歸第因欲修服食養性¶
之術而㓂謙之有神中錄圖新經浩因師之¶
徐謇字成伯善醫嘗有藥餌及吞服道符年垂八十而¶
鬢髪不白力未多衰¶
<pb:KR3k0013_WYG_836-6a>¶
北齊繇吾道榮瑯琊人隱於瑯琊山辟穀餌松术茯苓¶
求長生之祕¶
隋徐則幼沉静寡嗜欲後辭入天台山因絶粒養性所¶
資惟松术而已¶
唐王希夷孤貧好道隱於嵩山師道士黄頥向四十年¶
盡傳其閉氣導養之術嘗餌松柏葉及雜花散博通子¶
史尤明莊老及易景龍中年已七十餘氣力益壯¶
孫思邈隱居太白山自言九十三嵗鄉里咸云數百嵗¶
<pb:KR3k0013_WYG_836-6b>¶
髙宗顯慶中被徴至時盧照隣有惡疾固問思邈名醫¶
愈疾之道又問人事如何思邈曰膽欲大而心欲小智¶
欲圓而仁欲方照隣曰何謂也思邈曰心為五臟之君¶
君以恭慎為主故心欲小膽為五臟之將將以果决為¶
務故膽欲大智者動象天故欲圓仁者静象地故欲方¶
詩曰如臨深淵如履薄氷謂小心也赳赳武夫公侯干¶
城謂大膽也傳曰不為利回不為義疚仁之方也易曰¶
見機而作不俟終日智之圓也照隣又嘗問曰養性之¶
<pb:KR3k0013_WYG_836-7a>¶
道其要何也邈曰天道有盈缺人事多迍厄茍不自慎¶
而能濟於迍厄者未之有也故養性之士先知自慎慎¶
者嘗以憂畏為本經曰人不畏威則大威至矣憂畏者¶
生死之門存亡之繇禍福之本吉凶之元也故士無憂¶
畏則仁義不立農無憂畏則稼穡不滋工無憂畏則規¶
模不設商無憂畏則貨殖不成子無憂畏則孝敬不篤¶
父無憂畏則慈愛不著臣無憂畏則勲庸不立君無憂¶
畏則社稷不安故養性者失其憂畏則心亂而不理形¶
<pb:KR3k0013_WYG_836-7b>¶
躁而不寜神散則氣越志蕩而意昏應生者死應存者¶
亡應吉者凶故憂畏者猶水火不可暫忘也人無憂畏¶
子弟為勍敵妻妾為仇讐是故太上畏道其次畏物其¶
次畏人其次畏身憂於身者不拘於人畏於己者不制¶
於彼慎於小者不懼於大戒於邇者不悔於遠能如此¶
者水行蛟龍不能害陸行虎兕不能傷五兵不能染䜛¶
賊誹謗毒螫不能加害知此則人事畢矣¶
仲長子隱士也服食養性¶
<pb:KR3k0013_WYG_836-8a>¶
潘師正清静寡欲居於嵩山之逍遥谷積二十餘年但¶
服松葉飲水而已¶
司馬承禎師事潘師正傳其符録及辟穀導引服餌之¶
道¶
孟詵為同州刺史中宗神龍初致仕歸伊陽之山第年¶
雖晚暮志力如壯嘗謂所親曰若能保身養性者常湏¶
善言莫離口良藥莫離手¶
趙昌年七十二精徤如少年徳宗甚竒之憲宗元和三¶
<pb:KR3k0013_WYG_836-8b>¶
年除華州刺史辭於麟徳殿時年八十趨拜輕㨗占對¶
詳明帝退而嘆異詔宰臣密訪頥養之道以奏焉¶
栁公度善攝生年八十餘歩履輕便或祈其術曰吾初¶
無術但未嘗以元氣佐喜怒氣海嘗温耳¶
後唐許寂不知何許人少有道術茹芝絶粒寓居江陵¶
節度使趙凝昆季禮遇之延之中堂師授保養之道唐¶
末除諌官不起漢南謂之徴君梁攻襄陽趙凝兄弟棄¶
鎮奔蜀與寂偕行嵗餘蜀人知之蜀主王建待以師禮¶
<pb:KR3k0013_WYG_836-9a>¶
後位至蜀相同光末平蜀與王衍俱徙于東卜居于雒¶
寂以髙年精彩猶徤冲漠寡言時獨語云可怪可怪人¶
莫知其際言有還丹煮金之術不知信否卒時年八十¶
餘¶
晉盧損為祕書監拜章辭位乃授户部尚書致仕退居¶
潁川時李鏻年將八十善服氣導引損以鏻之遐壽有¶
道術酷慕之仍以潁川逼城市乃卜居陽翟立隱舎誅¶
茅種藥山衣野服逍遥於隱几之間出則柴車鶴氅自¶
<pb:KR3k0013_WYG_836-9b>¶
稱具茨山人晚年與同遊五六人於大隗山中古宫觀¶
址疏泉鑿坏為隱所誓不復出山氣嚴寒被病而卒時¶
年八十餘齒髪不衰而有壯容損於修攝似有所得¶
　　　韜晦¶
夫用晦而明犧易之㫖深藏若虛老氏之訓與其錚錚¶
而罹患孰若恂恂而俟命有竒才盛徳偉度壯心可以¶
樹功名可以經邦國而乃罹此多難不能自奮或辱在¶
泥滓或委於檻穽屈髙翔之羽同夫雌伏藏兼濟之用¶
<pb:KR3k0013_WYG_836-10a>¶
以之同塵葆光而内融懐寳而自處不形于色克保其¶
真亦既安全終復顯發信君子之大受達人之盛徳者¶
哉¶
甯武子衛大夫也夫子云甯武子邦無道則愚其愚不¶
可及也¶
荆軻衛人也游於邯鄲魯句踐與荆軻博爭道魯句踐¶
怒而叱之荆軻黙而逃去遂不復㑹至燕而髙漸離飲¶
於燕市酒酣髙漸離擊筑荆軻和而歌於市中相樂也¶
<pb:KR3k0013_WYG_836-10b>¶
已而相泣旁若無人¶
毛公薛公皆趙之處才也毛公藏於博徒薛公藏於賣¶
漿¶
漢欒布梁人也彭越為家人時嘗與布游(家人猶/編户也)窮困¶
賣庸於齊為酒家保(庸謂庸作受顧/保謂保可任使)數嵗别去而布為¶
人所略賣為奴於燕為其家報仇燕將臧荼舉以為都¶
尉¶
樊噲以屠狗為事(時人食狗以羊豕/同故噲專屠以賣)後與髙祖俱隱於¶
<pb:KR3k0013_WYG_836-11a>¶
芒碭山澤間陳勝起蕭何曹參使噲求迎髙祖立為沛¶
公位至相國封舞陽侯¶
酈食其好讀書家貧落魄無衣食業(魄音薄落魄/失業無歸也)為里¶
監門然吏縣中賢豪不敢役(吏及賢者豪者皆/不敢使役食其)皆謂之¶
狂生後歸漢號廣野君¶
東方朔武帝時為郎數召至前談語時賜之食於前飲¶
已盡懐其餘肉持去衣盡汚數賜縑帛擔揭而去後用¶
所賜錢帛取少婦於長安中好女率取歸一嵗取者即¶
<pb:KR3k0013_WYG_836-11b>¶
棄去更取婦所賜錢財盡索之於女子主左右諸郎半¶
呼之狂人人主聞之曰令朔在事無為是行者若等安¶
能及之哉朔任其子為郎又為侍謁者嘗持節出使朔¶
行殿中郎謂之曰人皆以先生為狂朔曰如朔等所謂¶
避世於朝廷間者也古之人乃避世於深山中時坐席¶
中酒酣據地歌曰陸沈於俗避世金馬門宫殿中可以¶
避世全身何必深山之中蒿廬之下金馬門者官署門¶
也傍有銅馬故謂之曰金馬門¶
<pb:KR3k0013_WYG_836-12a>¶
東郭先生齊人也以方士久待詔公車貧困饑寒衣敝¶
履不完行雪中履有上無下足盡踐地道中人笑之東¶
郭先生應之曰誰能履雪中令人視之其上履也其履¶
下處乃似人手足者乎及其拜為二千石佩青緺(音𤓰/一音)¶
(螺青/綬也)出宫門行謝主人故所以同官待詔者等比祖道¶
於都門外榮華道路立名當世此所謂衣褐懐寳者也¶
任安少孤貧為人將車之長安求為小吏於是安與田¶
仁俱為衛將軍舎人居門下同心相愛此二人家貧無¶
<pb:KR3k0013_WYG_836-12b>¶
錢用以事將軍家監家監使養惡齧馬兩人同牀卧仁¶
竊言曰不知人哉家監也安曰將軍尚不知人何乃家¶
監也¶
後漢王君公遭亂儈牛自隱(儈為平㑹兩/家買賣之價)時人謂之論¶
曰避世牆東王君公(君公明易為郎數言事不用自汚/與官婢通免歸詐狂儈牛口無二)¶
(價/也)¶
向栩朝歌人少時為書生性卓詭不倫嘗讀老子狀如¶
學道又似狂生好被髪著絳綃頭(綃生絲也當作/燥音此消切)嘗於¶
<pb:KR3k0013_WYG_836-13a>¶
竈北坐板床上如是積乆板乃有膝踝足指之處不好¶
語言而喜長嘯賔客從就輒伏而不視有弟子名為顔¶
淵子貢季路冉有之軰或騎驢入市乞丐於人或悉要¶
諸乞兒俱歸止宿為設酒食時人莫能測之(後為/侍中)¶
孔嵩南陽人初游太學後家貧親老乃變姓名傭為部¶
野阿里街卒友人荆州刺史范式行部縣選嵩為導騶¶
迎式式見而識之勑縣代嵩嵩以先傭未竟不肯去嵩¶
官至南海太守¶
<pb:KR3k0013_WYG_836-13b>¶
第五倫字伯魚京兆長陵人為鄉嗇夫平徭賦理怨結¶
得人歡心自以為久宦不達遂將家屬客河東變名姓¶
自稱王伯齊載鹽徃來太原上黨所過輒為糞除而去¶
陌上號為道士親友故人莫知其處後京兆尹閻興召¶
為主簿¶
公沙穆少游太學無資糧乃變服客傭為吳祐賃舂後¶
為遼東屬國都尉¶
仇覽少為儒生淳黙鄉里無知者年四十縣召補吏後¶
<pb:KR3k0013_WYG_836-14a>¶
為蒲亭長¶
荀恱性沉静美姿容尤好著述靈帝時閹宦用權士多¶
退身窮處恱乃託疾隱居時人莫之識從弟彧特稱敬¶
焉後辟鎮東將軍曹公府¶
仲長統山陽髙平人性倜儻敢直言不矜小節毎列郡¶
命召輒稱疾不就語黙無常時人或謂之狂¶
魏郭嘉為司空軍祭酒嘉少有遠量漢末天下將亂自¶
弱冠匿名迹密交結英儁不與俗接故時多莫知惟識¶
<pb:KR3k0013_WYG_836-14b>¶
達者竒之¶
嚴幹義者馮翊東縣人質性重厚有器識㑹三輔亂人¶
多流宕而幹義不去與諸知故相浮沈採樵自活¶
王烈字彦考名聞在邴原管寜之右辟公孫度長史以¶
商賈自穢太祖命為丞相掾未至卒¶
蜀杜微字國輔梓潼涪人少受學於廣漢任安劉璋辟¶
為從事以疾去官及先主定蜀微嘗稱聾閉門不出¶
諸葛亮依從父𤣥𤣥依袁術後徃荆州依劉表𤣥卒亮¶
<pb:KR3k0013_WYG_836-15a>¶
躬耕壠畝好為梁父吟家于南陽之鄧縣在襄陽城西¶
二十里號曰隆中亮在荆州時建安初與潁川石廣元¶
徐元直汝南孟公威等俱游學三人務於精熟而亮獨¶
觀其大略每晨夜從容嘗抱膝長笑而謂三人曰卿諸¶
人仕進可至郡守刺史也三人問其所至亮但笑而不¶
言後公威思鄉里欲北歸亮謂之曰中國饒士大夫遨¶
游何必故里邪亮位至丞相¶
晉阮籍字嗣宗本有濟世志為歩兵校尉屬魏晉之際¶
<pb:KR3k0013_WYG_836-15b>¶
天下多故名士少有全者籍繇是不與世事遂酣飲為¶
常雖不拘禮教然發言𤣥逺不臧否人物(又云魏末阮/籍有才而嗜)¶
(酒荒放露頭㪚髪祼袒箕踞作二千石不治官事日與/羣下共飲酒歡呼時人或以籍生在魏晉之交欲佯狂)¶
(避時不知籍/本性自然也)¶
山濤字巨源早孤居貧少有器量介然不羣性好莊老¶
每隱身自晦後為侍中領吏部¶
魏舒字陽元不修常人之節不為皎厲之事累遷後軍¶
將軍鍾毓長史毓每與叅佐射舒常為畫籌而已後遇¶
<pb:KR3k0013_WYG_836-16a>¶
朋人不足以舒滿數毓初不知其善射舒容範閑雅發¶
無不中舉坐愕然莫有敵者毓嘆而謝曰吾之不足以¶
盡卿才有如此射矣位至司徒¶
王衍字夷甫武帝泰始八年詔舉竒才可以安邊者衍¶
初好論從横之術故尚書盧欽舉為遼東太守不就於¶
是口不論世事唯雅詠𤣥虛而已¶
王長文廣漢人州辟别駕乃微服竊出舉州莫知所之¶
後於成都市中蹲踞齧胡餅刺史知其不屈禮遣之¶
<pb:KR3k0013_WYG_836-16b>¶
王湛少言語初有隱徳人莫能知兄弟宗族皆以為癡¶
其父昶獨異焉湛兄子濟嘗詣湛見牀頭有周易問曰¶
叔父何用此為湛曰體中不佳時脫復看耳濟請言之¶
湛因剖析𤣥理微妙有竒趣皆濟所未聞也濟才氣抗¶
邁於湛略無子姪之敬既聞其言不覺慄然心形俱肅¶
畱連彌日累夜自視缺然乃嘆曰家有名士三十年而¶
不知濟之罪也既而辭去湛送至門濟有從馬絶難乘¶
濟問湛曰叔頗好騎不湛曰亦好之因騎此馬姿容既¶
<pb:KR3k0013_WYG_836-17a>¶
妙廻䇿如縈善騎者無以過之還白其父曰濟始得一¶
叔乃濟以上人也武帝亦以湛為癡每見濟輒調之曰¶
卿家癡叔死未濟嘗無以答及是帝又問如初濟曰臣¶
叔殊不癡因稱其美帝曰誰比濟曰山濤以下魏舒以¶
上時人謂湛上方山濤不足下比魏舒有餘湛聞曰欲¶
處予以季孟之間乎卒為汝南内史¶
嵇康善鍜以向秀為之佐相對欣然傍若無人又共吕¶
安灌園於山陽康後仕至中散大夫¶
<pb:KR3k0013_WYG_836-17b>¶
王舒字處明丞相導之從弟父㑹侍御史舒少為從兄¶
敦所知以天下多故不營當時名嘗處私門潛心學殖¶
年四十餘州禮命太傅辟皆不就¶
王述性沉静每坐客馳辨異端並起而述處之恬如也¶
少襲父爵年三十尚未知名人或謂之癡司徒王導以¶
門地辟為中兵屬既見無他言惟問以在東米價述但¶
張目不答遵曰王掾不癡人何言癡也官至衛將軍尚¶
書令¶
<pb:KR3k0013_WYG_836-18a>¶
顧榮懐帝永嘉初為尚書郎太子中舎人廷尉正嘗縱¶
酒酣暢謂友人張朝曰惟酒可以忘憂但無如作病何¶
耳齊王冏召為大司馬主簿冏擅權驕恣榮懼及禍終¶
日昏酣不綜府事以情告友人長樂馮熊又謂冏長史¶
葛旟曰以顧榮為主簿所以甄㧞才望委以事機不復¶
計南北親疎欲平海内之心今府大事殷非酒客之政¶
旟曰榮江南望士且居職日淺不宜輕代易之熊曰可¶
轉為中書侍郎榮不失清顯而府更收實才旟然之白¶
<pb:KR3k0013_WYG_836-18b>¶
冏以為中書侍郎在職不復飲酒人或問之曰何前醉¶
而後醒邪榮懼罪乃復更飲¶
謝鯤不狥公名無砥礪行居身於可否之間雖自處若¶
穢而動不累髙王敦有不臣之迹顯於朝野鯤知不可¶
以道規正乃優㳺寄適不屑政事從容諷議卒嵗而已¶
為王敦大將軍長史¶
謝安少有重名不就徴辟時弟萬為西中郎將總藩任¶
之重安妻劉惔妹也既見家門富貴而安獨静退乃謂¶
<pb:KR3k0013_WYG_836-19a>¶
曰丈夫不當如此耶安掩鼻曰恐不免耳及萬黜廢安¶
始有仕進志時年已四十有餘矣後辭大司馬桓温府¶
官至太保¶
幸靈豫章建昌人性少言與小人羣居見侵辱而無愠¶
色邑里號之癡雖其父母兄弟亦以為癡也嘗㸔稻羣¶
牛食之靈見而不驅待牛去乃徃理其殘亂者其父母¶
見而怒之靈曰夫萬物生天地之間各欲得食牛方食¶
奈何驅之其父愈怒曰即如汝言復用理壊者何為靈¶
<pb:KR3k0013_WYG_836-19b>¶
曰此稻又欲得終其性牛自犯之靈可以不收乎¶
宋鮑照世祖時為中書舎人帝好為文章自為物莫能¶
及照悟其自為文多鄙言累句當時咸謂照才盡實不¶
然也¶
徐羡之為司空録尚書令頗工奕碁觀戱嘗若未觧當¶
世以此推之傅亮蔡郭嘗言徐公曉萬事安異同¶
南齊王僧䖍弱冠善𨽻書宋孝武欲擅書名僧䖍不敢¶
顯迹大明世嘗用屈筆書以此見容位至侍中特進左¶
<pb:KR3k0013_WYG_836-20a>¶
光禄大夫¶
謝[卄/瀹]朏之弟朏為吳興太守[卄/瀹]於征虜渚送别朏指[卄/瀹]¶
口曰此中唯宜飲酒[卄/瀹]建武之朝為吏部尚書專以長¶
酣為事與劉瑱沈昭略交飲各至數斗¶
沈昭略為臨海太守御史中丞昭略明帝建武世嘗酣¶
酒以自晦¶
後魏任城王澄宣武時為太子太保於時髙肇當朝猜¶
忌賢戚澄為肇間搆嘗恐不全乃終日昏飲以示荒敗¶
<pb:KR3k0013_WYG_836-20b>¶
所作詭越時謂為狂¶
崔巨倫為殷州刺史在州䧟賦葛榮聞其才名欲用為¶
黄門侍郎巨倫心惡之至五月五日㑹集官僚令巨倫¶
賦詩巨倫乃曰五月五日時天氣已大熱狗便呀欲死¶
牛復吐出舌以此自晦獲免¶
栁遠字季雲為儀同開府叅軍事放情琴酒之間每出¶
行反家或問有何消息答曰無所聞縱聞亦不觧¶
北齊邢劭為著作佐郎文學典麗既贍且速嘗為先達¶
<pb:KR3k0013_WYG_836-21a>¶
所嫉屬尚書令元羅出鎮青州啟為府司馬遂在青土¶
終日酣賞盡山水之致¶
隋王世積為上柱國甚見隆重世積見文帝性忌刻功¶
臣多獲罪繇是縱酒不與執政言及時事帝以為有酒¶
疾舎之宫内令醫者療之世積詭稱疾愈始得就第¶
李士謙趙郡平棘人隋有天下畢志不仕時平生為詠¶
懐詩輙毁棄其本不以示人¶
唐裴遵慶絳州聞喜人志氣深厚機鑑敏達自幼強學¶
<pb:KR3k0013_WYG_836-21b>¶
博渉載籍謹身晦迹不干當世之務位至黄門侍郎平¶
章事¶
楊綰尤工文詞藻思清贍含光晦用不欲名彰每屬文¶
耻於自白非知己不可得而見也後位至中書侍郎平¶
章事¶
　¶
　¶
　册府元龜卷八百三十六¶
