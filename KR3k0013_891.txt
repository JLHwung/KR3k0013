# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:37.833941
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百九十一
<pb:KR3k0013_WYG_891-1a>¶
欽定四庫全書¶
　冊府元龜卷八百九十一　宋　王欽若等　撰¶
　　總録部¶
　　　㳺説第六¶
漢范增居鄛人秦末天下兵起增説項梁曰陳勝敗固¶
當夫秦滅六國楚最無罪自懐王入秦不返楚人憐之¶
至今故楚南公曰楚雖三戸亡秦必楚今陳勝首事不¶
立楚後而自立其勢不長今君起江東楚蜂起之将皆¶
<pb:KR3k0013_WYG_891-1b>¶
爭附君者以君世世楚将為能復立楚之後也乃求楚¶
懐王孫心在民間牧羊立以為懐王以從民望也¶
蒯通范陽人(涿郡之/縣也)楚漢初起武臣畧定趙地號武信¶
君通說范陽令徐公曰臣范陽百姓蒯通也竊閔公之¶
将死故弔之雖然賀公得通而生也徐公再拜曰何以¶
弔之通曰足下為令十餘年矣殺人之父孤人之子㫁¶
人之足黥人之首甚衆慈父孝子所以不敢倳刅於公¶
之腹者畏秦法也(東方人以物/挿地中為倳)今天下大亂秦政不施¶
<pb:KR3k0013_WYG_891-2a>¶
(施設也/立也)然則慈父孝子将爭接刅於公之腹以復其怨¶
而成其名(復猶/報也)此通之所以弔者也曰何以賀得子而¶
生也曰趙武信君不知通不肖使人候問其死生通且¶
見武信君而説之(今将欲/見之也)曰必将戰勝而後畧地攻得¶
而後下城臣竊以為殆矣(殆危/也)用臣之計毋戰而畧地¶
不攻而下城傳檄而千里定可乎彼将曰何謂也(彼謂/武信)¶
(君/也)臣因對曰范陽令宜整頓士卒以戰守者也怯而畏¶
死貪而好富貴故欲以其城先下君先下君而不利則¶
<pb:KR3k0013_WYG_891-2b>¶
邊地之城皆将相告曰范陽令先降而身死必将嬰城¶
固守(嬰以城/自繞也)皆為金城湯池不可攻也(金以喻堅湯喻/沸熱不可近也)¶
為君計者莫若以黄屋朱輪迎范陽令使馳騖於燕趙¶
之郊(令人皆/見也)則邊城皆将相告曰范陽令先下而身富¶
貴必相率而降猶如阪上走丸也(言勝勢/便易)此臣所謂傳¶
檄而千里定者也徐公再拜具車馬遣通通遂以此說¶
武臣武臣以車百乘騎二百侯印迎徐公燕趙聞之降¶
者三十餘城如通䇿焉¶
<pb:KR3k0013_WYG_891-3a>¶
趙厮養卒不知何名(厮取薪者/飬飬人者)趙王武臣間行為燕軍¶
所得(間出謂投間/隙而微出也)燕囚之欲與分地(要刼之令割趙地/輸燕以和解也)¶
使者徃燕輒殺之以固求地耳餘患之(張耳陳/餘也)厮飬卒¶
謝其舍(以辭相告曰謝謝其/舍謂告其舍中人也)曰吾為二公説燕與趙王¶
載歸(二公張/耳陳餘)舍中人皆笑曰使者往十餘軰輒死若何¶
以能得王(若汝/也)乃走燕壁(走趨/也)燕将見之問曰知臣何¶
欲燕将曰若欲得趙王耳曰君知張耳陳餘何如人也¶
燕将曰賢人也曰知其志何欲燕将曰欲得其王耳趙¶
<pb:KR3k0013_WYG_891-3b>¶
卒笑曰君未知両人所欲也夫武臣張耳陳餘杖馬箠¶
下趙數十城(言其不用兵革/也箠謂馬撾也)亦各欲南靣而王豈欲為¶
卿相終已耶夫臣之與主豈可同日道哉顧其勢初定¶
(顧思/念也)且以長少先立武臣為王以持趙心今趙地已服¶
此兩人亦欲分趙而王時未可耳今君囚趙王此兩¶
人名為求王實欲燕殺之此両人分趙自立夫以一趙尚易¶
燕(易輕/也)况以両賢王左提右挈而責殺王之罪滅燕易矣¶
(提挈言相/扶持也)燕將以為然乃歸趙王養卒為御而歸¶
<pb:KR3k0013_WYG_891-4a>¶
酈食其陳留高陽人髙祖初為沛公從碭北攻昌邑未¶
下西過高陽食其為里監門曰諸将過此者多吾視髙¶
祖大度乃求見高祖高祖方踞牀使両女子洗(洗洗/足也)酈¶
生不拜長揖曰足下必欲誅無道秦不宜踞見長者於¶
是高祖起攝衣謝之延上坐食其說高祖襲陳㽞高祖¶
以為廣野君髙祖為漢王三年秋項羽擊漢拔滎陽漢¶
兵遁保鞏楚人聞韓信破趙彭越數反梁地則分兵救¶
之(救趙/及梁)韓信方東擊齊漢王數困滎陽成臯計欲捐成¶
<pb:KR3k0013_WYG_891-4b>¶
臯以東屯鞏雒以距楚食其因曰臣聞之知天之天者¶
王事可成不知天之天者王事不可成王者以民為天¶
而民以食為天夫敖倉天下轉輸久矣臣聞其下乃有¶
藏粟甚多楚人抜滎陽不堅守敖倉乃引而東令謫卒¶
分守成臯(謫卒謂卒之有罪/謫者即所謂謫戍)此乃天所以資漢方今楚¶
易取而漢反卻自奪便(不圗進取是為/自奪便利也)臣竊以為過矣¶
且両雄不俱立楚漢乆相持不决百姓騷動海内揺蕩¶
農夫釋耒織女下機(耒手耕/曲木也)天下之心未有所定也願¶
<pb:KR3k0013_WYG_891-5a>¶
足下急復進兵收取滎陽據敖倉之粟塞成臯之險杜¶
太行之道距飛狐之口守白馬之津以示諸侯形制之¶
勢則天下知所歸矣方今燕趙已定唯齊未下今田廣¶
據千里之齊田間将二十萬之衆軍於歴城諸田宗彊¶
負海岱阻河濟南近楚齊人多變詐足下雖遣數十萬¶
師未可以嵗月破也臣請得奉明詔説齊王使為漢而¶
稱東籓上曰善乃從其畫復守敖倉而使食其説齊王¶
曰王知天下之所歸乎曰不知也曰知天下之所歸則¶
<pb:KR3k0013_WYG_891-5b>¶
齊國可得而有也若不知天下之所歸則齊國未可保¶
也齊王曰天下何歸食其曰天下歸漢齊王曰先生何¶
以言之曰漢王與項王戮力西向擊秦約先入咸陽者¶
王之項王背約不與而王之漢中項王遷殺義帝漢王¶
起蜀漢之兵擊三秦出關而責義帝之負處收天下之¶
兵立諸侯之後䧏城即以侯其将得賂則以分其士與¶
天下同其利豪賢英才皆樂為之用諸侯之兵四靣而¶
至蜀漢之粟方船而下(方併/也)項王有背約之名殺義帝¶
<pb:KR3k0013_WYG_891-6a>¶
之負於人之功無所紀於人之罪無所忘(言吝爵賞/而念舊惡)戰¶
勝而不得其賞拔城而不得其封非項氏莫得用事(言/唯)¶
(任同姓/之親)為人刻印刓而不能授(言玩惜侯印/不能以封人)攻城得賂¶
積財而不能賞天下畔之賢才怨之而莫為之用故天¶
下之事歸於漢王可坐而筞也夫漢王發蜀漢定三秦¶
渉西河之外援上黨之兵下井陘誅成安君破北魏舉¶
三十二城此黄帝之兵非人之力天之福也今已據敖¶
倉之粟塞成臯之險守白馬之津杜太行之阨距飛狐¶
<pb:KR3k0013_WYG_891-6b>¶
之口天下後服者先亡矣王疾下漢王齊國社稷可得¶
而保也不下漢王危亡可立而待也田廣以為然乃聽¶
食其罷歴下兵守戰備與食其日縱酒韓信聞食其馮¶
軾下齊七十餘城乃夜度兵平原襲齊齊王田廣聞漢¶
兵至以為食其賣已乃烹食其引兵走¶
陳恢為秦南陽守齮舍人(舍人親近左右/之稱史失其姓)高祖初為沛¶
公攻破南陽守齮奔宛沛公圍之守欲自剄(以刀割/頸為剄)恢¶
曰死未晚也乃踰城見沛公曰臣聞足下約先入咸陽¶
<pb:KR3k0013_WYG_891-7a>¶
者王之今足下留守宛宛郡縣連城數十其吏民自以¶
為䧏必死故皆堅守乘城(乘登也謂/上城而守)今足下盡日止攻¶
士死傷必多引兵去宛必隨足下前則失咸陽之約後¶
有離宛之患為足下計莫若約䧏封其守因使止守引¶
其甲卒與之西諸城未下者聞聲爭開門而待足下足¶
下通行無所累沛公曰善七月南陽守齮降封為殷侯¶
封陳恢千户¶
張同不知何許人事成安君陳餘初項籍入關餘棄将¶
<pb:KR3k0013_WYG_891-7b>¶
印去不從籍既封諸侯聞其在南皮故因環封三縣(綂/南)¶
(皮三縣/以封之)餘使同及夏説說齊王田榮曰項王為天下宰¶
不明今盡王故王於醜地(醜惡/也)而王羣臣諸将善地逐¶
其故主趙王乃北居代餘以為不可(於義/當然)聞大王起兵¶
且不聽(凡不義之事/皆不聴順)願大王資餘兵(資給/也)使擊常山以¶
復趙王請以國為扞蔽(猶為齊/之藩屛)齊王許之因遣兵之趙¶
餘悉發三縣兵與齊并擊常山大破之迎故趙王歇於¶
代¶
<pb:KR3k0013_WYG_891-8a>¶
田生齊人(史失/其名)高后時燕王澤為營陵侯田生㳺乏資¶
以畫好澤(以計畫/干之)澤大說之用金二百斤為田生夀(因/飲)¶
(酒獻夀而/與之金)田生已得金即歸齊二嵗澤使人謂田生曰¶
弗與矣(與黨與也言不/復與我為與也)田生如長安不見澤而假大宅¶
令其子求事吕后所幸大謁者張卿居數月田生子請¶
張卿臨親脩具(親父也具/供具也)張卿徃見田生帷帳具置如¶
列侯張卿驚酒酣乃屏人說張卿曰臣觀諸侯邸第百¶
餘皆高帝一切功臣今吕后雅故本推轂高帝就天下¶
<pb:KR3k0013_WYG_891-8b>¶
(謂翼載崇奨以成帝業若車之/行助推其轂故得引重而致逺)功至大又有親戚太后¶
之重太后春秋長(言年/老也)諸吕弱太后欲立吕産為吕王¶
王代吕后又重發之(重難發/其事也)恐大臣不聽今卿最幸大¶
臣所敬何不風大臣以聞太后太后必喜諸吕以為萬¶
戸侯亦卿之有太后心欲之而卿為内臣不急發恐禍¶
及身矣張卿大然諷大臣語太后太后朝因問大臣大¶
臣請立吕産為吕王太后賜張卿千金張卿以其半進¶
田生田生不受因説之曰吕産王也諸大臣未大服今¶
<pb:KR3k0013_WYG_891-9a>¶
營陵侯澤諸劉長為大将軍獨此尚觖望今卿言太后¶
裂十餘縣王之彼得王喜於諸吕王益固矣張卿入言¶
之又太后女弟吕&KR0912;女亦為營陵侯妻故遂立營陵侯¶
澤為琅邪王與田生之國急行毋留出闗太后果使人¶
追之已出即還¶
公孫玃齊人景帝時吴王濞與七國謀反及發齊濟北¶
両國城守不行漢既破吴齊王自殺得立嗣濟北王亦¶
欲自殺幸全其妻子玃謂濟北王曰臣請試為大王明¶
<pb:KR3k0013_WYG_891-9b>¶
説梁王通意天子説而不用死未晚也玃遂見梁孝王¶
曰夫濟北之地東接彊齊南牽吴越北脅燕趙此四分¶
五裂之國(四方受敵濟北居中央為五裂一/云四分即交五而裂如田字也)權不足以¶
自守勁不足以扞寇又非為竒怪云以待難也(言權謀/勁力既)¶
(不能守又無竒怪神靈可以/禦難恐自全故墜言於呉也)雖墜言於吴非其正計也¶
(墜猶/失也)昔者鄭祭仲許宋人立公子突以活其君非義也¶
春秋記之為其以生易死以存易亡鄉使濟北見情實¶
示不從之端則呉必先歴齊畢濟北(歴過畢盡收/濟北之地)招燕¶
<pb:KR3k0013_WYG_891-10a>¶
趙而總之如此則山東之從結而無隙矣今呉楚之王¶
練諸侯之兵敺白徒之衆(綀選也白徒言秦非軍/旅之人若今言白丁)而與¶
天子爭衡濟北獨砥節堅守不下使吳失與而無助跬¶
歩獨進(半歩/曰跬)瓦解土分破敗而不救者未必非濟北之¶
力也夫以區區之濟北而與諸侯爭彊(區區/小貌)是以羊犢¶
之弱而扞虎狼之敵也守職不撓可謂誠一矣(撓曲/也)功¶
議如此尚見疑於上脅肩低首絫足撫衿(脅翕也/謂歛也)使有¶
自悔不前之心(悔不與/呉西也)非社稷之利也臣恐藩臣守職¶
<pb:KR3k0013_WYG_891-10b>¶
者疑之臣竊料之能歴西山徑長樂抵未央攘袂而正¶
議者獨大王爾(西山謂有及華山抵至/也攘卻也袂衣袖也)上有全土之功¶
下有安百姓之名德淪於骨髓㤙加於無窮(淪入/也)願大¶
王畱意詳惟之(惟思/也)孝王大説使人馳以聞濟北王得¶
不坐徙封為淄川¶
高遂梁人景帝時竇嬰為太子太傅爭立太子事弗能¶
得謝病屏居藍田南山下(屏隠/也)數月諸竇賔客辯士説¶
莫能来遂乃説嬰曰能富貴将軍者上也能親将軍者¶
<pb:KR3k0013_WYG_891-11a>¶
太后也(臣欽若等曰竇太/后嬰之從姑也)今将軍傅太子太子廢爭不¶
能得又不能死自引謝病擁趙女屏間處而不朝(擁抱/也間)¶
(處猶言/私處)祗加懟自明揚主之過有如両宫奭将軍(兩宫/大后)¶
(及帝/也)則妻子無類矣嬰然之乃起朝請如故¶
後漢馮衍初為更始将軍㢘舟掾及舟與赤睂戰死衍¶
乃亡命河東及更始遣尚書僕射鮑永行大将軍事安¶
集北方衍因以計説永(一云衍辟鄧禹/府奏記於禹也)曰衍聞明君不¶
惡切慤之言以測幽㝠之論忠臣不顧爭引之患以逹¶
<pb:KR3k0013_WYG_891-11b>¶
萬機之變(慤寔也幽㝠喻深逺也爭引謂引事與/君争也事非一塗故曰萬機之變也)是故¶
君臣両興功名兼立銘勒金石令聞不忘今衍幸逄寛¶
明之日将值危言之時豈敢拱黙避罪而不竭其誠哉¶
伏念天下離王莽之害久矣始自東郡之師(王莾居攝/元年崔義)¶
(起兵於東郡莽/發八将軍擊之)繼以西海之役(王莾居攝元年西𦍑龎/恬傳播等攻西海太守)¶
(程永莽遣/竇況擊之)巴蜀沒於南夷緣邉破於北狄逺征萬里暴¶
兵累年(暴露/也)禍拏未解兵連不息(拏謂相/連引也)刑法彌深賦¶
歛愈重衆彊之黨横擊於外百僚之臣貪殘於内元元¶
<pb:KR3k0013_WYG_891-12a>¶
無聊饑寒竝臻父子流亡夫婦離散廬落丘墟田疇蕪¶
穢疾疫大興災異蜂起於是江湖之上海岱之濱風騰¶
波涌更相駘籍(駘亦作/跆蹋也)四垂之人肝腦塗地死亡之數¶
不啻大半殃咎之毒痛入骨髓匹夫僮婦咸懐怨怒(僮/猶)¶
(賤/也)皇帝以聖德靈威龍興鳳舉率宛葉之衆将散亂之¶
兵喢血昆陽長驅武關破百萬之陣摧九虎之軍(王莾/末下)¶
(江兵攻武關莾拜将軍/九人皆以虎為號捍之)雷震四海席捲天下攘除禍亂¶
誅滅無道一朞之間海内大定繼高祖之休烈修文武¶
<pb:KR3k0013_WYG_891-12b>¶
之絶業社稷復存炎精更輝德冠徃初功無與二天下¶
自以去亡新就聖漢當蒙其福而賴其惠願樹㤙布德¶
易以周洽其猶順驚風而飛鴻毛也(言易/也)然而諸将虜¶
掠迸倫絶理(倫亦/理也)殺人父子妻人婦女燔其室屋掠其¶
財産饑者毛食(毛草/也)寒者裸跣寃結失望無所歸命今¶
大将軍以明淑之徳秉大使之權絶三軍之政存撫并¶
州之人惠愛之誠加乎百姓高世之聲聞乎羣士故其¶
延頸企踵而望者非特一人也且大将軍之事豈特珪¶
<pb:KR3k0013_WYG_891-13a>¶
璧其行束修其心而已哉(言當恢廓規摹不可空/自清潔徒約束修身也)将定¶
國家之大業成天下之元功也昔周宣中興之主齊桓¶
霸彊之君爾猶有申伯召虎夷吾吉甫攘其蟊賊(蟊賊/食稼)¶
(虫喻姦盗/侵漁也)安其疆宇况乎萬里之漢明帝復興而大将¶
軍為之梁棟此誠不可以忽也且衍聞之兵久則力屈¶
人愁則變生今邯郸之賊未滅真定之際復擾(邯郸謂/王郎也)¶
(真定謂/劉楊也)而大将軍所部不過百里守城不休戰争不息¶
兵革雲翔百姓震駭奈何自怠不為深憂夫并州之地¶
<pb:KR3k0013_WYG_891-13b>¶
東帯名闗北逼彊胡(并陘闗也一作石陘/要害之塞故曰名闗)年榖獨熟人¶
庶多資斯四戰之地攻守之塲也如其不虞何以待之¶
故曰徳不素積人不為用備不預具難以應卒今生人¶
之命縣於将軍将軍所仗必湏良才宜改易非任更選¶
賢能夫十室之邑必有忠信審得其人以承大将軍之¶
明雖則山澤之人無不感德思樂為用矣然後簡精鋭¶
之&KR0816;發屯守之士三軍既整兵甲已具相其土地之饒¶
觀其水泉之利制屯田之術習戰射之教則威風逺暢¶
<pb:KR3k0013_WYG_891-14a>¶
人安其業矣若鎮太原撫上黨收百姓之歡心樹名賢¶
之良佐天下無變則足以顯聲譽一朝有事則可以建¶
大功惟大将軍開日月之明發淵泉之慮𥪡六經之論¶
觀孫吴之筞省羣識之是非詳衆士之白黒(白黒猶/賢愚也)以¶
超周南之迹垂甘棠之風令夫功烈施於千載富貴傳¶
於無窮伊望之筞何以加茲(伊尹/吕望)永既素重衍為且受¶
使得自置偏禆乃以衍為立漢将軍領狼孟長屯太原¶
申屠剛扶風茂陵人王莾時避地河西隗囂據隴右欲¶
<pb:KR3k0013_WYG_891-14b>¶
背漢而附公孫述剛説之曰愚聞人所歸者天所與人¶
所畔者天所去也伏念本朝(謂光/武也)躬聖德舉義兵共行¶
天罰所當必摧誠天所福非人力也将軍本無尺土孤¶
立一隅宜推誠奉順與朝并力上應天心下醻人望為¶
國立功可以永年嫌疑之事聖人所絶将軍之威重逺¶
在千里動作舉措可不慎與今璽書數到委國歸信欲¶
與将軍共同吉凶布衣相與尚有沒身不負然諾之信¶
况於萬乘者哉今何畏何利乆疑如是&KR0816;有非常之變¶
<pb:KR3k0013_WYG_891-15a>¶
上負忠孝下愧當世(言從漢何畏附蜀/何利而乆疑不决)夫未至豫言固¶
嘗為虚及其已至又無所及是以忠信至諌希得為用¶
誠願反覆愚老之言囂不納遂畔從述建武七年詔書¶
徴剛剛将歸與囂書曰愚聞專已者孤拒諫者塞孤塞¶
之政亡國之風也雖有明聖之姿猶屈己從衆故慮無¶
遺策舉無過事夫聖人不以獨見為明而以萬物為心¶
順人者昌逆人者亾此古今之所共也将軍以布衣為¶
鄉里所推廟廊之計(廊殿下屋廟太廟也國/事必先謀於廟廊之所)既不豫定¶
<pb:KR3k0013_WYG_891-15b>¶
動軍發衆又不深料今東方政敎日睦百姓平安而西¶
州發兵人人懐憂騷動惶懼莫敢正言羣衆疑惑人懐¶
顧望非徒無精鋭之心其患無所不至夫人窮則變生¶
事急則計易其勢然也夫離道德逆人情而能有國有¶
家者古今未有也将軍素以忠孝顯聞是以士大夫不¶
逺千里慕樂道義今苟欲决意徼幸此何如哉夫天所¶
祐者順人所助者信如未蒙祐助令小人受塗地之禍¶
毁壊終身之徳敗亂君臣之節汚傷父子之㤙(不從光/武是亂)¶
<pb:KR3k0013_WYG_891-16a>¶
(君臣之節遣子恂入質而/背之是傷父子之㤙也)衆賢破膽可不慎哉囂不納¶
馬援為隗囂綏德将軍建武四年隗囂子恂居雒陽光¶
武召援計事援具言謀畫因使援将突騎五千徃来游¶
説囂将高峻任禹之屬下及羗豪為陳禍福以離囂友¶
黨援為書與囂将楊廣使曉勸於囂曰春卿無恙(春卿/楊廣)¶
(字/)前别莫南(天水/冀縣)寂無音驛援間還長安因留上林竊¶
見四海已定兆民同情而季孟閉拒背畔(季孟/囂字)為天下¶
表的(表標也言為/標凖射的也)嘗懼海内切齒思相屠裂故遺書戀¶
<pb:KR3k0013_WYG_891-16b>¶
戀以致惻隠之計乃聞季孟歸罪於援而納王㳺翁謟¶
邪之説(㳺翁王/元字)自謂函谷以西舉足可定以今而觀竟¶
何如邪援間至河内過存伯春(存猶/聞也)見其奴吉從西方¶
還說伯春小弟仲舒望見吉欲問伯春無他否竟不能¶
言曉夕號泣婉轉塵中又説其家悲愁之状不可言也¶
夫怨讐可刺不可毁援聞之不自知泣下也援素知季¶
孟孝愛曽閔不過夫孝於其親豈不慈於其子可有子¶
抱三木而跳梁妄作(三木桎/梏及械)自同分羔之事乎(樂羊為/魏将攻)¶
<pb:KR3k0013_WYG_891-17a>¶
(中山其子在中山中山君烹其子而/遺之羹羊啜之盡一盂而攻抜中山)季孟平生自言所¶
以擁兵衆者欲以保全父母之國而完墳墓也又言苟¶
厚士大夫而已而今所欲全者将破亡之所欲完者将¶
毁傷之所欲厚者将反薄之季孟嘗折愧子陽而不受¶
其爵(愧猶/辱也)今更其陸陸(陸陸猶/碌碌也)欲徃附之将難為顔乎¶
若復責以重質當安從得子主給是哉往時子陽獨欲¶
以王相待(謂欲封為/朔寧王也)而春卿拒之今者歸老更欲低頭¶
與小兒曹共槽櫪而食併肩側身於怨家之朝乎男兒¶
<pb:KR3k0013_WYG_891-17b>¶
溺死何傷而拘游哉(㳺浮/也)今國家待春卿意深宜使牛¶
孺卿與諸耆老大人(大人謂/豪傑也)共説季孟若計畫不從真¶
可引領去矣前披輿地圗見天下郡國百有六所奈何¶
欲以區區二邦以當諸夏百有四乎春卿事季孟外有¶
君臣之義内有朋友之道言君臣邪固當諌諍語朋友¶
邪應有切磋(骨曰切/象曰磋)豈有知其無成而但萎腇咋舌乂¶
手從族乎(萎腇/弱也)輭及今成計殊尚善也過是欲少味矣¶
(以食/為諭)且来君叔天下信士(君叔来/歙字)朝廷重之其意依依¶
<pb:KR3k0013_WYG_891-18a>¶
嘗獨為西州言援商朝廷尤欲立信於此(啇度/也)必不負¶
約援不得乆留願急賜報廣竟不答¶
周毖靈帝末為侍中董卓議廢立司𨽻袁紹不從卓怒¶
紹出遂亡奔冀州毖與城門校尉伍瓊議郎何顒等皆¶
名士也卓信之而陰為紹乃説卓曰夫廢立大事非常¶
人所及紹不逹大體恐懼故出奔非有他志令購之急¶
勢必為變袁氏樹㤙四世門生故吏徧天下若收豪傑¶
以聚徒衆英雄因之而起則山東非公之有也不如赦¶
<pb:KR3k0013_WYG_891-18b>¶
之拜一郡守則紹喜於免罪必無患矣卓以為然乃拜¶
紹渤海太守封邟鄉侯¶
高幹陳留人袁紹既自號車騎将軍主盟與冀州牧韓¶
馥起兵誅董卓馥軍至安平為公孫瓉所敗瓉遂引兵¶
入冀州&KR0670;馥紹因馥惶遽使幹及潁川荀諶等説馥曰¶
公孫瓉乘勝来南而諸郡應之袁車騎引軍東向其意¶
未可量也竊為将軍危之馥懼曰然則為之奈何諶曰¶
君自料寛仁容衆為天下所附孰與袁氏馥曰不如也¶
<pb:KR3k0013_WYG_891-19a>¶
臨危吐决智勇邁於人又孰與袁氏馥曰不如也世布¶
㤙德天下蒙受其惠又孰與袁氏馥曰不如也諶曰勃¶
海雖郡其實州也今将軍資三不如之勢乆處其上袁¶
氏一時之傑必不為将軍下也且公孫瓉提燕代之卒¶
其鋒不可當夫冀州天下之重資若両君并力兵交城¶
下危亡可立而待也夫袁氏将軍之舊且為同盟當今¶
之計莫若舉冀州以譲袁氏必厚徳将軍公孫瓉不能¶
復與之争矣是将軍有譲賢之名而身安於㤗山也願¶
<pb:KR3k0013_WYG_891-19b>¶
勿有疑馥素性懦怯因然其計¶
魏程昱漢末為夀張令太祖征徐州使昱與荀彧留守¶
鄄城張邈等叛迎吕布郡縣響應唯鄄城范東阿不動¶
吕布軍降者言陳宫欲自将兵取東阿又使汛嶷耴范¶
吏民皆恐或謂昱曰今兖州反唯有此三城宫等以重¶
兵臨之非有以深結其心三城必動君民之望也歸而¶
説之殆可昱乃歸過范說其令靳允曰聞吕布執君母¶
弟妻子孝子誠不可為心今天下大亂英雄竝起必有¶
<pb:KR3k0013_WYG_891-20a>¶
命世能息天下之亂者此智者所詳擇也得主者昌失¶
主者亡陳宫叛迎吕布而百城皆應似能有為然以君¶
觀之布何如人哉夫布麤中少親剛而無禮匹夫之雄¶
爾宫等以勢假合不能相君也兵雖衆終必無成曹使¶
君智畧不世出殆天所授君必固范我守東阿則田单¶
之功可立也孰與違忠從惡而母子俱亡乎惟君詳慮¶
之允流涕曰不敢有二心時汎嶷已在縣允乃見嶷伏¶
兵刺殺之歸勒兵守¶
<pb:KR3k0013_WYG_891-20b>¶
劉放字子棄涿郡人歴郡綱紀舉孝㢘遭世大亂時漁¶
陽王松據其土放徃依之太祖克冀州放説松曰往者¶
董卓作逆英雄竝起阻兵擅命自封殖惟曺公能拔拯¶
危亂翼戴天子奉辭伐罪所向必克以二袁之彊守則¶
淮南氷消戰則官渡大敗乘勝席卷将清河朔威刑既¶
合大勢已見速至者漸福後服者先亡此乃不俟終日¶
馳騖之時也昔黥布棄南靣之尊仗劍歸漢誠識廢興¶
之理審去就之分也将軍宜投身委命厚自結納松然¶
<pb:KR3k0013_WYG_891-21a>¶
之¶
王粲山陽高平人既依荆州牧劉表表卒粲説其子琮¶
曰僕有愚計願進之於将軍可乎琮曰吾所願聞也粲¶
曰天下大亂豪傑並起在倉卒之際彊弱未分故人各¶
有心爾當此之時家家欲為帝王人人欲為公侯觀古¶
今之成敗能先見事機者則常受其福今将軍自度何¶
如曹公邪琮不能對粲復曰如粲所聞曹公故人傑也¶
雄畧冠時智謀出世摧袁氏於官渡驅孫權於江外逐¶
<pb:KR3k0013_WYG_891-21b>¶
劉備於隴右破烏丸於白登其餘梟夷蕩定者往往如¶
神不可勝計今日之事去就可知将軍能聽粲計巻甲¶
倒戈應天順命以歸曺公曺公必重德将軍保已全宗¶
長享福祚垂之後嗣此萬全之筞也粲遭亂流離託命¶
此州䝉将軍父子重顧敢不盡言琮納其言太祖辟為¶
丞相椽賜爵闗内侯¶
辛毗字佐治潁川翟陽人随兄評從袁紹紹卒袁尚攻¶
兄譚於平原譚使毗詣太祖求和太祖将征荆州次于¶
<pb:KR3k0013_WYG_891-22a>¶
西平毗見太祖致譚意太祖大悦後数日更欲先平荆¶
州使譚尚自相弊他日置酒毗望太祖色知有變以語¶
郭嘉嘉白太祖太祖謂毗曰譚必可信尚必可克不毗¶
對曰明公無問信與詐也直當論其勢耳袁氏本兄弟¶
相伐非謂他人能間其間乃謂天下可定於己也今一¶
旦求救於明公此可知也顯甫見顯思困而不能取此¶
力竭也(袁尚字顯甫/袁譚字顯思)兵革敗於外謀臣誅於内兄弟䜛¶
䦧國分為二連年戰伐而介胄生蟣虱加以旱蝗饑饉¶
<pb:KR3k0013_WYG_891-22b>¶
並臻國無囷倉行無褁糧天災應於上人事困於下民¶
無智者皆知土崩瓦觧此乃天亡尚之時也兵法稱有¶
石城湯池帯甲百萬而無粟者不能守也今徃攻鄴尚¶
不還救即不能自守還救即譚踵其後以明公之威應¶
困窮之敵撃疲弊之寇無異迅風之振秋葉矣天以袁¶
尚與明公明公不取而伐荆州荆州豐樂國未有釁仲¶
虺有言取亂侮亡况今二袁不務逺畧而内相圗可謂¶
亂矣居者無食行者無糧可謂亡矣朝不謀夕民命靡¶
<pb:KR3k0013_WYG_891-23a>¶
繼而不綏之欲待他年他年或登又自知亡而改修厥¶
德失所以用兵之要矣今因其請救而撫之利莫大焉¶
且四方之冦莫大於河北河北平則六軍威而天下震¶
大祖曰善乃許譚平次于黎陽明年攻鄴克之¶
蜀諸葛亮初先主居荆州先主為魏太祖所追至於夏¶
口亮請奉命求救於吴孫權時權軍柴桑觀望成敗亮¶
説權曰海内大亂将軍起兵據有江東劉豫州亦収衆¶
漢南與曹操竝爭天下今操芟夷大難畧已平矣遂破¶
<pb:KR3k0013_WYG_891-23b>¶
荆州威震四海英雄無所用武故豫州遁逃至此将軍¶
量力而處之若能以吴越之衆與中國抗衡不如早與¶
之絶若不能當何不按兵束甲北靣而事之今将軍外¶
託服從之名而内懐猶豫之計事急而不斷禍至無日¶
矣權曰苟如君言劉豫州何不遂事之亮曰昔田横齊¶
之壮士也猶守義不辱况劉豫州王室之胄英才蓋世¶
衆士仰慕之若水歸海若事之不濟此乃天也安能復¶
為之下孫主勃然曰吾不能舉全吴之地十萬之衆受¶
<pb:KR3k0013_WYG_891-24a>¶
制於人吾計决矣然非劉豫州莫可當曹操者然豫州¶
新敗之後能抗此難乎亮曰豫州雖敗於長阪今戰士¶
還者乃雲長水軍精甲萬人劉琦合江夏戰士亦不下¶
萬人曺操之衆逺来疲弊聞追豫州輕騎一日一夜行¶
三百里此所謂彊弩之末不能穿魯縞者也故兵法忌¶
之今将軍誠與豫州恊規同力破操軍必矣權大悦即¶
并力拒曹操曹公敗於赤壁¶
吴朱治為安國将軍大帝從兄豫章太守賁女為曺公¶
<pb:KR3k0013_WYG_891-24b>¶
子婦及曺公破荆州威震南土賁畏懼欲遣子入質治¶
聞之求往見賁為陳安危治説賁曰破虜将軍昔率義¶
兵入討董卓聲冠中夏義士壮之討逆係世廓定六郡¶
特以君侯骨肉至親器為時主故表漢朝剖符大郡兼¶
建将校仍關綜両府榮冠宗室為逺近所瞻加討虜聪¶
明神武係承洪業攬結英雄周濟世務軍衆日盛事業¶
日隆雖昔蕭王之在河北無加也必克成王基應運東¶
南故劉𤣥德逺布腹心求見拯救此天下所共知也前¶
<pb:KR3k0013_WYG_891-25a>¶
在東聞道路之言云将軍有畧趣良用憮然今曺公阻¶
兵傾覆漢室㓜帝流離百姓元元未知所歸而中國蕭¶
條或百里無烟城邑空虚道殣相望士怨於外婦歎乎¶
室加之以師旅因之以饑饉以此料之豈能越長江與¶
我爭利哉将軍當斯時也而欲背骨肉之親違萬安之¶
計割同氣之膚啖虎狼之口為一女子改慮異圗失機¶
毫釐差以千里豈不惜哉賁繇此遂止¶
李衡為諸葛恪司馬魏将胡遷等南伐恪使衡往蜀説¶
<pb:KR3k0013_WYG_891-25b>¶
姜維令同舉曰古人有言聖人不能違時時至亦不可¶
失也今敵政在私門外内猜隔兵挫於外而民怨於内¶
自曺操以来彼之亡形未有如今者也若大舉伐之使¶
吳攻其東漢入其西彼救西則東虚重東則西輕以練¶
實之軍乘虚輕之敵破之必矣維從之¶
晉顧榮為太傅東海王越軍諮祭酒屬廣陵相陳敏反¶
南渡江逐揚州刺史劉機丹陽内史王曠阻兵據州分¶
置子弟為列郡牧禮豪傑有孫劉鼎峙之計假榮右将¶
<pb:KR3k0013_WYG_891-26a>¶
軍丹陽内史榮數踐危亡之際嘗以恭遜自勉㑹敏欲¶
誅諸士人榮説之曰中國䘮亂胡夷内侮觀太傅今日¶
不能復振華夏百姓無復遺種江南雖有石氷之冦人¶
物尚全榮嘗憂無竇氏孫劉之筞有以存之爾今将軍¶
懐神武之畧有孫呉之能功勲效於己著勇略冠於當¶
世帯甲數萬舳艫山積上方雖有數州亦可傳檄而定¶
也若能委信君子各得盡懐散蔕芥之恨塞䜛謟之口¶
則大事可圗也敏納其言悉引諸豪族委任之敏仍遣¶
<pb:KR3k0013_WYG_891-26b>¶
丼卓出横江堅甲利器盡以委之¶
劉暾為司𨽻時王彌入雒百官殱焉彌以暾鄉里宿望¶
故免於難暾因説彌曰今英雄競起九州幅裂有不世¶
之功者宇内不容将軍自興兵以来何攻不克何戰不¶
勝而復與劉曜不恊宜思文種之禍以范蠡為師且将¶
軍可無帝王之意東王本州以觀事勢上可以混一天¶
下下可以成鼎峙之事豈失孫劉乎蒯通有言将軍且¶
圗之彌以為然使暾于青州與曺嶷謀且徴之暾至東¶
<pb:KR3k0013_WYG_891-27a>¶
阿為石勒遊騎所獲見彌與嶷書而大怒乃殺之¶
毛寳為廬江太守蘓峻之作逆陶侃温嶠未能破賊侃¶
欲率衆南還寳謂嶠曰下官能㽞之乃往説侃曰公本¶
應領蕪湖為南北勢援前既已下勢不可還且軍政有¶
進無退非直整齊示衆必死而已亦謂退無所據終至¶
滅亡往者杜弢非強盛公竟滅之何至於峻獨不可破¶
邪賊亦畏死非皆勇徤公可試與寳兵使上岸斷賊資¶
糧出其不意使賊困蹙若寳不立效然後公去人心不¶
<pb:KR3k0013_WYG_891-27b>¶
恨侃然之加寳督䕶寳燒峻句容湖熟積聚峻頗乏食¶
侃遂留不去¶
劉牢之鎮京口安帝元興初朝廷討桓𤣥以牢之為前¶
鋒都督征西将軍領江州事時會稽王世子元顥遣使¶
以討𤣥事説牢之牢之以𤣥少有雄名仗全楚之衆懼¶
不能制又慮平𤣥之後功蓋天下必不為元顥所容深¶
懐疑貳不得已率北府文武屯洌洲桓以何穆説牢之¶
曰自古亂世君臣相信者有燕昭樂毅𤣥德孔明然皆¶
<pb:KR3k0013_WYG_891-28a>¶
勲業未卒而二主早世設使功成事遂未保二臣之禍¶
也鄙語有之高鳥盡良弓藏狡兎殫獵犬烹故文種誅¶
於句踐韓白戮於秦漢彼皆英雄霸王之主猶不敢信¶
其功臣况鹵愚凡庸之流也自開闢以来戴震主之威¶
挟不賞之功以見容於闇世者而誰至如管仲相齊雍¶
齒侯漢則往徃有之况君見與無射鉤屢逼之仇邪今¶
君戰敗則傾宗戰勝亦覆族欲以安歸乎孰若翻然改¶
圗保全富貴則身與金石等固名與天壌無窮孰與頭¶
<pb:KR3k0013_WYG_891-28b>¶
足異處身名俱滅為天下笑哉惟君圗之牢之自謂握¶
強兵才能筭畧足以經綸江表時譙王尚之已敗人情¶
轉沮乃頗納穆説遣使與𤣥交通其甥何無忌與劉裕¶
固諫之竝不從俄令敬宣降𤣥(劉敬宣牢/之将也)¶
宋王誕為㑹稽王世子元顥長史及桓𤣥得志徙誕廣¶
州盧循據廣州以誕為其平南府長史甚賓禮之誕乆¶
客思歸乃説循曰下官流逺在此被蒙殊眷士感知己¶
實思報答本非戎旅在此無用素為劉鎮軍所識情味¶
<pb:KR3k0013_WYG_891-29a>¶
不淺若得此歸必蒙任寄公私濟㑹厚㤙愈於停此空¶
延嵗月循甚然之時廣州刺史吴隠之亦為循所拘畱¶
誕又曰将軍今㽞呉公公私非計孫伯符豈不欲畱華¶
子魚但以一境不容二君爾於是誕及隠之並得還¶
後周栁帶韋初為太祖行臺左丞從軍南討時梁宜封¶
侯蕭修守南鄭逹奚武攻之未拔乃令帶韋入城說修¶
曰足下所固者險所恃者援所守者民今王師深入棧¶
道長驅漢川此則所慿之險不足固也武興䧟沒於前¶
<pb:KR3k0013_WYG_891-29b>¶
白馬破亡於後自餘川谷酋豪路阻而不敢進此則所¶
望之援不可恃也夫顧親戚懼誅夷貪榮慕利此生人¶
常也今大兵縂至長圍四合戮逃亡以觀安居賞先降¶
以招後服人人懐轉福之計家家圗安堵之謀此則所¶
部之民不可守也且足下本朝䘮亂社稷無主盡忠将¶
何所託死節不足成名竊為足下不取也僕聞賢者相¶
時而動智者因變立功當今為足下計者莫若肉袒軍¶
民歸命下吏免生民於塗炭全髪膚於孝道必當紆青¶
<pb:KR3k0013_WYG_891-30a>¶
拖紫裂土分珪名重當時業光後嗣豈若進退無據身¶
名俱滅者哉修然之乃降魏¶
唐崔義𤣥貝州武城人隋大業末黄君漢守據柏崕義¶
𤣥往説之曰見㡬而作不俟終日今羣盗蜂起九州幅¶
裂神噐所歸必在有德唐公據有秦京名應符籙此真¶
主也足下孤城獨立宜遵冦恂竇融之筞及時歸城以¶
取封侯也君漢然之即與義𤣥歸國拜懐州總管府司¶
馬¶
<pb:KR3k0013_WYG_891-30b>¶
王君愕洛州邯郸人隋大業末并州人王君廓掠邯郸¶
君愕往説君廓曰方今萬乘失御英雄競起誠宜撫納¶
遺甿保全形勝按甲以觀時變擁衆而歸真主此富貴¶
可圗也今足下居無尺土之地守無兼旬之糧恣行殘¶
忍所過攘殺竊為足下寒心矣君廓曰計将安出君愕¶
為陳井陘之險可先往據之君廓從其言乃屯井陘山¶
嵗餘㑹義師入定闗中乃與君廓率所部萬餘人来降¶
拜大将軍¶
<pb:KR3k0013_WYG_891-31a>¶
魏徴初随李密來降至京師乆不見知自請安輯山東¶
乃授秘書丞驅傅至黎陽時徐世勣尚為密擁衆徴與¶
世勣書曰自隋末亂離羣雄競逐跨州連郡不可勝數¶
魏公起自叛徒奮臂大呼四方響應萬里風馳雲合霧¶
聚衆數千萬威之所被将半天下破世充於雒口摧化¶
及於黎山方欲西蹈咸陽北凌𤣥闕揚旌瀚海飲馬渭¶
川翻以百勝之威敗於奔亡之虜固知神器之重自有¶
所歸不可以力爭是以魏公思皇天之乃睠入函谷而¶
<pb:KR3k0013_WYG_891-31b>¶
不疑公生於擾攘之時感知己之遇根本已拔確乎不¶
動烏合遣散據守一隅世充以乘勝餘勇息其東略建¶
德因侮亡之勢不敢南謀公之英聲足以振于今古然¶
孰無善始終之慮難去就之機安危大節若筞名得地¶
則九族蔭其餘輝委質非人則一身不能自保殷鍳不¶
逺公所聞見孟賁猶豫童子先之知機其神不俟終日¶
今公處分爭之地乗宜速之機更事遲疑坐觀成敗恐¶
兇狡之軰先人生心則公之事去矣世勣得書遂定計¶
<pb:KR3k0013_WYG_891-32a>¶
遣使歸國開倉運糧以餽淮安王神通之軍¶
岑文本隋末郡舉秀才以時亂不應蕭銑僣號於荆州¶
大收時望署文本中書侍郎及河間王孝恭之逼荆州¶
也銑問計於文本文本勸銑降從之時官軍擄掠城中¶
文本進説孝恭曰自隋無道羣雄鼎沸海内懐生想望¶
真主今蕭君歸命者實望去危就安必若縱兵剽掠城¶
中誠非王師来蘓之意亦恐江嶺之外向化之心沮矣¶
孝恭稱善署為荆州別駕¶
<pb:KR3k0013_WYG_891-32b>¶
馬燧沈勇多智謀尤善兵法安禄山反俾光禄卿賈循¶
守范陽燧説循曰禄山負㤙首亂雖䧟雒京必當夷滅¶
何不建不代之功誅其逆将向潤客牛廷玠拔其根抵¶
禄山西不能入闗則坐而受擒天下可定也循雖善之¶
計不能决事洩禄山果遣韓朝陽来召循朝陽至范陽¶
與循語陰伏壮士以弓弦縊殺之¶
賈林辯士也德宗建中末王武俊僣建國稱王以常山¶
為真定府澤潞節度李抱真使林詐降武俊林至營曰¶
<pb:KR3k0013_WYG_891-33a>¶
是来奉詔非䧏也武俊色動徴其説林曰天子知大夫¶
宿誠及登壇建國之日撫膺顧左右曰我本忠義天子¶
不省是後諸軍曽同表論列大夫天子覧表動容語使¶
者曰朕前事誤追無及已朋友間失意尚可謝朕四海¶
主毫芒失安可復念哉武俊曰僕虜将尚知有撫百姓¶
天子固不専務殺人以安天下山東連大兵者五比戰¶
勝骨盡暴野雖勝與誰守今不惮歸國家與諸軍盟約¶
虜性直不欲曲在已朝廷能降㤙滌蕩僕首倡歸國不¶
<pb:KR3k0013_WYG_891-33b>¶
從者于以奉辭則上不負天子下不負朋友此謀行河¶
朔不五旬可定及涇原兵犯闕德宗幸奉天京師問至¶
諸将退軍李抱真将入澤潞田恱説武俊與朱㴞&KR0670;之¶
林復説武俊曰令退軍前輜重後鋭師人心因不可圗¶
也且戰勝而得地則利歸魏博䘮師即成徳大傷大夫¶
本部易定滄趙四州何不先復故地武俊遂北馬首背¶
田悦約林復説武俊曰大夫異拜豪族不合謀據中華¶
且漢心幽險王室強即藉大夫援之卑即思有併吞且¶
<pb:KR3k0013_WYG_891-34a>¶
河朔無異國唯趙魏與燕爾今朱滔稱冀則窺大夫冀¶
州其兆已形矣若㴞力制山東大夫須修臣禮不從即¶
為攻奪比時能臣㴞乎武俊投袂作色曰二百年宗社¶
我尚不臣誰能臣田舍漢繇此計定遂南通好抱真西¶
連和馬燧興元初武俊削偽號授成德軍節度使兼幽¶
盧龍両道節度時朱泚遥冊㴞為偽皇太弟㴞率幽檀¶
勁&KR0816;誘回紇二千騎已圍貝州數十日将絶白馬津南¶
盗雒都與泚合勢時李懐光反河中李希烈已䧟大梁¶
<pb:KR3k0013_WYG_891-34b>¶
南逼江漢李納尚反齊田緒未為用李晟孤軍壁渭上¶
天子羽書所制者天下纔十二三海内蕩析人心失歸¶
林又説武俊與抱真合軍同救魏博為武俊陳利害曰¶
朱㴞此行欲先平魏博更逄田悦被害人心不安旬日¶
不救魏貝必下下而益甲數萬張孝忠見貝魏拔必臣¶
朱㴞三道連衡兼統回紇長驅至此家族可得完耶若¶
閣下不利則昭義軍保山西河朔地盡入㴞今乘貝魏¶
未下孝忠未附㴞與昭義合軍破之如掇遺此計就即¶
<pb:KR3k0013_WYG_891-35a>¶
震聲闗中京邑可坐復鑾輿反正公自勲業無二也武¶
俊歡然許之¶
後唐周式在梁時為鎮州王鎔判官光化三年秋梁祖¶
将吞河朔乃親征鎮定縱其軍燔鎮之關城鎔謂賔佐¶
曰事急矣謀其所向式有口辯出見梁祖梁祖盛怒逆¶
謂式曰王令公朋附并汾違&KR0576;爽信弊賊業已及此期¶
於無舍式曰明公為唐室之桓文當以禮義而成霸業¶
返欲窮兵黷武天下其謂公何梁祖嘉引式袂而慰之¶
<pb:KR3k0013_WYG_891-35b>¶
曰前言戯之耳即送牛酒貨幣以犒軍式請鎔子昭祚¶
及大将梁公孺李𢎞規子各一人任質於汴梁祖以女¶
妻昭祚¶
　¶
　¶
　¶
　¶
　册府元龜卷八百九十一¶
