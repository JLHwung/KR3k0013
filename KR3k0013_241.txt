# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.352608
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十一
<pb:KR3k0013_WYG_241-1a>¶
欽定四庫全書¶
　册府元龜卷二百四十一¶
　　列國君部¶
　　　　崇祀　　旌表　　禮士¶
　　　崇祀¶
祀為大事乃有國之通規祭不越望實諸侯之常禮故¶
山川神祗於是乎舉之水旱癘疫於是乎禱之享以克¶
誠薦以備物是以祭則受福民頼其賜然而魯郊上帝¶
<pb:KR3k0013_WYG_241-1b>¶
葢以周公之故秦作西畤始僭王者之儀自兹已降興偽¶
益多矣若乃薦事不時將命不肅慢神凟祀蓋有司之¶
過也¶
虢公當魯莊公三十二年七月有神降於莘虢公使祝¶
應宗區史嚚享焉曰神賜之土田(祝太祝也宗宗人也/史太史應區嚚皆名)¶
晉獻公十六年伐霍魏耿而趙夙為將伐霍霍公求犇¶
齊(求一/作來)晉大旱卜之曰霍太山為&KR1090;使趙夙召霍君於¶
齊復之以奉霍太山之祀晉復禳¶
<pb:KR3k0013_WYG_241-2a>¶
二十二年滅虞虜虞公而修虞祀(虞所祭祀/命祀也)¶
魯僖公三十一年四月四卜郊不從乃免牲(龜曰/卜不)¶
(從不吉也卜郊不吉/故免牲免猶縱也)猶三望(三望分野之星國中/山川皆因郊祀望而)¶
(祭之魯廢郊天而修其小/祀故曰猶猶者可止之辭)望郊之細也不郊亦無¶
望可也諸侯不得郊天魯以周公故得用天子禮¶
樂故郊為魯常祀魯頌曰周公之孫莊公之子龍¶
旗承祀六轡耳耳春秋匪解享祀不忒(周公之孫/莊公之子)¶
(謂僖公也耳耳然至盛也交龍為旗承祀謂視/祭祀也四馬故六轡春秋猶言四時也忒變也)皇¶
<pb:KR3k0013_WYG_241-2b>¶
皇后帝皇祖后稷享以騂犧是饗是宜降福既多(騂赤/犧純)¶
(也皇皇后帝謂天也成王以周公功大命魯郊祭天亦/配之以君祖后稷其牲用赤牛純色與天子同也天亦)¶
(享之宜之/多與之福)¶
宣公三年王正月郊牛之口傷改卜牛牛死乃不郊(牛/不)¶
(稱牲未/卜日也)猶三望其言之何(据食角/不言之)緩也(辭間容之故為/緩不若食角急)¶
(也别天牲主以角書者譏宣公養牲不謹/敬不潔清而灾重事至尊故詳録其簡甚)曷為不復卜¶
(据定十五年/牛死改卜牛)養牲養二卜(二卜語/在下)帝牲不吉(帝皇天大/帝在北辰)¶
(之中主總領天地五帝/羣神也不吉者有灾)則扳稷牲而卜之(先卜帝牲養/之有灾更引)¶
<pb:KR3k0013_WYG_241-3a>¶
(稷牲卜之以為天牲養之凡/當二卜爾復不吉不復郊)帝牲在于滌三月(滌宮名/養帝牲)¶
(三牢之處也謂之滌者取其蕩滌潔清三牢/者各主一月取三月一時足以充其天牲)於稷者唯¶
具是視(視其身體具無灾害而已不/特養于滌宫所以降稷尊帝)郊則曷為必祭稷¶
(据郊者主/為祭天)王者必以其祖配(祖謂后稷周之始祖姜嫄/履大人迹所生配配食也)¶
王者則曷為必以其祖配(据方父/事天)自内出者無匹不行¶
(匹合也無所與/㑹合則不行)自外至者無主不止(必得主人乃止者天/道闇昧故惟人道以)¶
(接之不以文王配者重本尊始之義也故孝經曰郊祀后之/稷以配天宗祀文王於明堂以配上帝上帝五帝在太微)¶
(中迭生子孫更王天下書/改卜者善其應變得禮)¶
<pb:KR3k0013_WYG_241-3b>¶
成公七年正月鼷䑕食郊牛角改卜牛鼷䑕又食牛角¶
乃免牛(稱牛未卜日免放也免/牛可也不郊非禮也)冬大雩(書/過)¶
十七年九月辛丑用郊夏之始可以承春以秋之末承¶
春之始蓋不可矣(郊春事也僖公時四月卜郊不從傳/曰四月不時春言可者方明秋末之)¶
(不可故以是/為猶可也)九月用郊用者不宜用也宮室不設不可以¶
祭衣服不修不可以祭車馬器械不備不可以祭有司¶
一人不備其職不可以祭祭者薦其時也薦其敬也薦¶
其美也非享味¶
<pb:KR3k0013_WYG_241-4a>¶
襄公七年四月三卜郊不從乃免牲孟獻子曰吾今而¶
後知有卜筮夫郊祀后稷以祈農事也是故啓蟄而郊¶
郊而後耕今既耕而卜郊宜其不從也(啓蟄夏正建寅/之月耕謂春分)¶
昭公三年八月大雩旱也¶
八年秋大雩(不旱而/雩過也)¶
十六年九月大雩旱也鄭大旱使屠擊祝欵豎柎有事¶
於桑山(三子鄭大夫/有事祭也)斬其木不雨子産曰有事於山蓺¶
山林也(蓺養護/令繁殖)而斬其木其罪大矣奪之官邑¶
<pb:KR3k0013_WYG_241-4b>¶
二十五月七月上辛大雩季辛又雩季者有中之辭也¶
(不言中辛/中辛無事)又有繼之辭也(縁有上辛大/雩故言又也)¶
定公十五年正月鼷䑕食郊牛牛死改卜牛(不言所食/處舉死重)¶
(也改卜/禮也)五月辛丑郊(書/過)¶
哀公元年鼷䑕食郊牛改卜牛夏四月辛巳郊(書過也/不言所)¶
(食所食/非一處)¶
晉平公二十三年鄭子産聘於晉(魯昭公/七年也)晉侯有疾韓¶
宣子逆客私焉(私/語)曰寡君寢疾於今三月矣竝走群望¶
<pb:KR3k0013_WYG_241-5a>¶
(晉所望祀山川/皆走往祈禱)有加而無瘳今夢黄熊入於寢門其何¶
厲鬼也對曰以君之明子為大政其何厲之有昔堯殛¶
鯀于羽山(羽山在東海/祝其縣西南)其神化為黄熊以入于羽淵實¶
為夏郊三代祀之(鯀禹父夏家郊祀之歴殷周二/代又通在群神之數并見祀)晉為¶
盟主其或者未之祀也乎(言周衰晉/為盟主)韓子祀夏郊(祀/鯀)晉¶
侯有間(間差/也)賜子産莒之二方鼎(方鼎莒/所貢)¶
楚共王無冡適有寵子五人無適立焉乃大有事於群¶
望(群望星/辰山川)而祈曰請神擇於五人者使主社稷乃遍以¶
<pb:KR3k0013_WYG_241-5b>¶
璧見于群望曰當璧而拜者神所立也誰敢逆之既乃¶
與巴姬密埋璧於太室之庭使五人齊而長幼入拜康¶
王跨之靈王肘加焉子干子晢皆遠之平王弱抱而入¶
再拜皆壓紐¶
秦襄公八年攻戎救周列為諸侯而居西八年自以為¶
主少昊之神作西畤祠白帝其牲用駵駒黄牛羝羊各¶
一云(駵赤馬黑鬛尾/也羝牡羊也)¶
文公十年東獵汧渭之間(汧渭二/水名)卜居之而吉文公夢¶
<pb:KR3k0013_WYG_241-6a>¶
黄蛇自天下屬地(屬著/也)其口止於鄜衍(鄜音孚三輔謂/山陵間為衍今)¶
(之鄜州蓋取/名於此也)文公問史敦(秦之太史/敦其名也)敦曰此上帝之徵¶
君其祠之於是作鄜畤用三牲郊祭白帝焉自未作鄜畤¶
而雍旁故有吳陽武畤(雍旁有吳/陽地也)雍東有好畤皆廢無¶
祀或曰自古以雍州積高神明之隩(土之可/居曰隩)故立畤郊¶
上帝諸神祠皆聚云¶
十九年獲若石云于陳倉北阪城祀之(其質如石似肝陳/倉之北  阪上城)¶
(中也云/語辭也)其神或歲不至或歲數來也常以夜光輝若流¶
<pb:KR3k0013_WYG_241-6b>¶
星從東方來集于祠城若雄雉其聲殷殷云野雞夜鳴¶
(殷殷聲也云傳聲之亂也野雞亦雉也避呂后諱故曰/野雞言陳寳若來而有聲則野雞皆鳴以應之也上言)¶
(雄雉下言野雞史/駮文也殷音隱)以一牢祠之名陳寳(陳倉縣有寳夫/人祠或一歲二)¶
(歲與葉君合葉君神來時天/為之殷殷雷鳴雉為之雊也)作陳寶祠¶
靈公三年作上下畤上畤祭黄帝下畤祭炎帝¶
德公立卜居雍(即今之/雍縣)子孫飲馬於河遂都雍雍之諸¶
祠自此興用三百牢於鄜畤作伏祠(六月伏日也周時/無至此乃有之伏)¶
(者謂隂氣將起迫於殘陽而未得升故為藏伏因名伏/日也立秋之後以金代火金畏於火故至庚日必伏庚)¶
<pb:KR3k0013_WYG_241-7a>¶
(金/也)磔狗邑四門以御蠱災¶
宣公四年作密畤於渭南祭青帝¶
獻公十七年櫟陽雨金獻公自以為得金瑞故作畦畤¶
櫟陽而祀白帝¶
昭襄王五十四年郊見上帝於雍¶
趙襄子為知伯所攻奔于晉陽原過從後至於王澤見¶
三人自帶以上可見自帶以下不可見與原過竹二節¶
莫通曰為我以是遣趙毋䘏原過既至以告襄子襄子¶
<pb:KR3k0013_WYG_241-7b>¶
齋三日親自剖竹有朱書曰趙毋䘏余霍泰山(在河東/永安縣)¶
山陽侯天使也三月丙戌余將使女反滅知氏女亦立¶
我百邑余將賜女林胡之地至于後世且有伉王亦黑¶
龍靣而鳥噣鬢麋髭&KR0971;大膺大胷修下而馮左袵界乘¶
(修或作隨/界一作介)奄有河宗至於休溷諸貉南伐晉别北滅黒¶
姑襄子再拜受三神之令後滅知氏遂祠三神於百邑¶
使原過主霍泰山祠祀¶
　　　旌表¶
<pb:KR3k0013_WYG_241-8a>¶
古者友邦冡君莫不奉天子贊教化推之彌廣四海是¶
凖然則宥善競勸之道莫過乎旌别良淑表章功行則¶
有報乃忠力褒其高節顯揚茂烈昭明嘉績繇是辭形¶
銘篆恩崇賞典尊寵殊品封賜特厚逮夫既往禮亦異¶
數生榮死哀而盡在懿德英風而可尚賢哲之嗣靡絶¶
社稷之功用答垂裕後昆率為彜制俾夫千載之下義¶
聲凛然矣¶
魯莊公及宋人戰于乘丘縣賁父御卜國為右(縣卜皆/氏也凡)¶
<pb:KR3k0013_WYG_241-8b>¶
(車右勇力/者為之)馬驚敗績(驚奔/失列)公隊佐車授綏(戎車之貳曰/佐授綏乘公)¶
公曰末之卜也(末之猶微哉/言卜國無勇)縣賁父曰他日不敗績今日¶
敗績是無勇也(公他日戰其御/馬未嘗驚奔)遂死之(因即赴/敵而死)圉人浴馬¶
有流矢在白肉(圉人掌飬馬者/白肉股裏肉)公曰非其罪也(流矢中/馬非御)¶
(與右/之罪)遂誄之(誄其赴/敵之功)士之有誄自此始也¶
晉文公初返國賞從士及功臣大者封邑小者尊爵未¶
盡行賞周襄王以弟帶難出居鄭地來告急晉初定欲¶
發兵恐他亂起是以賞從士未至隱者介子推推亦不¶
<pb:KR3k0013_WYG_241-9a>¶
言祿祿亦不及推曰獻公之子九人唯君在矣惠懐無¶
親外内棄之天未絶晉必將有主主晉祀者非君而誰¶
天實啟之二三子以為己力不亦誣乎竊人之財猶曰¶
是盗況貪天之功以為己力乎下冒其罪上賞其姦上¶
下相蒙(蒙欺/也)難與處矣其母曰盍亦求之以死誰懟推¶
曰尤而效之罪又甚焉且出怨言不食其祿母曰亦使¶
知之若何對曰言身之文也身欲隱安用文之文之是¶
求顯也其母曰能如此乎與女偕隱至死不復見介子¶
<pb:KR3k0013_WYG_241-9b>¶
推從者憐之乃懸書宮門曰龍欲上天五蛇輔之龍已¶
升去四蛇各入其宇一蛇獨怨終不見處所文公出見¶
其書曰此介子推也吾方憂王室未圖其功使人召之¶
則亡遂求所在聞其入綿上山中(綿上晉地在西/河介休縣南)於是¶
文公環綿上山中而封之以為介推田號曰介山以記¶
吾過且旌善人¶
楚莊王時令尹子揚(子揚子/文之子)為司馬子越譛而殺之(子/越)¶
(姓闘/名椒)子越既為令尹將攻王戰于臯滸遂滅若敖氏其¶
<pb:KR3k0013_WYG_241-10a>¶
孫箴尹克黄(箴尹官名克/黄子揚之子)使於齊還及宋聞亂其人曰¶
不可以入矣箴尹曰棄君之命獨誰受之君天也天可¶
逃乎遂歸復命而自拘於司敗王思子文之治楚國也¶
曰子文無後何以勸善使復其所改命曰生(易其/名也)¶
孫叔敖為楚相既卒數年莊王欲以優孟為相優孟曰¶
楚相孫叔敖持亷至死方今妻子窮困負薪而食不足¶
為也於是莊王謝優孟乃召孫叔敖子封之寢丘(在固/始)¶
四百户以奉其祀¶
<pb:KR3k0013_WYG_241-10b>¶
衞獻公時太史柳莊寢疾公曰若疾革雖當祭必告(革急/也)¶
公再拜稽首請於尸曰有臣柳莊也者非寡人之臣社¶
稷之臣也聞之死請往(急弔/賢者)不釋服而往遂以襚之(脱/君)¶
(祭服以襚臣親賢也所以襚之/者以其不用襲也凡襚以斂之)與之邑裘氏與縣潘氏¶
書而納諸棺曰世世萬子孫毋變也¶
公子鱄字子鮮獻公弟也獻公出奔子鮮與寗喜言納¶
公公入而寗喜專公患之公孫免餘攻寗氏殺喜及右¶
宰穀尸諸朝子鮮終身不仕公䘮之如税服終身(税即/繐也)¶
<pb:KR3k0013_WYG_241-11a>¶
(䘮服繐縗裳縷細而希非五服之常本無月數痛愍/子鮮故特為此服無月數而獻公尋斃故言終身)¶
齊景公時伐晉夷儀敝無存先登死齊侯謂夷儀人曰得¶
敝無存者以五家免(給其五家令/常不共役事)乃得其尸公三襚之(襚/衣)¶
(也比殯三加/襚深禮厚之)與之犀軒與直蓋(犀軒/卿車)而先歸之坐引者以師¶
哭之(停䘮車以盡哀也君方為位/而哭故挽䘮者不敢立也)親推之三(齊侯自推䘮/車輪三轉)¶
衞莊公德孔悝立已依禮褒之故孔悝之鼎銘曰六月丁¶
亥公假於太廟(孔悝/大夫)公曰叔舅乃祖莊叔左右成公乃¶
命莊叔隨難于漢陽卽宮于宗周奔走無射啓佑獻公¶
<pb:KR3k0013_WYG_241-11b>¶
獻公乃命成叔纂乃祖服乃考文叔興舊嗜欲作率慶¶
士躬恤衞國其勤公家夙夜不解民咸曰休哉公曰叔¶
舅予女銘若纂乃考服悝拜稽首曰對揚以辟之勤大¶
命施于烝彜鼎¶
魯哀公十一年齊伐魯戰于郎公叔禺人(昭公/子)與其鄰¶
重汪踦往皆死焉(奔敵死齊冦鄰鄰里也重當為童童/未冠者之稱姓汪名踦鄰或作郯春)¶
(秋傳曰/童汪踦)魯人欲勿殤重汪踦(見其死君事有士行欲以/成人之䘮治之言魯人者)¶
(死君事國/為斂塟)問於仲尼仲尼曰能執干戈以衞社稷雖欲¶
<pb:KR3k0013_WYG_241-12a>¶
勿殤也不亦可乎(善/之)¶
十六年孔丘卒公誄之曰旻天不弔不憗遺一老俾屏余¶
一人以在位(仁覆閔下故稱旻天弔至/也憖且也俾使也屏蔽也)㷀㷀余在疚嗚¶
呼哀哉尼父無自律(疚病也律法也言䘮/尼父無以自為法)¶
越王勾踐既滅吳范蠡乘輕舟以浮於五湖勾踐令工¶
以良金寫范蠡之狀而朝禮之浹日而令大夫朝之環¶
㑹稽三百里者以為范蠡地曰後世子孫有敢侵蠡之¶
地者使無終没於越國皇天后土四鄉地主正之¶
<pb:KR3k0013_WYG_241-12b>¶
魏惠王時公叔痤為將西與韓趙戰澮北禽樂祚王説¶
郊迎以賞田百萬祿之公叔痤反走再拜辭曰夫使士¶
卒不奔直而不倚棟撓不避者此吳起餘敎也臣不能¶
為也王曰善於是索吳起之後賜之田二十萬¶
　　　禮士¶
古人有言曰霸者與其友處故北面等禮不乘之以勢¶
以求其臣則友朋之才至矣孟子曰用上敬下謂之尊¶
賢若乃千乘之國能下布衣之士者曷嘗不恢道德之¶
<pb:KR3k0013_WYG_241-13a>¶
政隆邦家之基以至任之以事而舉國稱治當乎其世¶
而南面稱霸者率用此道也故有卑體折節以致其恭¶
分庭曲坐以厚其遇乃至玉帛無所愛舘舍極其盛詢¶
其謀猷任其智力繇是威宣於鄰壤惠浹於四封名聲¶
章明稱為賢王向使驕而且吝則天下之士至者蓋鮮¶
矣¶
齊桓公田至於麥丘見麥丘邑人問之子何為者也對¶
曰麥丘邑人也公曰年幾何對曰八十有三矣公曰羙¶
<pb:KR3k0013_WYG_241-13b>¶
哉壽乎子其以子之壽祝寡人麥丘邑人曰祝主君使¶
主君甚壽金玉是賤人為寶桓公曰善哉至德不孤善¶
言必再吾子一復之麥丘邑人曰祝主君使主君無羞¶
學無惡下問賢者在旁諌者得人桓公曰善哉至德不¶
孤善言必三吾子一復之麥丘邑人曰祝主君使主君¶
無得罪於群臣百姓桓公怫然作色曰吾聞之子得罪¶
於父臣得罪於君未嘗聞君得罪於臣者也此一言者¶
非夫二言者之匹子更之麥丘邑人坐拜而起曰此一¶
<pb:KR3k0013_WYG_241-14a>¶
言者夫二言者之長也子得罪於父可以因姑姊叔父¶
而解之父能赦之臣得罪於君可以因便辟左右而謝¶
之君能赦之昔者桀得罪於湯紂得罪於武王此則君¶
之得罪於其臣者也莫為謝至今不赦公曰善頼國家¶
之福社稷之靈也寡人得吾子於此扶而載之自御以¶
歸禮之於朝封之以麥丘而斷政焉¶
管仲齊人隨公子紏在魯桓公使鮑叔求管仲於魯魯¶
乃束縳而柙以予齊(柙/檻)至于堂阜之上(堂阜/地名)鮑叔袚而¶
<pb:KR3k0013_WYG_241-14b>¶
浴之三(祓謂除其/凶邪之氣)桓公親迎之郊管仲詘纓揷袵(示将/就戮)¶
使人操斧而立其後(操斧者欲受/斧鉞之誅)公辭斧三然後退之¶
(退操/斧者)公曰垂纓下袵寡人将見管仲再拜稽首曰應公¶
之賜殺之黄泉死且不朽(言君賜之死尚感/恩不朽况生之乎)公遂與歸¶
禮之於廟三酌而問為政焉其後公謂管仲曰請致仲¶
父(父者尊老有德之稱桓公欲尊/事管仲故以仲父之號致之)公與管仲父而將飲之¶
(行飲酒禮/以尊顯之)掘新井而柴焉(新井而又柴蓋之/欲以潔清示敬)十日齋戒¶
召管仲管仲至公執爵大夫執尊觴三行管仲趨出公¶
<pb:KR3k0013_WYG_241-15a>¶
怒曰寡人齋戒十日而飲仲父寡人自以為修矣仲父¶
不告寡人而出其故何也(謂不辭而/出所以怒)鮑叔隰朋趨而出¶
及管仲于途曰公怒管仲反入倍屏而立公不與言少¶
進中庭公不與言少進傅堂公曰寡人齋戒十日而飲仲¶
父自以為脱於罪矣仲父不告寡人而出未知其故也¶
對曰臣聞之沉於樂者洽於憂(樂過則/憂博)厚於味者薄于¶
行慢于朝者緩於政害於國家者危於社稷臣是以敢出¶
也公遽下堂曰寡人非敢自以為修也仲父年長雖寡¶
<pb:KR3k0013_WYG_241-15b>¶
人亦衰矣吾願一朝安仲父也(言俱至於衰老故欲/一朝樂飲而為安也)對¶
曰臣聞壯者無怠老者無偷順天之道必以善終者也¶
三王失之也非一朝之萃(其所由來者漸矣/非一朝萃集也)君奈何其¶
偷乎管仲走出公以賓客之禮再拜送之¶
桓公設庭燎為士之欲造見者朞年而士不至於是東¶
野有以九九見者桓公使戲之曰九九何足以見曰臣¶
聞君設庭燎以待士朞年而士不至夫士之所以不至¶
者君天下之賢也而四方之士皆自以為不及君故不¶
<pb:KR3k0013_WYG_241-16a>¶
至也夫九九薄能爾而君猶禮之况賢於九九者乎夫¶
太山不讓礫石江海不辭小流所以成其大也詩曰先¶
民有言詢于芻蕘博謀也桓公曰善乃因禮之朞月四¶
方之士相選而至矣¶
桓公見小臣三往不得見左右曰小臣國之賤臣也君¶
三往而不得見其可止矣桓公曰惡是何言也吾聞之¶
布衣之士不欲富貴不輕身於萬乘之君萬乘之君不¶
好仁義不輕身於布衣之士縱夫子不欲富貴可也君¶
<pb:KR3k0013_WYG_241-16b>¶
不好仁義不可也五往而後得見¶
寗越衞人欲干齊桓公困窮無以自逹於是為商旅将¶
任車(任載也詩曰/我任我輦)以商於齊暮宿於郭門之外桓公郊¶
迎客夜開門辟任車爝火甚盛(爝熒/也)從者甚衆寗越飯¶
牛車下望見桓公而悲擊牛角而疾商歌桓公聞之撫¶
其僕之手曰異哉歌非常人也命後車載之桓公反至¶
從者以請桓公贛之衣冠而見説以為天下桓公大說¶
秦繆公時戎王使繇余於秦繆公示以宮室積聚繇余¶
<pb:KR3k0013_WYG_241-17a>¶
曰使鬼為之則勞神矣使人為之亦苦人矣繆公於是¶
與繇余曲席而坐傳器而食其後繇余遂去䧏秦繆公¶
以客禮禮之¶
百里奚為秦繆公夫人媵既而亡秦走宛(南陽有/宛縣)楚鄙¶
人執之繆公聞百里奚賢欲重贖之恐楚人不與乃使¶
人謂楚曰吾媵臣百里奚在焉請以五羖羊皮贖之楚¶
人遂許與之當是時百里奚年已七十餘繆公釋其囚¶
與語國事百里奚曰臣友蹇叔賢而時莫知繆公使人¶
<pb:KR3k0013_WYG_241-17b>¶
厚幣迎蹇叔以為上大夫¶
晉文公自少好士有賢士五人曰趙衰狐偃咎犯賈佗¶
先軫其餘不名者數十人¶
平公時亥唐隱居陋巷中平公往造唐言入公乃入言¶
坐乃坐言食乃食雖蔬食菜羮未嘗不飽蓋不敢不飽¶
也然終於此而已矣¶
衞靈公三十五年孔子至衞靈公問孔子居魯得䘵幾¶
何對曰奉粟六萬衞人亦致粟六萬¶
<pb:KR3k0013_WYG_241-18a>¶
魯哀公時孔子自衞反魯歸至其舍哀公就而以禮館¶
之¶
季孫為魯大夫其母死哀公弔焉曾子與子貢弔焉閽¶
人為君在弗内也(閽人守/門者)曾子與子貢入於其廐而修¶
容焉(更莊/餙)子貢先入閽人曰鄉者已告矣(旣不敢止/以言下之)曾¶
子後入閽人辟之(見兩賢相隨/彌益恭也)渉内&KR0764;卿大夫皆辟位¶
公䧏一等而揖之(禮/之)¶
周豐魯人也哀公執贄請見之(下賢也贄禽贄也諸侯/而用禽贄䧏尊從卑之)¶
<pb:KR3k0013_WYG_241-18b>¶
(義/)而曰不可(辭君以尊見卑士禮先/生異爵者請見之則辭)公曰我其已夫(已/止)¶
(也/)¶
魏文侯師子夏於西河之上而文侯擁篲¶
田子方居西河魏文侯友之公季成曰田子方雖賢人¶
然而非有土之君也君常與之齊禮假之有賢於子方者¶
君又何以加之侯曰如子方者非成所得議也子方仁¶
人也仁人也者國之寶也智士也智士也者國之器也¶
博通士也博通士也者國之尊也故國有仁人則羣臣¶
<pb:KR3k0013_WYG_241-19a>¶
不爭國有智士則無四鄰諸侯之患國有博通之士則¶
人主尊固非成之所議也公季成自退於郊三日請罪¶
段干木辟䘵而處家魏文侯過段干木之閭而軾其僕¶
曰君胡為軾曰此非段干木之閭與段干木蓋賢者也¶
吾安敢勿軾且吾聞段干木未嘗肯以己易寡人也吾¶
安敢驕之段干木光乎德寡人光乎地段干木富乎義¶
寡人富乎財其僕曰然則君何不相之於是請相之段¶
干木不肯受君乃置祿百萬而時往館之國人皆喜相¶
<pb:KR3k0013_WYG_241-19b>¶
與誦之曰吾君好正段干木之敬吾君好忠段干木之¶
隆居無幾何秦興兵欲攻魏司馬唐且諫秦君曰段干¶
木賢者也而魏禮之天下莫不聞舉兵伐之無乃妨於¶
義乎乃按兵而輟不敢攻¶
費惠公(費魯附/庸之國)曰吾於子思則師之矣吾於顔般則友¶
之矣¶
齊威王時孫臏與龎涓俱學兵法田忌進孫子於威王¶
王問兵法遂以為師¶
<pb:KR3k0013_WYG_241-20a>¶
楚威王聞莊周賢使使厚幣迎之許以為相¶
魏惠王數被於軍旅卑禮厚幣以招賢者鄒衍淳于髠¶
孟軻皆至鄒衍適魏惠王郊迎執賓主之禮¶
燕昭王即位於破燕之後卑禮厚幣以招賢者謂郭隗¶
曰齊因孤之國亂而襲破燕孤極知燕小力少不足以¶
報然誠得賢士以共國以雪先王之恥孤之願也先生¶
視可者得以身事之郭隗曰臣聞古之人君有以千金¶
求千里馬者三年不能得㳙人言於君曰請求之君遣¶
<pb:KR3k0013_WYG_241-20b>¶
之三月得千里馬馬已死買其骨五百金反以報君君¶
大怒曰所求者生馬安用死馬而捐五百金㳙人對曰¶
死馬且市五百金况生馬乎天下必以王為能市馬馬今¶
至耳於是不能朞年千里馬至者三今王誠欲致士請¶
從隗始隗且見事况賢於隗者乎豈遠千里哉於是昭¶
王為隗築宮而師之樂毅自魏往(毅為使於燕昭王以/客禮待之毅辭讓遂)¶
(委質為臣昭/王以為亞卿)鄒衍自齊往劇辛自趙往士爭走燕燕王¶
吊死問孤與百姓同甘苦二十八年燕國殷富士卒樂¶
<pb:KR3k0013_WYG_241-21a>¶
軼輕戰於是遂以樂毅為上将軍與秦楚三晉合謀以¶
伐齊用樂毅之筴得賢之功也¶
鄒衍齊人如燕昭王擁篲先驅請列弟子之座而受業¶
築碣石宮身親往師之¶
齊宣王喜文學游説之士自如鄒衍淳于髠田駢接子¶
慎到環淵之徒七十六人皆賜列第為上大夫不治而¶
議論是以齊稷下學士復盛且數百千人(齊有稷門城/門也談説之)¶
(士期㑹於/稷下也)¶
<pb:KR3k0013_WYG_241-21b>¶
王斗齊人造門而欲見宣王宣王使謁者延入王斗曰¶
斗趨見王為好勢王趨見斗為好士於王何如使者復¶
還報王曰先生徐之寡人請從宣王因趨而迎之(一作/王升)¶
騶奭齊諸騶子頗采騶衍之術以紀文於是齊王嘉之¶
自如淳于髠以下皆下命曰列大夫為開第康莊之衢¶
(爾雅曰四逹謂之衢五/逹謂之康六逹謂之莊)髙門大屋尊寵之覽天下諸侯¶
賓客言齊能致天下賢士也¶
趙武靈王即位少未能聽政慱聞師三人左右司過三¶
<pb:KR3k0013_WYG_241-22a>¶
人及聽政先問先王貴臣肥義加其秩國三老八十月¶
致其禮¶
孝成王時虞卿以㳺説之士躡蹻擔簦説王一見賜黄¶
金百鎰白璧一雙再見為上卿故號虞卿¶
　¶
　¶
　¶
　¶
<pb:KR3k0013_WYG_241-22b>¶
　¶
　¶
　¶
　¶
　¶
　¶
　¶
　册府元龜卷二百四十一¶
