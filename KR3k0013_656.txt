# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:26.082693
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百五十六
<pb:KR3k0013_WYG_656-1a>¶
欽定四庫全書¶
　冊府元龜卷六百五十六　宋　王欽若等　撰¶
　　奉使部¶
　　　　立功　　招撫¶
　　　立功¶
周官行人著用節之制小雅四牡歌有功之來斯盖膺¶
出疆之選者能奮竒畧以集巨伐繇是申勞徠之典形¶
風雅之詠焉自漢而後或殊鄰猾夏申嚴禦備徳教未¶
<pb:KR3k0013_WYG_656-1b>¶
洽逆節萌超或覊縻之不絶或反側以猶鬬桀驁滋熾¶
草竊羣聚捐負盟約憑恃險固然後奉詔告馳傳遽踐¶
不測之境申風諭之㫖見機有作豈俟乎終日狥死無¶
貳所期於必勝用能素定奇計布昭天聲糾合異俗徴¶
發士伍大則懸戎首於稾街次則窮叛黨於巢穴係纍¶
驅獲㨗音亟至克宣威信底靖疆塲故雖矯借王命擅¶
持利噐誠足尚其可専而懋以賞典也¶
漢傅介子北地義渠人以從軍為官先是龜兹樓蘭皆¶
<pb:KR3k0013_WYG_656-2a>¶
殺漢使者昭帝元鳯中介子為駿馬監使大宛因詔令¶
責樓蘭龜茲介子殺匃奴使者還奏拜中郎遷平樂監遂¶
請大將軍霍光曰樓蘭龜兹數反覆而不誅無所懲艾¶
(艾讀/曰乂)介子過龜兹時其王近就人易得也(附近而親就/言不相猜阻)¶
(也/)願徃刺之以威示諸國大將軍曰龜兹道遠且驗之¶
於樓蘭於是白遣之介子與士卒俱齎金幣揚言以賜¶
外國為名至樓蘭王意不親介子介子陽引去至其西¶
界使譯謂曰漢使者持黄金錦綉行賜諸國(徧徃/賜之)王不¶
<pb:KR3k0013_WYG_656-2b>¶
來受我去之西國矣即出金帛以不譯譯還報王王貪¶
漢物來見使者介子與坐飲陳物示之飲酒皆醉介子¶
謂王曰天子使我私報王(謂密有/所諭)王起隨介子入帳中¶
屏語(屏人而獨/共語也)壯士二人從後刺之刃交胷立死其貴¶
人左右皆散走介子告諭以王負漢罪天子遣我來誅¶
王當更立前太子質在漢者漢兵方至毋敢動動滅國¶
矣遂持王首還詣闕¶
馮奉世字子明上黨潞人宣帝夲始中從軍擊匃奴軍¶
<pb:KR3k0013_WYG_656-3a>¶
罷為郎初漢數出使西域多辱命不稱或貪汙為外國¶
所苦(苦謂困/辱也)是時烏孫大有擊匃奴之功而西域諸國¶
新輯(輯與集同/集和也)漢方善遇欲以安之選可使外國者前¶
將軍韓増舉奉世以衞候使持節送大宛諸國客至伊¶
修城(伊修城在鄯善國漢於/其中置屯田吏士也)都尉宋將言莎車與旁國¶
共攻殺漢所置莎車王萬年(莎車國名萬年其/王名也莎素和反)并殺漢¶
使者奚充國時匃奴又發兵攻車師城不能下而去莎¶
車遣使揚言北道諸國已屬匃奴矣於是攻刼南道與¶
<pb:KR3k0013_WYG_656-3b>¶
歃盟畔漢從鄯善以西皆絶不通(鄯音/善)都䕶鄭吉校尉¶
司馬意皆在北道諸國馮奉世與其副嚴昌計以為不¶
亟擊之則莎車日彊(亟急也音/居力切)其勢難制必危西域遂¶
以節諭告諸國王因發其兵南北道合萬五千人進擊¶
莎車攻拔其城莎車王自殺傳其首詣長安諸國悉平¶
威振西域奉世乃罷兵以聞宣帝召見韓増曰賀將軍¶
所舉得其人奉世遂至大宛聞其斬莎車王敬之異於¶
他使得其名馬象龍而還(言馬形/似龍)帝甚説(說讀/曰悦)下議封¶
<pb:KR3k0013_WYG_656-4a>¶
奉世¶
常惠為光禄大夫先是烏孫公主上言匈奴發騎田車¶
師(車師西域/國名也)車師與匃奴為一共侵烏孫唯天子救之漢¶
養士馬議欲擊匃奴宣帝夲始二年遣惠使烏孫公主¶
及昆彌皆新遣使因惠言匈奴連發大兵擊烏孫取車¶
延惡師地收其人民去使使脅求公主欲隔絶漢昆彌¶
願發國半精兵自給人馬五萬騎盡力擊匈奴唯天子¶
出兵救公主昆彌於是漢大發十五萬騎五將軍分道¶
<pb:KR3k0013_WYG_656-4b>¶
出(祁連將軍田廣明蒲類將軍趙充國武牙/將軍田順渡遼將軍范明友前將軍韓增)以惠為校¶
尉持節䕶烏孫兵昆彌自將翎侯以下五萬餘騎(翎即/翕字)¶
(也翕侯烏/孫官號也)從西方入至右谷蠡庭(谷音鹿/蠡音黎)獲單于父行¶
及嫂居次(行胡/浪切)名王騎將以下三萬九千人得馬牛驢¶
羸橐駝五萬餘匹羊六十餘萬頭烏孫皆自取鹵獲惠¶
從吏卒十餘人隨昆彌還未至烏孫烏孫人盗惠印綬¶
節惠還自以當誅(謂失印綬及/節為辱命)時漢五將皆無功天子¶
以惠奉使克獲遂封惠為長羅侯復遣惠持金幣還賜¶
<pb:KR3k0013_WYG_656-5a>¶
烏孫貴人有功者惠因奏請龜兹國嘗殺校尉頼丹未¶
伏誅請便道擊之宣帝不許大將軍霍光風惠以便宜¶
從事(言至前所傳命而/行也風讀曰諷)惠與吏士五百人俱至烏孫還¶
過發西國兵二萬人令副使發龜兹東國二萬人烏孫¶
兵七千人從三面攻龜兹兵未合先遣人責其王以&KR0034;¶
殺漢使狀王謝曰廼我先王時為貴人姑翼所誤耳我¶
無罪惠曰即如此縛姑翼來吾置王(置猶/放也)王執姑翼詣惠¶
惠斬之而還¶
<pb:KR3k0013_WYG_656-5b>¶
陳湯字子公元帝時為郎數求使外國久之遷西域副¶
校尉先是宣帝時匈奴乖亂五單于争立呼韓邪單于¶
與郅支單于俱遣子入侍漢兩受之後呼韓邪單于身¶
入稱臣朝見郅支以為呼韓邪疲弱降漢不能自還即¶
西收右地㑹漢發兵送呼韓邪單于郅支繇是遂西破¶
呼偈堅昆丁令(呼偈小國名在匈奴/北偈起屬切令音零)兼三國而都之怨¶
漢擁䕶呼韓邪而不助已困辱漢使者江廼始等初元¶
四年遣使奉獻因求侍子願為内附漢議遣衛司馬谷¶
<pb:KR3k0013_WYG_656-6a>¶
吉送之御史大夫貢禹博士匡衡以春秋之義許夷狄¶
者不一而足(言節制之不皆/稱其所求也)今郅支單于鄉化未醇(鄉/讀)¶
(曰嚮不雜曰/醇醇今厚也)所在絶遠宜令使者送其子至塞而還吉¶
上書言中國與夷狄有覊縻不絶之義今既養全其子¶
十年徳澤甚厚空絶而不送近從塞還示弃捐不畜(畜/謂)¶
(受養/也)使無鄉從之心(鄉讀曰嚮嚮從謂/向化而從命也)棄前恩立後怨¶
不便議者見前江廼始無應敵之數知勇俱困以致耻¶
辱即豫為臣憂臣幸得彊漢之節承明聖之詔宣諭厚¶
<pb:KR3k0013_WYG_656-6b>¶
恩不宜敢桀(言郅支畏威當/不敢桀黠也)若懐禽獸加無道於臣則¶
單于長嬰大罪(嬰帶/也)必遁逃遠舍不敢近邉(舍止/也)没一¶
使以安百姓國之計臣之願也願送至庭(單于/庭)帝以示朝者¶
禹復争以為吉徃必為國取悔生事不可許右將軍馮¶
奉世以為可遣帝許焉既至郅支單于怒竟殺吉等自¶
知負漢又聞呼韓邪益彊遂西奔康居康居王女妻郅¶
支郅支亦以女予康居甚尊敬郅支欲倚其威以脅諸¶
國(倚音於/綺切)郅支數借兵擊烏孫深入至赤谷城殺掠人¶
<pb:KR3k0013_WYG_656-7a>¶
民歐畜産(歐與驅同/下皆類此)烏孫不敢追西邉空虚不居者且¶
千里郅支單于自以大國威名尊重又乗勝驕不為康¶
居王禮怒殺康居王女及貴人人民數百或支解投都¶
頼水中(支解謂截其四支/也都頼郅支水名)發民作城日作五百人二嵗¶
廼已又遣使責闔蘇大宛諸國嵗遺(康居北河一千里/有國名奄蔡一名)¶
(闔蘇然則闔蘇即奄蔡也嵗遺/者言嘗所獻遺之物遺戈季切)不敢不予漢遣使三輩¶
至康居求谷吉等死(死尸/也)郅支困辱使者不肯奉詔而¶
因都䕶上書言居困戹願歸計彊漢遣子入侍(故為此/言以調)¶
<pb:KR3k0013_WYG_656-7b>¶
(戲也歸計謂歸/附而受計䇿也)其驕嫚如此建昭二年湯與延夀出西¶
域湯為人沈勇有大慮多䇿謀喜竒功(喜許/吏切)毎過城邑¶
山川嘗登望既領外國與延夀謀曰夷狄畏服大種其¶
天性也西域夲屬匃奴今郅支單于威名遠聞侵陵烏¶
孫大宛嘗為康居畫計欲降服之如得此二國北擊伊¶
列西取安息南排月氐山離烏弋數年之間城郭諸國¶
危矣(山離烏弋不在三十六國中去國二萬里謂西域/國為城郭者言不隨畜牧遷徙以别於匃奴也)¶
且其人剽悍(剽輕悍勇也剽手妙/切又匹妙悍胡幹切)好戰伐數取勝久畜¶
<pb:KR3k0013_WYG_656-8a>¶
之必為西域患郅支單于雖所在絶遠蠻夷無金城彊¶
弩之守如發屯田吏士歐從烏孫衆兵(歐帥之令/從隨也)直指¶
其城下彼亡則無所之守則不足自保(之徃保/安也)千載之¶
功可一朝而成也延夀亦以為然欲奏請之湯曰國家¶
與公卿議大䇿非凡所見事必不從(言凡庸之人不能/遠見故壊其事也)¶
延夀猶豫不聴(與讀/曰豫)㑹其久病湯獨矯制發城郭諸國¶
兵車師戊巳校尉屯田吏士延夀聞之驚起欲止焉湯¶
怒按劔叱延夀曰大衆已集㑹豎子欲沮衆邪(沮止也/壊也音)¶
<pb:KR3k0013_WYG_656-8b>¶
(才好/切)延夀遂從之部勒行陣益置揚威白虎合騎之¶
挍一(挍則别為部軍故稱挍耳湯時/新置此等諸挍名以為威聲也)漢兵胡兵合四萬¶
餘人延夀湯上疏自劾奏矯制陳言兵狀即日引兵分¶
行别為六挍其三挍從南道踰葱嶺徑大宛其三挍都¶
尉自將發温宿國從北道入赤谷過烏孫渉康居界至¶
闐池西而康居副王抱闐將數千騎寇赤谷城東(闐音/填)¶
殺掠大昆彌千餘人歐畜産甚多從後與漢軍相及頗¶
宼盗後重(重謂輜重也/音真用切)湯縱胡兵擊之殺四百六十人¶
<pb:KR3k0013_WYG_656-9a>¶
得其所掠民四百七十人還付大昆彌其馬牛羊以給¶
軍食又捕得抱闐貴人伊奴毒入康居東界令軍不得¶
為宼(勿抄/掠)間呼其貴人屠墨見之(間謂密/呼也)諭以威信與¶
飲盟遣去徑行未至單于城可六十里止營復捕得康¶
居貴人貝色男子開牟以為導貝色子即屠墨母弟(母/之)¶
(弟即謂/舅者)皆怨單于繇是具知郅支情明日引行未至城¶
三十里止營單于遣使問漢兵何以來應曰單于上書¶
言居困厄願歸計彊漢身入朝見天子哀閔單于棄大¶
<pb:KR3k0013_WYG_656-9b>¶
國屈意康居故使都䕶將軍来迎單于妻子恐左右驚¶
動故未敢至城下使數徃來相答報延夀湯因讓之(讓/責)¶
(也/)我為單于遠來而至今無名王大人見將軍受事者¶
(名王諸王之貴者受/事受教命而供事也)何單于忽大計失客主之禮也(忽/忘)¶
(也/)兵來道遠人畜罷極食度且盡(罷度曰皮/度大各切)恐無以自¶
還願單于與大臣審計䇿明日前至郅支城都頼水上¶
離城三里止營傳陳(傳讀曰/敷度切)望見單于城上立五采幡¶
幟(幟讀曰熾/音式志切)數百人被甲乗城(乗謂登之/備守也)又出百餘騎¶
<pb:KR3k0013_WYG_656-10a>¶
徃來馳城下歩兵百餘人夾門魚鱗陳(言其相接次/形若魚鱗)講¶
習用兵城上人更招漢軍曰鬬來(更互也音/子行切)百餘騎赴¶
營營皆張弩持滿指之騎引却頗遣吏士射城門騎歩¶
兵騎歩兵皆入延夀湯令軍聞皷音皆薄城下(薄廹/也)四¶
面圍城各有所守穿塹塞門户鹵楯為前㦸弩為後卬¶
射城中樓上人(卬讀/曰仰)樓上人下走土城外有重木城從¶
木城中射頗殺傷外人外人發薪燒木城夜數百騎欲¶
出外迎射殺之初單于聞漢兵至欲去疑康居怨已為¶
<pb:KR3k0013_WYG_656-10b>¶
漢内應又聞烏孫諸國兵皆發自以無所之(之徃/也)郅支¶
已出復還曰不如堅守漢兵遠來不能久攻單于乃被¶
甲在樓上諸閼氏夫人數十皆以弓射外人外人射中¶
單于鼻諸夫人頗死單于下騎傳戰大内(下騎謂下樓/而騎馬也傳)¶
(戰轉戰也大内單于之内/室言且戰且行而入内室)夜過半木城穿中人郤入土¶
城乗城呼(乗登也呼火/切下亦同)時康居兵萬餘騎分為十餘處¶
四面環城亦與相應和(環繞也音/患和卧切)夜數犇營不利輙郤¶
(犇古奔/字也)平明四面火起吏士大呼乗之(乗逐/也)鉦皷聲動¶
<pb:KR3k0013_WYG_656-11a>¶
地康居兵引郤漢兵四面推鹵楯並入土城中單于男¶
女百餘人走入大内漢兵縱火吏士争入單于被創死¶
軍候假丞杜勲斬單于首得漢使節二及谷吉等所齎¶
帛書諸鹵獲以畀得者(畀予也各以與所/得人畀必寐切)凡斬閼氏太¶
子名王以下千五百一十八級生虜百四十五人降虜¶
千餘人賦予城郭諸國所發十五王(賦謂班與之也所/發十五謂所發諸)¶
(國之兵為郅/支王者也)於是延夀湯上䟽曰臣聞天下之大義當¶
混為一(混同也音/胡夲切)昔有唐虞今有彊漢匃奴呼韓邪單¶
<pb:KR3k0013_WYG_656-11b>¶
于已稱北籓唯郅支單于叛逆未伏其辜大夏之西以¶
為彊漢不能臣也(謂漢為不能使/郅支臣服也)郅支單于慘毒行於¶
民大惡通於天臣延夀臣湯將義兵行天誅頼陛下神¶
靈隂陽並應天氣精明陷陣克敵斬郅支首及名王以¶
下宜縣頭槀街蠻夷邸間(槀街街名蠻夷邸在此街也/邸若今鴻臚客舘也崔浩以)¶
(為槀當為槀街即銅駝街也此説/失之銅駝在雒陽西京蓋無也)以示萬里明犯彊漢¶
者雖遠必誅事下有司丞相匡衡御史大夫繁延夀(繁/蒲)¶
(切/)以為郅支及名王首更厯諸國蠻夷莫不聞知(更胡/行切)¶
<pb:KR3k0013_WYG_656-12a>¶
月令春掩骼埋胔之時(枯骨曰骼有肉曰胔/骼工客切胔才賜切)宜勿縣車¶
騎將軍許嘉右將軍王商以為春秋夾谷之㑹優施笑¶
君孔子誅之(夾谷地名即祝其也定十年公㑹齊侯于/夾谷孔子攝相事齊侯奏宫中之樂徘優)¶
(侏儒戲於前孔子厯階而上曰匹夫侮諸侯者罪應誅/於是斬侏儒首足異處齊侯懼有慙色施者優人之名)¶
(夾音/頰)方盛夏首足異門而出宜縣十日乃埋之有詔將¶
軍議是初中書令石顯嘗欲以姊妻延夀延夀不取及¶
丞相御史亦惡其矯制皆不與湯(與猶/許切)湯素貪所鹵獲¶
財物入塞多不法(不法者私自取/之不依軍法)司𨽻校尉移書道上¶
<pb:KR3k0013_WYG_656-12b>¶
繫吏士按驗之湯上疏言臣與吏士共誅郅支單于幸¶
得禽滅萬里振旅(師入曰振旅振/登也旅衆也)宜有使者迎勞道路¶
(勞力/到切)今司𨽻反逆收繫按驗是為郅支報讎也帝立出¶
吏士令縣道具酒食以過軍¶
文忠為關都尉罽賓王烏頭勞死子代立遣使奉獻漢¶
使忠送其使王復欲害忠忠覺之廼與客屈王子隂未¶
赴共合謀攻罽賓殺其王立隂未赴為罽賓王授印綬¶
叚㑹宗字子松天水上邽人初為金城太守以病免後¶
<pb:KR3k0013_WYG_656-13a>¶
嵗餘烏孫小昆彌為國民所殺諸翕侯大亂徴㑹宗為¶
左曺中郎將光禄大夫使安輯烏孫立小昆彌兄末振¶
將定其國而還明年末振將殺大昆彌㑹病死漢恨誅¶
不加元延中復遣㑹宗發戊巳校尉諸國兵即誅末振¶
將太子畨丘㑹宗恐大兵入烏孫驚畨丘亡逃不可得¶
即留所發兵墊婁地選精兵三十騎徑至昆彌所在召¶
畨丘責以末振將骨肉相殺殺漢公主子孫未㐲誅而死¶
使者受詔誅畨丘即手劔擊殺畨丘官屬以下驚恐馳¶
<pb:KR3k0013_WYG_656-13b>¶
歸小昆彌烏犂靡者末振將兄子也勒兵數千騎圍㑹¶
宗㑹宗為言來誅之意令圍守殺我如取漢牛一毛耳¶
宛王郅支頭縣槀街烏孫所知也昆彌以下復曰末振¶
將負漢誅其子可也獨不可告我令飲食之邪㑹宗曰¶
豫告昆彌逃匿之為大罪即飲食以付我傷骨肉恩故¶
不先告昆彌以下號泣罷去㑹宗遂奏事公卿議賜爵¶
為關内侯黄金百斤¶
後漢吳漢字子顔光武於廣阿拜為偏將軍光武將發¶
<pb:KR3k0013_WYG_656-14a>¶
幽州兵問鄧禹可使行者禹因言漢即拜大將軍持節¶
北發十郡突騎更始幽州牧苖曽聞之隂勒兵勑諸郡¶
不肯應調漢乃將二十騎先馳至無終曽以漢無備出¶
迎漢即撝兵騎収曽斬之而奪其軍北州震駭城邑莫不¶
望風弭從遂悉發其兵引而南¶
耿純為前將軍建武二年真定王劉楊造作符䜟與綿¶
曼賊交通光武遣騎都尉陳副㳺擊將軍鄧隆徴楊楊¶
閉城不内副等乃復遣純持節行赦令於幽冀所過並¶
<pb:KR3k0013_WYG_656-14b>¶
使勞慰王侯密勑純曰劉楊若見因而收之純從吏士¶
百餘騎與副隆㑹元氏俱至真定止傳舍楊稱病不謁¶
以純真定宗室之出(男子謂姊妹/之子為出也)遣使與純書欲相見¶
純報曰奉使見王侯牧守不得先詣如欲面㑹宜出傳舍¶
時楊弟林邑侯讓及從兄細(細或/作紺)各擁兵萬衆人自恃¶
衆強而純意安静即從官屬詣之兄弟并将輕兵在門外¶
楊入見純純接以禮敬因延請其兄弟皆入廼閉閣悉¶
誅之因勒兵而出真定震怖無敢動者¶
<pb:KR3k0013_WYG_656-15a>¶
班超為蘭臺令史後坐事免官後奉車都尉竇固出擊¶
匃奴以超為假司馬將兵别擊伊吾戰於蒲䫫海多斬¶
首虜而還固以為能遣與從事郭恂俱使西域超到鄯¶
善鄯善王廣奉超禮敬甚備後忽更踈懈超謂其官屬¶
曰寜覺廣禮意薄乎此必有北虜使來狐疑未知所從¶
故也明者暏未萌况已著邪乃召侍胡詐之曰匈奴使¶
來数日今安在乎侍胡惶恐具服其狀超乃閉侍胡悉¶
㑹其吏士三十六人與共飲酒酣因激怒之曰卿曺與¶
<pb:KR3k0013_WYG_656-15b>¶
我俱在絶域欲立大功以求富貴今虜使到裁數日而¶
王廣禮敬即廢如令鄯善收吾屬送匈奴骸骨長為豺¶
狼食矣為之奈何官屬皆曰今在危亡之地死生從司¶
馬超曰不入虎穴不得虎子當今之計獨有因夜以火¶
攻虜使彼不知我多少必大震駭可殄盡矣滅此虜則¶
鄯善破膽功成事立矣衆曰當與從事議之超怒曰吉¶
㓙決於今日從事文俗吏聞之必恐而謀泄死無所名¶
非壯士也衆曰善初夜遂將吏士徃奔虜營㑹天大風¶
<pb:KR3k0013_WYG_656-16a>¶
超令十人持皷蔵虜舍後約曰見火然皆當鳴皷大呼¶
餘人悉持兵弩夾門而伏超乃順風縱火前後皷噪虜¶
衆驚亂超手格殺三人吏兵斬其使及從士三十餘級¶
餘衆百許人悉燒死明日乃還告郭恂恂大驚既而色¶
動超知其意舉手曰掾雖不行班超何心獨擅之乎恂¶
乃悦超於是召鄯善王廣以虜使首示之一國震怖超¶
曉告撫慰遂納子為質¶
趙岐獻帝時為太僕奉迎車駕到陳留得篤疾遂不至¶
<pb:KR3k0013_WYG_656-16b>¶
興平元年徴趙岐㑹帝當還雒陽先遣衛將軍董承修¶
理宮室岐謂承曰今海内分隳惟有荆州境廣地勝西¶
通巴蜀南當交趾年榖獨登兵人差全岐雖廹大命猶¶
志報國家欲自乗牛車南説劉表可使其身自將兵來¶
衛朝廷與將軍并心同力共奬王室此安上救人之䇿¶
也承即表遣岐使荆州督租糧岐至劉表即遣兵詣雒¶
陽助修宮室軍資委輸前後不絶¶
裴茂為尚書獻帝建安初以奉使率導関中諸將討李¶
<pb:KR3k0013_WYG_656-17a>¶
儒有功封列侯¶
魏張既為議郎参鍾繇軍事及袁尚并州刺史高幹舉¶
并州反河内張晟衆萬餘人無所屬宼崤澠間河東衛¶
固宏農張琰各起兵以應之太祖使既西徴諸將馬騰¶
等皆引兵㑹擊晟等破之斬琰固首幹奔并州封既武¶
始亭侯¶
後魏奚斤為鄭兵將軍明元即位斤循行州郡問民疾¶
苦章武民劉牙聚黨為亂斤討平之¶
<pb:KR3k0013_WYG_656-17b>¶
周幾為左部尚書㤗嘗初行唐民負險不供賦稅幾與¶
長孫道生宣示禍福于時郡縣斬叛胡翟猛省於林慮¶
山猛省遺種竄於行唐及襄國幾追討盡誅之¶
李煥為治書侍御史孝文時楊㤗叛任城王澄率并肆¶
兵以討之遣煥單車入代出其不意㤗等驚駭計無所¶
出煥曉喻逆徒示以禍福於是凶黨離心莫為之用¶
于昕孝明時為武川鎮將孝昌中使蠕蠕與阿那瓌擒¶
逆賊破雒汗聴明出六斤等轉輔國將軍北中郎將¶
<pb:KR3k0013_WYG_656-18a>¶
後周伊婁穆初仕後魏為給事黄門侍郎廢帝二年穆¶
使於蜀屬伍城郡人趙雄傑與梓潼郡人王令公鄧朏¶
等搆逆三萬餘人阻涪水立柵進逼潼州穆遂與刺史¶
叱羅恊率兵破之増邑五百户¶
趙昶初仕後魏文帝為華州都督先是汾州胡叛再遣¶
昶慰勞之皆知其虚實及大軍徃昶為先驅遂破之以¶
功封章武縣伯¶
辛昻明帝武成中為小吏部武帝天和初使蜀懐輯蜀¶
<pb:KR3k0013_WYG_656-18b>¶
民及使還屬巴州萬榮都民反攻圍郡城遏絶山路昻¶
謂其同侶曰凶狡狂悖一至於此若待上聞或淹旬月¶
孤城無援必淪宼黨欲救近溺寧暇遠求越人茍利百¶
姓專之可也於是募通開二州得三千人倍道兼行出¶
其不意又令其衆皆作中國歌直趣賊壘賊既出不虞¶
謂有大軍赴救於是望風瓦解郡境獲寧朝廷嘉其權¶
以濟事詔梁州總管即於軍中賞昂奴婢五十口繒綵¶
四百疋¶
<pb:KR3k0013_WYG_656-19a>¶
隋趙仲卿初仕周為畿伯中大夫王謙作亂時仲卿使¶
在利州即與總管豆盧勣發兵拒守為謙所攻仲卿督¶
兵出戰前後一十七陣及謙平進位大將軍封長垣縣¶
公邑一千户丈¶
裴矩為給事郎奏舍人事高祖開皇十年奉詔廵簡嶺¶
南未行而高知慧汪文進等相聚作亂吳越道閉帝難遣¶
矩行矩請速進帝許之行至南康得兵數千人時俚帥¶
王仲宣逼廣州遣其所部將周師舉圍東衡州矩與大¶
<pb:KR3k0013_WYG_656-19b>¶
將軍鹿愿赴之賊立九柵屯大庾嶺共為聲援矩進破¶
之賊懼釋東衡州據原長嶺又擊破之遂斬師舉進軍¶
自南海援廣州仲宣懼而潰散矩所綏集者二十餘州¶
又承制署其渠帥為刺史縣令及還報帝大悦命昇殿¶
勞苦之顧謂高熲楊素曰韋洸將二萬兵不能早渡嶺¶
朕毎患其兵少裴矩以三千弊卒徑至南康有臣若此¶
朕亦何憂以功拜開府賜爵聞喜縣公¶
李景字道興為鄜州刺史後與上明公楊紀送義成公¶
<pb:KR3k0013_WYG_656-20a>¶
主於突厥至恒安遇突厥來宼時代州總管韓洪為虜¶
所敗景率所領数百人援之力戰三日殺虜甚衆¶
長孫晟為開府儀同三司仁夀元年詔楊素為軍元帥¶
征突厥逹頭可汗晟為受降使者軍次河北值賊帥思¶
力俟斤等領兵拒戰晟與大將軍梁黙擊走之轉戰六¶
十餘里賊衆多降晟¶
唐謝叔方為左親衛中郎將奉使靈州招輯突厥㑹失¶
哥邏禄等部落叛率兵三千於籟瀆水上圍叔方甚急¶
<pb:KR3k0013_WYG_656-20b>¶
叔方率厲奮擊虜衆乃解還至柔遠縣發伊州兵徃諭¶
延陁與其逰軍㑹擊大破之¶
李大亮為散騎侍郎時樊鄧未平因遣大亮安集之所¶
下者四城拜安州刺史¶
契苾何力為左驍衛大將軍高宗龍朔元年九姓叛以¶
何力為鐡勒道安撫大使乃揀精騎五百馳入九姓中¶
賊大驚何力謂曰國家知汝被詿誤遂有翻動使我捨¶
汝等過皆可自新罪在酋渠得之則已諸姓大喜共擒¶
<pb:KR3k0013_WYG_656-21a>¶
偽葉䕶及設特勒等同惡二百餘人以歸何力數其罪¶
而誅之¶
裴行儉儀鳳中為司列少常伯安撫大食使擒偽可汗¶
都支及遮匐還¶
栢耆文宗太和初為諫議大夫滄徳李同㨗叛宿師於¶
野者連年同㨗窮䠞求降耆宣諭訖乃帥数百騎入滄¶
州取同㨗與其家屬赴京師至徳州果諜言鎮州王廷¶
湊來刼簒耆乃斬同㨗首傳而獻㨗百僚稱賀¶
<pb:KR3k0013_WYG_656-21b>¶
梁馬嗣勲唐末為太祖元從押牙嗣勲典客頗稱任使¶
昭宗光化元年三月太祖令徃光州説刺史劉存背淮¶
賊以向國又與李彦威收復黄州及武昌縣獲刺史瞿¶
章俄復使光州持幣馬以賜劉存㑹淮賊急攻光州存¶
與嗣勲率兵大戰而走之又遣使於蜀及歸得其助軍¶
資實甚多天復中太祖迎昭宗於岐下軍至華之西闉¶
使嗣勲入見韓建即時同出迎謁及羅紹威將殺牙軍¶
遣使告於太祖求為外援時安陽公主初卒於魏太祖¶
<pb:KR3k0013_WYG_656-22a>¶
乃遣嗣勲率嘗直官千人置兵仗於槖内肩舁以入於¶
魏聲言來致祭㑹葬牙軍不之覺天祜三年正月十六¶
日夜嗣勲與紹威親軍同攻牙軍至曙盡殪之¶
後唐李嚴同光中為客省使於蜀時王衍専據坤維部¶
曲離心知其必可取使還具奏蜀主之狀興師之日必¶
有成功故平蜀之謀始於嚴郭崇韜起軍之日乃以嚴¶
為三川招撫使嚴與先鋒使康延孝將兵五千先驅閣¶
道或馳詞説或㓕以兵鋒大軍未及所在降下延孝在¶
<pb:KR3k0013_WYG_656-22b>¶
漢州王衍與書曰可請李司空先來予即舉城納欵衆¶
咸以為討蜀之謀始於嚴衍甘言將誘而殺之欲不令¶
遽徃嚴聞之喜曰俟魏王至吾兩人大功立矣即馳騎¶
入益州衍見嚴於母前以妻母為託即令引蜀使歐陽¶
彬迎謁繼岌(魏王/名也)三川平¶
　　　招撫¶
周官司馬有憛人之職掌誦王志以廵天下之邦國而¶
語之使萬民和説斯古道也若夫新造之邦民懐去就¶
<pb:KR3k0013_WYG_656-23a>¶
薦饑之嵗下有攘奪或連城叛渙陷赤子於匪人或靈¶
旗濯征困齊民於物役以至殊俗欵附勍宼盪平天災¶
流行比屋凋弊繇是申擇雋望奉宣國命布露恩詔導¶
揚徳澤陳之以禍福譬之以逆順用能定萬衆之反側¶
悟積年之迷妄勞徠安集撫懐存䘏使從亂者知歸慕¶
化者無斁兇狡革慮逋播還復者焉向非窮理而逹變¶
研幾而適道周物之智罔滯臨難之節不奪者又曷足¶
以膺是選哉¶
<pb:KR3k0013_WYG_656-23b>¶
漢司馬相如為郎数嵗㑹唐䝉使畧通夜郎&KR0526;中(行取/日畧)¶
(夜郎&KR0526;中皆/西南夷也)發巴蜀吏卒千人郡又多為發轉&KR0519;萬餘¶
人用軍興法誅其渠率(渠大/也)巴蜀民大驚恐武帝聞之¶
乃遣相如責唐䝉等因告諭巴蜀民以非帝意檄曰告¶
巴蜀太守蠻夷自擅不討之日久矣時侵犯邉境勞士¶
大夫陛下即位存撫天下集安中國然後興師出兵北¶
征匃奴單于怖駭交臂受事屈膝請和康居西域重譯¶
納貢稽首來享(來入朝覲豫享祀/也一曰享獻也)移師東指閩越相誅¶
<pb:KR3k0013_WYG_656-24a>¶
右弔番禺太子入朝(番禺南海郡治也東伐/越後至番故言右也)南夷之君¶
西&KR0526;之長嘗効貢職不敢惰怠延頸舉踵喁喁然(喁喁/衆口)¶
(向上/也)皆鄉風慕義欲為臣妾道里遼遠山川阻深不能¶
自致(致至/也)夫不順者已誅而為善者未賞故遣中郎將¶
徃賔之發巴蜀之士五百人各以奉幣衛使者不然(不/然)¶
(之變/也)靡有兵革之事戰鬬之患今聞其乃發軍興制(以/發)¶
(軍之法為興/衆之制也)驚懼子弟憂患長老郡又擅為轉粟運輸¶
皆非陛下之意也當行者或亡逃自賊殺(賊猶/害也)亦非人¶
<pb:KR3k0013_WYG_656-24b>¶
臣之節也夫邉郡之士聞蠭舉燧幡(蠭如覆米筧縣著/契臯頭有宼則舉)¶
(之燧即薪有宼/則燔然之也)皆攝弓而馳荷兵而走(攝謂張弓注/矢而馳之也)流¶
汗相屬惟恐居後(屬連/也)觸白刃冐流矢(冐犯/也)議不反顧¶
計不旋踵人懐怒心如報私讎彼豈樂死惡生非編列¶
之民而與巴蜀異主哉(編列編/户也)計深慮遠急國家之難¶
而樂盡人臣之道也故有剖符之封析圭而爵位為通¶
侯(析中分也白藏/天子青在諸侯)居列東第(東第甲宅也/居旁地之東)終則遺顯號¶
於後世傳土地於子孫行事盡忠敬居位甚安佚(佚樂/也)¶
<pb:KR3k0013_WYG_656-25a>¶
名聲施於無窮功烈著而不滅是以賢人君子肝腦塗¶
中原膏液潤埜草而不辭也今奉幣役至南夷即自賊¶
殺或亡逃抵誅(抵至也亡逃/而至於誅也)身死無名(無善/名也)諡為至愚¶
耻及父母為天下笑人之度量相越豈不遠哉然此非¶
獨行者之罪也父兄之教不先子弟之率不謹(不先者/謂徃日)¶
(不教/之)寡亷鮮恥而俗不長厚也其被刑戮不亦宜乎陛¶
下患使者之若彼悼不肖愚民之如此故遣信使(誠信/之人)¶
(以為/使也)曉諭百姓以發卒之事(諭告/也)因數之以不忠死亡¶
<pb:KR3k0013_WYG_656-25b>¶
之罪(數責/也)讓三老孝弟以不敎誨之過(讓責也責其/敎誨不備)方¶
今田時重煩百姓(重難也不欲/召取之也)已親見近縣(近縣之人/使者已自)¶
(見而口諭之矣故為/檄文以示遠所也)恐遠所谿谷山澤之民不徧聞撽¶
到亟下縣道(亟急也縣/有夷曰道)咸諭陛下意毋忽(忽怠/忽也)¶
後漢鮑永初為更始尚書僕射將兵安集河東㑹更始¶
死永悉罷兵幅巾詣光武時攻懐未拔帝謂永曰我攻¶
懐三日而兵不下關東畏服卿可具將故人自徃城下¶
譬之即拜永諫議大夫至懐乃說更始河内太守於是¶
<pb:KR3k0013_WYG_656-26a>¶
開城而降¶
伏隆瑯邪東武人仕郡督郵建武二年詣懐宫光武甚¶
親接之時張歩兄弟各擁彊兵據有齊地拜隆為太中¶
大夫持節使青徐二州招降郡國隆移檄告曰乃者猾¶
臣王莽殺帝盗位宗室興兵除亂誅莽故羣下推立聖¶
公以主宗廟而任用賊臣殺戮賢良三王作亂盗賊縱¶
横忤逆天心卒為赤眉所害皇天祐漢聖哲應期陛下¶
神武奮發以少制衆故尋邑以百萬之軍潰散於昆陽¶
<pb:KR3k0013_WYG_656-26b>¶
王郎以全趙之師土分於邯郸大彤高胡望旗消靡鐵¶
脛五校莫不摧破梁王劉永幸以宗室屬籍爵為侯王¶
不知厭足自求禍棄遂封爵牧守造為詐逆今虎牙大¶
將軍屯營十萬已㧞睢陽劉永奔迸家已族矣此諸君¶
所聞也不先自圖後悔何及青徐郡盗得此惶怖獲索¶
賊右師郎等六校即時皆降張歩遣使隨隆詣闕上書¶
獻鰒魚其冬拜隆光禄大夫復使於歩并與新除青州¶
牧守及都尉俱東奏隆輙拜令長以下隆招懐綏輯多¶
<pb:KR3k0013_WYG_656-27a>¶
來降附帝嘉其功比之酈生¶
張純安世之孫襲爵富平侯建武五年拜太中大夫使¶
將煩川突騎聚荆徐揚部督委輸監諸將營安集¶
耿純為東郡太守建武八年東郡濟隂盗賊羣起遣大¶
司空李通横野大將軍王嘗擊之光武以純威信著於¶
衛地(東都舊/衛地也)遣使拜太中大夫使與大兵㑹東郡東郡¶
聞純入界盗賊九千餘人皆詣純降與大兵不戰而還¶
璽書復為東郡太守吏民悅服¶
<pb:KR3k0013_WYG_656-27b>¶
張堪為謁者建武十一年使詣吳漢伐公孫述成都既¶
㧞堪慰撫吏民蜀人大悦¶
魏鍾毓為廷尉高貴卿公正元中母丘儉文欽反毓持¶
節至揚豫州頒行赦令告喻士民¶
宋劉秀之為太子右衛率孝武大明五年雍州刺史海¶
陵王休茂反為土人所誅秀之以夲官慰勞分别善惡¶
事畢還都¶
梁韋載為冠軍將軍時侯景平尋奉使徃東陽晉安招¶
<pb:KR3k0013_WYG_656-28a>¶
撫留異陳寳應等¶
後魏周幾為左民尚書明元神瑞中并州饑民逰食山¶
東詔幾領衆鎮愽陵之魯口以安集之㤗嘗初白澗行¶
唐民數千家負嶮不供輸稅幾與安康子長孫道生宣¶
示禍福逃民遂還¶
張靈符為中書慱士文成和平中咸陽郡民趙昌聚黨¶
作逆百姓騷動詔靈符宣㫖慰諭民乃復業¶
李煥為司徒右長史以荆蠻擾動勑焕兼散騎常侍慰¶
<pb:KR3k0013_WYG_656-28b>¶
勞之降者萬餘家¶
陸馛獻文時襲父爵封為建安王宋司州刺史常&KR0575;奇¶
以懸瓠内附而新民猶懐去就馛䘖㫖撫慰諸有陷軍¶
為奴婢者馛皆免之百姓忻悅民情乃定¶
韋&KR0575;為尚書郎孝文初蠻首桓誕歸欵朝廷思安邉之¶
畧以誕為東荆州刺史令&KR0575;為使與誕招慰蠻左珍自¶
懸瓠西入三百餘里至桐栢山窮淮源宣揚恩澤凡所¶
招降至郡縣而還¶
<pb:KR3k0013_WYG_656-29a>¶
鄭義為中書侍郎延興初陽武人田陽度年十五妖惑¶
動衆擾亂京索以義河南民望為州郡所信遣義乗傳¶
慰諭義到宣示禍福重加募賞旬日之間衆皆歸附¶
韓麒麟為給事黄門侍郎乗傳招慰徐兖叛民歸順者¶
四千餘家¶
孟威為羽林監時四鎮高車叛投蠕蠕孝文詔威曉諭¶
禍福追還逃散分配為民¶
盧同宣武時為諮議叅軍兼司馬時秦州民反詔同兼¶
<pb:KR3k0013_WYG_656-29b>¶
通直常侍持節慰諭之多所降下後為撫軍時㑹營州¶
民就徳興謀反除同度支尚書持節使營州慰勞聴以¶
便宜從事同頻遣人招諭皆為賊害乃遣賊家口三十人¶
并免家奴為良齎書喻徳興徳興乃降安輯其民而還¶
源懐為車騎大將軍持節廵行北邉自京師遷雒邉朔¶
遥逺加連年旱儉百姓困弊懐䘖命廵撫存恤有方便¶
宜運轉有無通濟¶
高綽字僧裕孝明初為太尉司馬其年秋大乗賊起於¶
<pb:KR3k0013_WYG_656-30a>¶
冀州都督元文遥率衆討之詔綽兼散騎常侍持節以白¶
虎幡軍前招慰綽信著州里降者相尋¶
費穆為左軍時蠕蠕主婆羅門自涼州歸降其部衆因¶
饑侵掠邉邑詔穆䘖命宣慰衆皆欵附¶
王静為冠軍將軍岐州刺史趙郡王謐虐害城民怨叛¶
詔静馳驛慰喻咸即降¶
崔亮為七兵尚書領廷尉卿徐州刺史元昞撫御失和¶
詔亮馳驛安撫亮至劾昞處以大辟勞賚綏慰百姓帖¶
<pb:KR3k0013_WYG_656-30b>¶
然¶
楊摽為車騎將軍孝武入關稽胡恃險不賔屢行抄竊¶
以摽兼黄門侍郎徃慰撫之摽頗有權畧能得邉情誘¶
化酋渠多來欵附乃有隨摽入朝者¶
北齊封隆之初仕東魏孝静為河南尹丞時青徐二州¶
士民反叛隆之奉使慰諭咸即降欵後遷尚書右僕射¶
武定初北豫州刺史高仲密將叛遣使隂通消息於冀¶
州豪望使為内應輕薄之情頗相扇動詔隆之馳驛慰¶
<pb:KR3k0013_WYG_656-31a>¶
撫遂得安静¶
封子繪為都官尚書時冀州高歸彦作逆文襄詔子繪¶
謂曰卿世載名德恩洽彼州故遣參贊軍事随使慰撫¶
宜善加謀畧以稱所寄即以其日馳傳赴軍子繪祖父¶
世為夲州百姓素所歸附既至廵城諭以禍福民吏降¶
欵日夜相繼賊中動静小大必知賊平仍勑子繪權行¶
州事¶
後周趙昶為中都督氐梁道顯叛攻南繇太祖遣昶慰¶
<pb:KR3k0013_WYG_656-31b>¶
諭之道顯等皆即欵附東秦州刺史因徙其豪帥三十¶
餘人并部落於華州太祖即以昶為都督領之¶
辛昻為車騎將軍時益州殷阜軍國所資經途艱難毎¶
苦刼盗詔昻使於梁益事無巨細皆委決焉昻撫導梗¶
化安置城鎮數年之中頗得寧静天和初陸騰討信州¶
羣蠻(今蔓/州)厯時未克高祖詔昻使於通渠等諸州運糧¶
饋之時臨信諸州民庶亦多從逆昻諭以禍福赴者如¶
歸乃令老弱負糧壯夫拒戰咸願為用莫有怨者¶
<pb:KR3k0013_WYG_656-32a>¶
隋賀若誼在魏為尚食典御時周太祖據有闗中引之¶
左右常使詣杏城屬茹茹種落携貳屯於河表誼因譬¶
以禍福誘令歸附降者萬餘口太祖深竒之賜金銀百¶
兩¶
宇文㢸初仕周為禮部上士常奉使鄧至國及黒水龍¶
涸諸羌前後降附三十餘部後為尚書右丞時西羌内附¶
詔㢸持節安集之置鹽澤蒲昌二郡而還¶
長孫晟為右驍衛將軍頻使突厥引其内附皆晟之力¶
<pb:KR3k0013_WYG_656-32b>¶
也¶
韋冲為散騎常侍嵗餘發南汾州胡千餘人北築長城¶
在塗皆亡煬帝呼冲問計冲曰皆繇牧宰不稱所致請¶
以理綏静可不勞兵而定帝因今冲綏懐叛者月餘并¶
赴長城帝降書勞勉之尋拜石州刺史¶
崔頥為越王長史大業中山東盗賊蜂起煬帝令撫慰¶
髙陽襄國歸首者八百餘人¶
唐裴矩初仕隋為黄門侍郎大業初煬帝令矩往張掖¶
<pb:KR3k0013_WYG_656-33a>¶
引致西蕃至者十餘國三年帝有事於恒嶽咸來助祭¶
帝將廵河右復令矩徃燉煌矩遣使説高昌王麴伯雅¶
及伊吾吐屯設等㗖以厚利導使入朝及帝西廵次燕¶
支山高昌王伊吾設等及西蕃胡二十七國謁於道左¶
皆令佩金玉被錦罽焚香奏樂歌舞諠譟復令武威張¶
掖士女盛餙縱觀騎乗填咽周亘數十里以示中國之¶
盛帝見而大悦竟破吐谷渾拓地數千里並遣兵戍之¶
毎嵗委輸巨億萬計諸蕃懾懼朝貢相續帝謂矩有綏¶
<pb:KR3k0013_WYG_656-33b>¶
懐之畧進位銀青光禄大夫武德末建成被誅其餘黨¶
尚保宫城與秦王决戰詔矩令至東宫曉喻之宫兵乃¶
散¶
淮安王神通高祖從父弟也武徳四年五月竇建德慱¶
州刺史王羡求降神通為使者慰撫山東下三十餘州¶
建徳之地悉定¶
張河初為高祖大將軍户曺叅軍從至賈胡堡令河還¶
鎮并州尋遣慰撫山東燕趙之地争來欵附¶
<pb:KR3k0013_WYG_656-34a>¶
殷矯初為太宗渭北道元師長史時闗中羣盗往往聚¶
結衆無適從令矯招慰之所至皆下¶
李嶠為監察御史時嶺南邕嚴二州首領反叛發兵討¶
擊髙宗令嶠往監軍事嶠乃宣朝㫖特捨其罪親入獠¶
洞以招諭之叛者盡降因罷兵而還髙宗甚嘉之¶
裴懐古則天時為監察御史時姚嶲蠻首反叛詔懐古往¶
招輯之懐古申明賞罰賊徒歸附者日以千數乃俘其¶
魁首而還後為司封郎中時始安賊歐陽倩擁徒數萬剽¶
<pb:KR3k0013_WYG_656-34b>¶
䧟州縣授懐古桂州都督仍充招慰討擊使纔及嶺飛¶
書招誘示以禍福賊徒迎降自陳為吏人侵偪乃舉兵¶
耳懐古知其誠懇乃輕騎以赴之左右曰夷獠難親未¶
可信也懐古曰吾仗忠信可通於神明况於人乎因造¶
其營以慰喻之羣賊喜悦歸其所掠財貨納於公府諸¶
洞酋長素持兩端者盡來欵附嶺外悉定¶
宋慶禮為大理評事充嶺南採訪使時崖振等五州首¶
領更相侵掠荒俗不安承前使人懼其炎瘴莫有到者¶
<pb:KR3k0013_WYG_656-35a>¶
慶禮躬至其境詢問風俗示以禍福於是安堵遂置鎮¶
兵五千人¶
劉晏肅宗寳應二年為吏部尚書平章事時吐蕃犯長¶
安既平帝命晏充度支轉運等使如上都宣慰晏至上¶
都奉宣詔㫖百姓以晏舊京尹觀者如堵既宣恩煦無¶
不忭躍¶
奚陟為中書舍人徳宗貞元中江西淮南淮西大雨為¶
災命陟勞問廵慰所在人安悦¶
<pb:KR3k0013_WYG_656-35b>¶
殷侑為虞部員外郎憲宗元和中王承宗在鎮州拒命¶
憲宗命侑為使以招諭之承宗遂禀朝㫖獻徳棣二州¶
及遣兩子入覲¶
栢耆為右拾遺元和十五年鎮州王承宗歸國移鎮滑¶
州朝廷賜成徳軍賞錢一百萬貫令諫議大夫鄭覃宣¶
慰軍人賚錢未至浩浩然騰口穆宗詔耆徃諭㫖耆至¶
令承宗集三軍宣導朝㫖衆心乃安¶
李遜為散騎常侍長慶中鄆州李師道疑恐穆宗命遜¶
<pb:KR3k0013_WYG_656-36a>¶
馳赴東平諭之師道得其語意即請効順旋為其下所¶
惑而止¶
崔戎為諫議大夫克劔南東西兩川宣慰使西川承蠻¶
宼之後戎宣撫兼再定征稅廢置得所公私便安¶
晉華湯琪後唐初鎮耀州莊宗同光末平蜀川獲秦州¶
遣湯琪撫而&KR0681;之一境大稱肅然¶
　¶
　¶
<pb:KR3k0013_WYG_656-36b>¶
　¶
　¶
　¶
　¶
　¶
　¶
　¶
　冊府元龜卷六百五十六¶
