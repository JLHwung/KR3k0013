# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:11.170327
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百六十七
<pb:KR3k0013_WYG_267-1a>¶
欽定四庫全書¶
　册府元龜卷二百六十七　宋　王欽若等　撰¶
　　宗室部¶
　　　孝行¶
有若有言曰孝弟也者其為仁之本歟矧乃公族之賢¶
宗室之懿躬履至行出於天性或承顏侍膳就養無方¶
或攀慕時思永懷罔極因心表於童丱寧戚逮於毁傷¶
斯皆國風忠厚之美人倫模範之盛傳所謂常守富貴¶
<pb:KR3k0013_WYG_267-1b>¶
能保社稷者諸侯之孝也又何止不驕不溢云乎哉固¶
將錫類以貽休興仁而成化矣¶
周公旦武王之弟(以太王所居周地為/其采邑故謂周公)自文王時旦為¶
子仁孝異於羣子¶
漢梁孝王文帝之子為人慈孝每聞太后病口不能食¶
常留長安侍太后太后亦愛之¶
楚孝王囂成帝河平中入朝被疾天子聞之下詔曰蓋¶
聞天地之性人為貴人之行莫大於孝楚王囂素行孝¶
<pb:KR3k0013_WYG_267-2a>¶
順朕甚嘉之¶
河間惠王良循其祖獻王之行母大后薨服喪如禮哀¶
帝下詔褒揚曰河間王良喪大后三年為宗室儀表其¶
益封萬户¶
後漢淄川王終泗水王歙之子歙薨終居喪思慕哭泣¶
二十餘日亦薨¶
東海孝王臻頃王肅之子臻及弟蒸鄉侯儉並有篤行¶
母卒皆吐血毁眥(眥或/作脊)至服練紅兄弟追念頃王初喪¶
<pb:KR3k0013_WYG_267-2b>¶
幼小哀禮有闕因復重行喪制(既祥之後而服練也練/衣縓縁黄裏縓即紅也)¶
琅邪孝王京光武之子性恭孝¶
東平孝王敞喪母至孝國相陳珍上其行狀任城王博¶
有孝行喪母服制如禮¶
清河王慶明帝之子母宋貴人為竇后所譖自殺慶常¶
以貴人葬禮有闕每竊感恨至四節伏臘輒祭於私室¶
竇氏誅後(謂竇憲/伏誅後)始使乳母於城北遙祠及竇大后𦵏¶
慶求上冢致哀和帝許之詔大官四時給祭具慶垂泣¶
<pb:KR3k0013_WYG_267-3a>¶
曰生雖不獲供養終得奉祭祀私願足矣欲求作祠堂¶
恐有自同恭懷梁后之嫌遂不敢言常泣向左右以為¶
没齒之恨後上言外祖母王年老遭憂病下土無醫藥¶
願乞詣雒陽療疾於是詔宋氏悉歸京師和帝厭世慶¶
號泣前殿嘔血數升因以發病及病篤謂宋衍等曰清¶
河埤薄欲乞骸骨於貴人冢傍下棺而已朝廷大恩猶¶
當應有祠室庶母子并食魂靈有所依庇死復何恨乃¶
上書於大后曰臣國土下濕願乞骸骨下從貴人於樊¶
<pb:KR3k0013_WYG_267-3b>¶
濯雖没且不朽矣及今口目尚能言視冒昧干請命在¶
呼吸願䝉哀憐遂薨¶
濟北孝王次釐王安國之子九嵗喪父至孝桓帝建和¶
元年梁太后下詔曰濟北王次以幼年守藩躬履孝道¶
父没哀慟焦毁過禮草廬土席衰杖在身頭不枇沐體¶
生瘡腫諒闇已來二十八月自諸國有憂未之聞也朝¶
廷甚嘉焉書不云乎用徳彰厥善詩云孝子不匱永錫¶
爾類今增次封五千戸廣其土宇以慰孝子惻隱之勞¶
<pb:KR3k0013_WYG_267-4a>¶
彭城孝王和頃王定之子性至孝太夫人薨行喪陵次¶
毁脊過禮傅相以聞桓帝詔使奉牛酒迎王還宫¶
魏長平侯休太祖族子文帝時為征東將軍領揚州刺¶
史休喪母至孝帝使侍中奪喪服使飲酒食肉休受詔¶
而形體益憔悴乞歸譙葬母帝復遣越騎校尉薛喬¶
奉詔節其憂哀使歸家治喪一宿便𦵏𦵏訖詣行在所¶
帝見親自寛慰之其見愛重如此¶
陳王志思王植之子遭母憂居喪盡哀因得疾病喜怒¶
<pb:KR3k0013_WYG_267-4b>¶
失常¶
晉扶風武王駿宣帝子有孝行母伏太妃隨兄亮在官¶
駿常涕泣思慕若聞有疾輒憂懼不食或時委官定省¶
新野王歆駿之子謹身履道母臧太妃薨居喪過禮以¶
孝聞¶
齊獻王攸文帝之子景帝無子攸為嗣景帝山陵攸年¶
十歲哀動左右大見稱歎襲封武陽侯奉景獻羊后¶
于别第事后以孝聞及居文帝喪哀毁過禮杖而後起¶
<pb:KR3k0013_WYG_267-5a>¶
左右以稻米乾飯雜理中丸進之攸泣而不受太后自¶
往勉喻曰若萬一加以他疾將復如何宜逺慮深計不¶
可專守一志常遣人逼進飲食後太后有疾既瘳武帝¶
與攸奉觴上壽攸以太后前疾危篤因歔欷流涕帝有¶
愧焉攸侍帝病有憂戚之容時人以此稱歎之攸至性¶
過人有觸其諱者輒泫然流涕雖武帝亦憚之每引之¶
同處必擇言而後發¶
攸子武閔王冏初攸有疾武帝不信遣太醫診候皆言¶
<pb:KR3k0013_WYG_267-5b>¶
無疾及攸薨帝往臨喪冏號踊訴父病為醫所誣詔即¶
誅醫繇是見稱遂得為嗣¶
成都王穎武帝子與齊王冏誅趙王倫迎太子反正穎¶
遂歸鄴遣信與冏别冏大驚馳出送穎至七里澗及之¶
穎住車言别流涕不及時事惟以太妃疾苦形於顏色¶
百姓觀者莫不傾心¶
髙陽元王珪安平獻王孚之子為北中郎將督鄴城守¶
諸軍事泰始中入朝以父孚年髙乞留供養拜尚書遷¶
<pb:KR3k0013_WYG_267-6a>¶
僕射¶
長沙厲王乂武帝子年十五居武帝喪孺慕過禮㑹楚¶
王瑋奔喪諸王皆近路迎之乂獨至陵所號慟以俟瑋¶
武陵忠敬王遵威王晞之子初襲封新寧時年十二受¶
拜流涕哀感左右¶
東安王繇事親孝居喪盡禮¶
宋建平王景素宣簡王宏之子性甚仁厚事母太妃朝¶
夕不違侍養太妃有不安景素傍行蓬髪與人言喣喣¶
<pb:KR3k0013_WYG_267-6b>¶
常傷其情¶
南齊豫章文獻王嶷髙帝第二子居帝喪哀號過度眼¶
耳俱出血¶
祁陽縣侯子範嶷子也有孝性丁所生母憂居喪以毁¶
聞¶
武陵昭王曄髙帝第五子母羅氏從帝淮隂以罪誅曄¶
年四嵗思慕不異成人每慟吐血髙帝勅武帝曰三昧¶
至性如此恐不濟汝可與共住每抑割之三昧曄小字¶
<pb:KR3k0013_WYG_267-7a>¶
也¶
始興王鑑髙帝第十子年八嵗喪所生母號慕過人數¶
日中便至骨立豫章文獻王聞之撫其身嗚咽謂髙帝¶
曰此兒操行異人恐其不濟帝亦悲不自勝¶
衡陽王鈞髙帝第十一子年五嵗所生區貴人病便加¶
慘悴左右依常以五色䬳飴之不肯食曰須待姨差年¶
七嵗出繼衡陽元王見髙帝未拜便涕泗横流高帝執¶
其手曰伯叔父猶父勿怨所以令汝出繼以汝有意堪¶
<pb:KR3k0013_WYG_267-7b>¶
奉烝嘗故耳即敕外如先給通幰車雉尾扇等事事依¶
正王區貴人卒居喪盡禮服闋尫羸骨立登車三上不¶
能升乃止典籖曹道人具以聞武帝即幸鈞邸見之愴¶
然還謂禇蓁曰昨見衡陽猶竒毁損卿可數相撫悦先¶
是貴人以花釵厨子并剪刻錦繡中倒炬鳯凰蓮芰星¶
月之屬賜鈞以為玩弄貴人亡後每嵗時及朔望輒開¶
視再拜哽咽見者皆悲¶
宜都王鏗髙帝第十六子生三歲喪母及有識問母所¶
<pb:KR3k0013_WYG_267-8a>¶
在左右告以早亡便思慕蔬食自悲不識母常祈請幽¶
㝠求一夢見至六嵗遂夢死見一女人云是其母鏗泣¶
向舊左右説容貌衣服事皆如平生聞者莫不歔欷¶
河東王鉉髙帝第十九子年三四嵗帝晝卧纒髪鉉上¶
髙帝腹上弄繩髙帝因以繩賜鉉及喪帝後鉉以寶函¶
盛繩歲時輒開視嗚咽流涕人才至凡而有此一至¶
竟陵王子良武帝第二子帝為贑縣時與裴后不諧遣¶
人般送后還都邑已登路子良時年少在庭前不悦帝¶
<pb:KR3k0013_WYG_267-8b>¶
謂曰汝何不讀書子良曰孃今何處何用讀書帝異之¶
即詔后還縣¶
晉安王子懋武帝第七子年七嵗時母阮淑媛嘗病危¶
篤請僧行道有獻蓮花供佛者衆僧以銅甖盛水漬其¶
莖欲花不萎子懋流涕禮佛曰若使阿姨因此和勝願¶
諸佛令花竟齋不萎七日齋畢花更鮮紅視甖中稍有¶
根鬚當時稱其孝感¶
南海王子罕武帝第十一子母樂容華嘗寢疾子罕晝¶
<pb:KR3k0013_WYG_267-9a>¶
夜禱祈於時以竹為燈纉照夜此纉宿昔枝葉大茂母¶
病亦愈咸以為孝感所致主簿劉鬷及侍讀賀子喬為¶
之賦頌當時以為美談¶
南豐伯穎胄高帝從祖弟赤斧之子遭父喪感脚疾數¶
年然後能行武帝有詔慰勉賜醫藥¶
新呉侯景先高祖從子少遭父敬宗喪有至性帝嘉之¶
梁安成康王秀高祖弟年十二所生母呉太妃亡秀母¶
弟始興王憺時年九嵗並以孝聞居喪累日不進飲太¶
<pb:KR3k0013_WYG_267-9b>¶
祖親取粥授之哀其早孤命側室陳氏並母二子陳亦¶
無子有母徳視二子如親生焉¶
臨川靜惠王宏高祖弟也宏所生母陳太妃寢疾宏與¶
母弟南平元襄王偉侍疾衣不解帶每二宫參問輒對¶
使泣涕及太妃薨水漿不入口者五日髙祖每臨幸慰¶
勉之偉雖奉詔而毁瘠殆不勝喪先是齊末宏避難潛¶
伏與太妃異處每遣參太妃消息或謂宏曰逃難須密¶
不宜往來宏銜淚答曰乃可無我不可於此事蹔廢¶
<pb:KR3k0013_WYG_267-10a>¶
鄱陽忠烈王恢髙祖弟也有孝性初鎮蜀所生費太妃¶
猶停都下後於都不豫恢未之知一夜忽夢還侍疾既¶
覺憂惶便廢寢食俄而都信至太妃已瘳後又有目疾¶
乆廢瞻視有北度道人慧龍得治眼術恢請之既至空¶
中忽見聖僧及慧龍下鍼豁然開朗咸謂精誠所致¶
恢孫宜豐侯修性至孝年十二丁所生徐氏喪自荆州¶
反𦵏中江風前後部伍多致沈溺修抱柩長號血淚俱¶
下隨波搖蕩終得無他𦵏訖因廬墓次先時山中多猛¶
<pb:KR3k0013_WYG_267-10b>¶
獸至是絶跡野鳥馴狎棲宿簷宇武帝嘉之以頒告宗¶
室¶
始興忠武王憺髙祖弟始數嵗所生母呉太妃卒憺哀¶
感傍人後為荆州刺史慈母陳太妃薨水漿不入口六¶
日居喪過禮髙祖優詔勉之使攝州任¶
憺子新喻侯映為淮南太守丁父憂隆冬席地哭不絶¶
聲不嘗穀粒惟飲冷水因患癥結除太子洗馬¶
映弟上黄侯&KR0110;自憺不豫侍疾衣不釋帶言與淚并憺¶
<pb:KR3k0013_WYG_267-11a>¶
薨杖而後起服闋後居太后憂泣血三年¶
桂陽嗣王象髙祖兄子容止閒雅事所生母以孝聞¶
南康簡王績髙祖子為江州刺史丁董淑儀憂居喪過¶
禮髙祖手詔勉之使攝州任固求解職乃徵授安右將¶
軍領石頭戍軍事尋加䕶軍羸瘠弗堪視事¶
績子通理生十旬而績薨至三嵗能言見内人分散涕¶
泣相送通理問其故或曰此簡王宫人喪畢去耳通理¶
便號泣悲不自勝諸宫人喪畢見之莫不傷感為之停¶
<pb:KR3k0013_WYG_267-11b>¶
者三人焉服闋後見高祖又悲泣不自勝高祖為之流¶
涕謂左右曰此兒大必為竒士¶
南海王大臨簡文帝子年十一遭左夫人憂哭泣毁瘠¶
以孝聞¶
義安王大昕&KR0164;文帝子始四嵗母陳夫人卒便哀慕毁¶
顇有若成人及簡文居髙帝喪大昕奉慰嗚咽不能自¶
勝左右見之莫不掩泣¶
西昌侯藻髙祖兄長沙王懿之子懿仕齊為東昏侯所¶
<pb:KR3k0013_WYG_267-12a>¶
害藻常布衣蒲席不食鮮禽非在公庭不聴音樂髙祖¶
每以此稱之¶
呉平侯景髙祖從父弟父崇之為東陽太守遇害景八¶
歲隨父在郡居喪以毁聞¶
景子勵為太子洗馬以母憂去職殆不勝喪每一思至¶
必徒步之墓或遇風雨仆卧中路坐地號慟起而復前¶
家人不能禁景特所鍾愛曰吾百年後其無此子乎使¶
左右節哭服闋除太子中舎人景薨於郢鎮或以路逺¶
<pb:KR3k0013_WYG_267-12b>¶
秘其㓙問以疾漸為辭勵乃奔波届於江夏不進水漿¶
七日廬於墓所親友隔絶會叔父曇下詔獄勵乃率昆¶
弟羣從同詣大理雖門生故吏莫能識之後襲封呉平¶
侯對揚王命悲慟嗚咽傍人亦為隕涕¶
陳鄱陽王伯山文帝子也丁所生母憂居喪以孝聞後¶
主嘗幸吏部尚書蔡徵宅因往弔之伯山號慟殆絶因¶
起為鎮衛將軍仍謂羣臣曰鄱陽王至性可嘉又是西¶
第之長豫章已兼司空其亦須遷太尉未及發詔而伯¶
<pb:KR3k0013_WYG_267-13a>¶
山薨¶
後魏任城康王雲太武帝弟始五歲恭宗薨(太武長子/也文成追)¶
(尊為景穆皇/帝廟號恭宗)號哭不絶聲太武聞之而呼抱之泣曰汝¶
何知而有成人之意後為征東大將軍開府徐州刺史¶
以太妃蓋氏薨表求解任獻文不許雲悲號慟疾乃許¶
之¶
雲子文宣王澄字道鏡少而好學父康王薨澄居喪以¶
孝聞後為征北大將軍定州刺史孟太妃薨居喪毁瘠¶
<pb:KR3k0013_WYG_267-13b>¶
當世稱之¶
澄子東阿文烈公順為太常少卿以父憂去職哭泣嘔¶
血身自負土時年二十五便有白髮免喪抽去不復更¶
生世人以為孝思所致澄初為吏部尚書兼右僕射順¶
後亦為之順上省登階向榻見榻甚故問都令史徐仵¶
起仵起曰此曽經先王坐順即哽塞涕泗交流乆而不¶
能言遂令換之¶
南安王楨景穆之子也性忠謹事母以孝聞高祖賜帛¶
<pb:KR3k0013_WYG_267-14a>¶
千匹以褒之¶
彭城王勰字彥和獻文帝之子生而母潘氏卒其年獻¶
文喪及有所知啓求追服文明太后不許乃毁瘠三年¶
弗參吉慶孝文大竒之¶
臨淮王提為梁州刺史以貪縱削除加罰徙配北鎮乆¶
之提子員外郎穎免冠請解所居官代父邊戍孝文不¶
許¶
提子濟南王昌好文學居父母喪哀號孺慕悲感行人¶
<pb:KR3k0013_WYG_267-14b>¶
昌子彧詔封濟南王為東道行䑓會爾朱榮入雒殺害¶
元氏遂奔於梁及知莊帝踐祚彧以母老請還辭㫖懇¶
切梁武帝惜其人才又難違其意遣其僕射徐勉私勸¶
彧留彧曰死猶願北況於生也乃以禮遣彧性至孝自¶
經違離不進酒肉容貎憔悴見者傷之¶
艾陵伯萇子子華母房氏曾就親人飲食夜還大吐人¶
以為中毒母甚憂懼子華遂掬吐盡噉之其母乃安¶
饒陽男遙京兆王子推之子為左衛將軍宣武初遭所¶
<pb:KR3k0013_WYG_267-15a>¶
生母憂表請解任詔以餘尊所厭不許¶
馮翊王亨年十二恭帝在儲宫引為交友大統末襲父¶
季爵邑千戸授拜之日悲痛不能自勝¶
北齊清河王岳神武從父弟仕魏為京畿大都督元象¶
元年遭母憂去職岳性至孝盡力色養母若疾衣不解¶
帶及遭喪哀毁骨立神武深以憂之每日遣人勞勉¶
宣城郡公叡髙祖弟趙郡王琛之子生三旬而孤為髙¶
祖所愛養於宫中令游娘母之至四歲未嘗識母其母¶
<pb:KR3k0013_WYG_267-15b>¶
則魏華陽公主也有鄭氏者叡母之從母姊妹之女戯¶
語叡曰汝是我姨兒何因倒親游氏叡因問訪遂精神¶
不怡髙祖甚以為怪疑其感疾欲命醫看之叡對曰兒¶
無患苦但聞有所生欲得蹔見髙祖驚曰誰向汝道耶¶
叡具陳本末髙祖命元夫人令就宫與叡相見叡前跪¶
拜因抱頸大哭髙祖甚以悲傷語平秦王歸彥曰此兒¶
天生至孝我兒子無有及者遂為休務一日叡初讀孝¶
經至資於事父輒流涕歔欷十歲喪母髙祖親送叡至¶
<pb:KR3k0013_WYG_267-16a>¶
領軍府為叡發喪舉聲殞絶哀感左右三日水漿不入¶
口髙祖與武明婁皇后殷勤敦譬方漸順㫖居喪盡禮¶
持佛像長齋至於骨立杖而后起髙祖令常山王共卧¶
起日夜説喻之并勅左右不聴進水雖絶清潄午後輒¶
不肯食繇是髙祖食心喚叡同案其見愍惜如此居髙¶
祖喪哭泣嘔血及壯將為婚娶而貎有戚容世宗謂之曰¶
我為爾娶鄭述祖女門閥甚髙汝何所嫌而精神不樂¶
叡對曰自痛孤遺常深膝下之慕方從昬冠彌用感切¶
<pb:KR3k0013_WYG_267-16b>¶
言未卒嗚咽不自勝世宗為之憫然天統中追贈叡父¶
琛假黄鉞母元氏趙郡王妃諡曰貞昭華陽長公主如¶
故有司備禮儀就墓拜授時隆冬盛寒叡跣步號哭面¶
皆破裂嘔血數升及還不堪參謝帝親就第㸔問¶
博陵王濟神武第十二子嘗從文宣巡幸在路忽憶太¶
后遂逃歸帝怒臨以白刃因此驚怳¶
平秦王歸彥高祖族弟嫡母康氏所生母王氏並為太¶
妃善事二母以孝聞(是時南陽王綽兄弟皆呼父為兄兄/嫡母為家家乳母為姊姊婦為妹妹)¶
<pb:KR3k0013_WYG_267-17a>¶
後周邵恵公顥文帝之長兄性至孝居徳皇后喪哀毁¶
過禮徳皇帝與衛可孤戰墜馬顥與數騎奔救乃免顥¶
遂戰没保定初追封焉顥曾孫豳公廣母李氏以廣患¶
彌年憂而成病因此致卒廣居喪更加綿篤及以毁薨¶
世稱母為廣病廣為母死慈孝之道極於一門高祖素¶
服親臨百僚畢集故吏儀同李&KR0182;信等上表論其忠孝¶
其宿志期以窀穸之禮庶存儉約伏願聴許詔從之遂¶
贈本官加太保塟於隴右¶
<pb:KR3k0013_WYG_267-17b>¶
齊王憲所生達步干氏蠕蠕人建徳三年册為齊國太妃¶
憲有至性事親以孝聞太妃舊患風熱屢經發動憲衣¶
不解帶扶持左右憲或東西從役每心驚其母必有疾¶
乃馳使參問果如所慮¶
隋趙王杲煬帝幼子性至孝嘗見帝風動不進膳杲亦¶
終日不食又蕭后當灸杲先請試炷后不許之杲泣請曰¶
后所服藥皆蒙嘗之今灸願聴嘗炷悲咽不已后竟為¶
其停灸繇是尤愛之¶
<pb:KR3k0013_WYG_267-18a>¶
燕王倓元徳太子次子母曰大劉良娣煬帝於諸孫中¶
特所鍾愛良娣早終倓每至忌日未嘗不流涕嗚咽帝¶
繇是益以奇之¶
唐韓王元嘉年十五在潞州聞大妃病便涕泣不食至¶
京發喪哀毁過禮太宗嗟其至性屢慰勉之¶
道王元慶事母以孝聞髙宗顯慶中太妃薨上表請躬¶
修墳塋詔不許之¶
薛王業母終從母賢妃親鞠養之至是迎賢妃出外宅¶
<pb:KR3k0013_WYG_267-18b>¶
事之甚謹同母妹淮陽涼國二公主公主早卒業撫愛其¶
子逾於已子睿宗以業孝友特加親愛¶
信安郡王禕少有志尚事繼母甚謹撫繼母所生弟祗¶
等以友愛稱𤣥宗開元中丁母憂去官起復授瀛州刺¶
史又上表固終喪制許之¶
高平王道立孫涵有名宗室代宗寳應元年初平河朔¶
拜涵左庶子兼中丞河北宣慰使丁母憂起復本官而¶
往每至州縣郵驛公事之外都不發言蔬食飲水席地¶
<pb:KR3k0013_WYG_267-19a>¶
而息使還固請罷官終喪制代宗以其毁瘠許之¶
嗣曹王臯奉太妃鄭氏以孝聞後為衡州刺史時坐小¶
法御史覆訊懼貽太妃憂出則素服入則公服言貌如¶
平常太妃不之知也及為潮州刺史詭詞謂遷官屬楊¶
炎貶官在道知臯事直後炎作相復以為衡州刺史方¶
且以事白太妃因泣下具言非疾不敢有聞其沈密重¶
愼如此比貞元初為江陵尹乃請歸東都祔喪徳宗使¶
中使弔之贈臯父右僕射母鄭氏曹國太妃既𦵏朝於¶
<pb:KR3k0013_WYG_267-19b>¶
京師詔還鎮出東都將以拜墓觀者榮之¶
後唐昭義節度使李嗣昭太祖弟克柔之子在昭義為¶
梁師所圍及莊宗解夾城之圍嗣昭知太祖棄世號踊¶
毁瘠殆不勝喪¶
　¶
　¶
　¶
　册府元龜卷二百六十七¶
