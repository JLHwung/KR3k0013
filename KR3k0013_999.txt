# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:43.731908
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百九十九
<pb:KR3k0013_WYG_999-1a>¶
欽定四庫全書¶
　册府元龜巻九百九十九　宋　王欽若等　撰¶
　　外臣部¶
　　　　入覲　　請求　　互市¶
　　　入覲¶
春秋之義王者無外所以域四海而宅天下也若夫被¶
髮左衽之君旃裘胡貉之長忿鷙怙力荒忽無常正朔¶
所不加政教所不及乃能慕恩信被威徳叩闗而請命¶
<pb:KR3k0013_WYG_999-1b>¶
欵塞而願朝扶服奔走至于闕下稽顙樹領拜于王庭¶
斯盖中國有道太平之嘉運也是以王㑹著篇知周室¶
之隆正㑹為圗覩唐祚之盛雖或迎送煩扵傳置賜與¶
糜扵府帑比夫勞師逺攻其費相萬又烏足稱道哉¶
漢武帝時夜郎侯始倚南越南越已滅還誅反者(謂軍/還而)¶
(誅且/蘭)夜郎遂入朝帝以為夜郎王¶
滇王者其衆萬人南越破後及漢誅且蘭使使者王然¶
于以越破及誅南夷兵威風(風讀/曰諷)諭滇王入朝滇王其¶
<pb:KR3k0013_WYG_999-2a>¶
旁東北勞深靡莫皆同姓相杖未肯聽(杖猶倚也相依/倚為援不聽滇)¶
(王入/朝也)勞莫數侵犯使者元封二年天子發巴蜀兵擊滅¶
勞深靡莫以兵臨滇滇舉國降請置吏入朝¶
宣帝時烏孫公主遣女來至京師學鼓瑟漢遣侍郎樂¶
奉送主女過龜兹龜兹前遣人至烏孫求公主女未還¶
㑹女過龜兹龜兹王留不遣復使使報公主主許之後¶
公主上書願令女比宗室入朝而龜兹王絳賔亦愛其¶
夫人上書言得尚漢外孫為昆弟願與公主女俱入朝¶
<pb:KR3k0013_WYG_999-2b>¶
元康元年遂來朝賀王及夫人皆賜印綬夫人號稱公¶
主賜以車騎旗鼔歌吹數十人綺繡雜繒琦珍凡數千¶
萬(琦音/竒)留且一年厚贈送之後數来朝賀絳賔死其子¶
丞徳自謂漢外孫成哀帝時往來尤數漢遇之亦甚親¶
宻¶
匈奴呼韓邪單于當宣帝時匈奴衰亂呼韓邪之敗也¶
左伊秩訾王為呼韓邪計勸令稱臣入朝事漢從漢求¶
助如此匈奴乃定呼韓邪議問諸大臣皆曰不可匈奴¶
<pb:KR3k0013_WYG_999-3a>¶
之俗本上氣力而下服後(以服後扵/人為下)以馬上戰鬭為國¶
故有威名扵百蠻戰死壯士所有也(言人皆有/此事耳)今兄弟¶
爭國不在兄則在弟雖死猶有威名子孫常長諸國(為/諸)¶
(國之長/帥也)漢雖強猶不能兼并匈奴奈何亂先古之制臣¶
事扵漢卑辱先單于(言忝辱之更/令卑下也)為諸國所笑雖如是¶
而安何以復長百蠻左伊秩訾曰不然強弱有時今漢¶
方盛烏孫城郭諸國皆為臣妾(謂西域諸國為/城郭而居也)自且鞮¶
侯單于以來匈奴日削不能取復(且音子予切/復音扶目切)雖屈強¶
<pb:KR3k0013_WYG_999-3b>¶
扵此未嘗一日安也(屈音其/勿切)今事漢則安存不事則危¶
亡計何以過此諸大人相難久之呼韓邪從其計引衆¶
南近塞¶
甘露二年呼韓邪單于欵五原塞(欵叩/也)願朝三年正月¶
(㑹正旦之/朝賀也)漢遣車騎都尉韓昌迎發過所七郡郡二千¶
騎為陳道上單于正月朝天子於甘泉宫漢寵以殊禮位¶
在諸侯王上贊謁稱藩臣而不名賜以璽綬冠帶衣裳¶
安車駟馬黄金錦綉繒絮使有司道單于先行就邸長¶
<pb:KR3k0013_WYG_999-4a>¶
安宿長平帝自甘泉宿池陽宫帝登長平阪詔單于毋¶
謁其左右當户之羣臣皆得列觀蠻夷君長王侯數萬¶
咸迎扵渭橋下夾道而陳帝登渭橋咸稱萬嵗單于就¶
邸置酒建章宫饗賜單于觀以珍寳詔有司議咸曰聖¶
王之制施徳行禮先京師而後諸夏先諸夏而後夷狄¶
詩云率禮不越遂視既發相士烈烈海外有截陛下聖¶
徳充塞天地光被四表匈奴單于鄉風慕義舉國同心¶
奉琛朝貢自古未之有也單于非正朔所加王者所客¶
<pb:KR3k0013_WYG_999-4b>¶
也禮儀宜如諸侯王稱臣昧死再拜次諸侯王下詔曰¶
盖聞五帝三王禮所不施不及以政今匈奴單于稱北¶
藩臣朝正月朔朕之不逮徳不能宏覆其以客禮待之¶
位在諸侯王上二月單于罷歸遣長樂衛尉髙昌侯忠¶
車騎都尉昌騎都尉虎將萬六千騎送單于單于居幕¶
南保光禄城詔北邊賑榖食郅支單于逺遁匈奴遂定¶
黄龍元年匈奴呼韓邪單于來朝禮賜如初加衣百一¶
十襲錦帛九千疋絮八千斤二月單于歸國以有屯兵¶
<pb:KR3k0013_WYG_999-5a>¶
故不復發騎為送元帝時郅支單于既誅呼韓邪單于¶
且喜且懼上書言曰常願謁見天子誠以郅支在西方¶
恐其與烏孫俱來擊臣以故未得至漢今郅支伏誅願¶
入朝見竟寧元年春正月匈奴呼韓邪單于來朝詔曰¶
匈奴郅支單于背叛禮義既伏其辜呼韓邪單于不忘¶
恩徳鄉慕禮義(鄉讀/曰嚮)復修朝賀之禮願保塞傳之無窮¶
邊陲長無兵革之事其改元為竟寧¶
成帝河平三年匈奴復株絫若鞮單于上書願朝河平¶
<pb:KR3k0013_WYG_999-5b>¶
四年正月遂朝加賜錦綉繒帛二萬疋絮二萬餘斤它¶
如竟寧時¶
元延元年匈奴捜諧若鞮單于為朝二年發行(欲㑹二/年嵗首)¶
(之朝禮故豫/發其國而行)未入塞病死¶
哀帝建平四年匈奴烏珠留若鞮單于復遣使上書願¶
朝五年時哀帝被疾或言匈奴從上游來厭人(㳺猶流/也河水)¶
(從西北來故曰上游也又曰上游亦總/謂地形耳不必係于水也厭音一渉切)自黄龍竟寧時¶
單于朝中國輙有大故(大故謂國/之大䘮)帝繇是難之以問公¶
<pb:KR3k0013_WYG_999-6a>¶
卿亦以為虚費府帑(帑它莾切/又音奴)可且勿許單于使辭去¶
未發黄門郎揚雄上書諫天子寤焉召還匈奴使者更¶
報單于書而許之賜繒帛五十疋黄金十斤單于未發¶
㑹病復遣使願朝明年故事單于朝從名王以下及從¶
者二百餘人單于又上書言䝉天子神靈人民盛壯願¶
從五百人入朝以明天子盛徳帝皆許之¶
元夀二年單于來朝帝以太嵗厭勝所在(厭音一/渉切)&KR0213;之¶
上林苑葡萄宫(&KR0213;止/宿)告之以加敬扵單于(云以敬扵單/于故令止上)¶
<pb:KR3k0013_WYG_999-6b>¶
(林/)單于知之加賜衣三百七十襲錦繡繒帛三萬疋絮¶
三萬斤它如河平時既罷遣中郎將韓况送單于出塞¶
元夀二年正月烏孫大昆彌伊秩靡與單于並入朝¶
後漢光武建武二十年韓人亷斯人蘓馬諟等詣樂浪¶
貢獻光武封蘇馬諟為漢亷斯邑君使屬樂浪郡四時¶
朝謁¶
二十五年烏桓大人率衆内屬詣闕朝貢是年大人來¶
朝(大人謂/渠帥也)¶
<pb:KR3k0013_WYG_999-7a>¶
二十七年封哀牢夷賢栗等為夷長自是嵗嵗朝貢¶
三十年鮮卑大人於仇賁滿頭等率種人詣闕朝賀¶
安帝永初中鮮卑大人燕荔陽詣闕朝賀鄧太后賜燕¶
荔陽王印綬赤車参駕¶
順帝永和元年春正月扶餘王來朝京師帝作黄門鼔¶
吹角抵戲以遣之¶
獻帝建安二十一年匈奴南單于呼厨泉將其名王來¶
朝待以客禮遂留内侍使右賢王去卑撫其國而匈奴¶
<pb:KR3k0013_WYG_999-7b>¶
折節過扵漢舊是時曹公破三郡烏丸還至易水代郡¶
烏丸行單于普富盧上郡烏丸行單于那樓將其名王¶
來賀¶
魏齊王正始六年濊不耐侯舉邑降八年詣闕朝貢詔¶
更拜不耐濊王居處雜在民間四時詣郡朝謁一郡有¶
軍征賦調供給役使遇之如民¶
晉武帝咸寧中馬韓王來朝¶
太康二年辰韓王復來朝貢七年又來¶
<pb:KR3k0013_WYG_999-8a>¶
後魏太武太平真君三年五月行幸隂山北六月仇池¶
楊難當朝扵行宫先是起殿扵隂山北殿成而難當至¶
因曰廣徳焉¶
正平元年伊吾王唐和詣闕太武優寵之待以上客和¶
兄契子元達性果毅有父風與叔父和歸闕俱為上客¶
拜安西將軍晉昌公¶
二年焉耆前部王伊雒朝京師賜以妻妾奴婢田宅牛¶
羊拜上將軍王如故¶
<pb:KR3k0013_WYG_999-8b>¶
隋煬帝大業三年六月啓民可汗來朝帝遣鴻臚卿史¶
祥迎接之¶
五年六月髙昌王麴伯雅來朝¶
七年十二月西面突厥處羅多利可汗來朝上大恱接¶
以殊禮¶
十年突厥啓民可汗率其子咄言立來朝扵東都¶
唐太宗貞觀二年東謝蠻主元深入朝冠烏熊皮冠若¶
今之旄頭以金銀絡額身被毛帔韋皮行縢而着履中¶
<pb:KR3k0013_WYG_999-9a>¶
書侍郎顔師古奏言昔周武王之時天下太平逺國歸¶
欵周史乃集其事為王㑹篇今萬國來朝至如此軰章¶
服實可圗寫今請撰為王㑹圗從之¶
四年九月伊吾城主來朝¶
十二月髙昌王麴文泰來朝禮之甚厚¶
十年十二月吐谷渾河源王來朝¶
十三年十二月吐谷渾主河源郡王慕容諾曷鉢來朝¶
以宗女為宏化郡主以妻之¶
<pb:KR3k0013_WYG_999-9b>¶
二十二年二月以結骨部置堅昆都督府𨽻燕然都䕶¶
以其侯利發失鉢屈阿棧為左屯衛大將軍堅昆都督¶
初結骨未嘗通中國聞鐵勒等咸来内附即遣使頓顙¶
稱臣并獻方物至是其君長遂自入朝見太宗扵天成¶
殿宴之謂羣臣曰往日渭橋斬獲三突厥自謂多功今¶
致此人扵席飜更不以為怪可謂日用而不知邪結骨¶
酣醉歡甚因謂曰臣既一心歸國願授國家官職執笏¶
而還故授以此任幷賚錦帛¶
<pb:KR3k0013_WYG_999-10a>¶
二十三年正月制蕃王分為三蕃以次朝集¶
髙宗以貞觀二十三年五月即位七月于闐王伏闍信¶
來朝¶
顯慶元年八月龜兹王白軻黎布失畢來朝¶
咸亨四年波斯卑路斯自來入朝¶
五年十二月于闐王伏闍雄率其子弟及首領七十餘¶
人來朝并獻方物¶
辛卯波斯王卑路斯來朝¶
<pb:KR3k0013_WYG_999-10b>¶
則天垂拱三年正月于闐王伏闍雄來朝¶
天授三年女國王俄琰兒爾來朝¶
𤣥宗開元二年二月癸巳奚王李大輔等來朝上謂之¶
曰卿等為朕外藩欵誠夙著爰初州屬職貢相仍往縁¶
寄任非才拙扵綏撫因使卿等猜貳頗成阻絶而能不¶
忘本飜然改圗覽所獻書具知至懇大輔將尚縣主失¶
活又遣近親並自邊隅同臻雒邑朕今與卿等相見喜¶
慰良深¶
<pb:KR3k0013_WYG_999-11a>¶
五年奚王李大輔入朝封饒樂郡王¶
七年十一月契丹松漠郡王莎固與永樂公主來朝¶
十一年松漠郡王鬱于入朝仍請婚¶
十三年契丹王邵固來朝從封東嶽詔授左羽林大將¶
軍改封廣化郡王¶
代宗大歴六年十一月文單國王來朝并獻馴象一十¶
有一宰臣等上言曰臣聞春秋二百四十年不紀祥瑞¶
而載異國之朝其在周書亦美西旅之獻盖重其徳化¶
<pb:KR3k0013_WYG_999-11b>¶
及逺天下大同也伏惟寳應元聖文武皇帝陛下以至¶
敬事天地以至孝奉宗祀武功以定大難文徳以懐逺¶
人故舊史未載之邦前王不賔之長聲教所隔言語莫¶
通悠颺南&KR0538;㡬千萬里瞻望中國知有聖人踰海而來¶
歴年方至綿邈重阻奔波載馳黄金飾冠白璫充耳服¶
柔羣象牽致闕前低迴馴擾稽顙屈膝隨萬國而來庭¶
與百獸而率舞如知禮樂之節益盛羽儀之容有以彰¶
仁化元通醇源溥暢至和大順以兆昌期事軼扵軒皇¶
<pb:KR3k0013_WYG_999-12a>¶
跡超扵漢代矣臣等謬塵樞近獲覩洪休伏請宣付史¶
官光昭簡冊手詔荅曰文單逺國自古未賔能瞻八律¶
之風來申重譯之貢君臣入覲嬪御偕朝越海踰山輸¶
琛獻象顧慚薄徳有邁前王此皆宗社効靈上𤣥幽贊¶
卿等寅亮台鼎爕和神人翼致感通無逺不届永言輔¶
弼慶賀良深所請付史官者依¶
　　　請求¶
王者内阜黔首外撫四夷雖蒐狩訓兵體不殺扵神武¶
<pb:KR3k0013_WYG_999-12b>¶
而梯航獻欵嘉來逺而施恵必接以恩信乃得其要領¶
其或告饑饉之灾追和親之好故可示羈縻之義伸賜¶
與之恩至扵借書籍請音樂或假壤土或希援兵盖典¶
制之靡存在撫御而斯得俾夫桀驁以息奢僣不萌有¶
懐感之心無過望之意則可以稽魏絳和戎之利賈誼¶
五餌之術徹三邊之烽警廣函夏之亭毒矣¶
漢武帝時單于遣使遺漢書云南有大漢北有強胡胡¶
者天之驕子也不為小禮以自煩今欲與漢闓(與開/同)大¶
<pb:KR3k0013_WYG_999-13a>¶
闗嵗給遺我米酒萬石稷米五千斛雜繒萬疋則邊不¶
相盜矣¶
元帝初即位呼韓邪單于復上書言民衆困乏詔雲中¶
五原郡轉榖二萬斛以給焉郅支單于自以道逺恐漢¶
擁呼韓邪遣使上書來求侍子¶
後漢光武建武二十六年北匈奴復遣使詣闕貢馬及¶
裘更求和親并請音樂¶
晉元帝大興三年建平夷王向宏向瓂等詣臺求拜除¶
<pb:KR3k0013_WYG_999-13b>¶
尚書郎張亮議夷貊不可假以軍號元帝詔特以宏為¶
折衝將軍瓂平鄉侯並賜以朝服¶
宋文帝元嘉二十七年吐谷渾慕延遣使上表求牽車¶
獻烏丸帽女國金酒器胡王金釧等物太祖賜以牽車¶
南齊武帝永明六年宕昌王使求軍儀及雜伎書詔報¶
曰知須軍儀等九種並非所愛但軍器種甚多致之未¶
易内伎不堪渉逺秘閣圗書例不外出五經集註論語¶
今特勑賜王各一部¶
<pb:KR3k0013_WYG_999-14a>¶
扶南王姓僑(一作橋/音驕)陳如名闍邪跋摩啓曰臣有奴名¶
鳩酬羅委臣逸走别在餘處搆結㓙逆遂破林邑仍自¶
立為王永不恭從違恩負義叛主之奴天不容載伏尋¶
林邑者昔為檀和所破久已歸化天威所被四海彌伏¶
而今鳩酬羅守執奴㓙自專狼強且林邑扶南隣界相¶
接親人是臣奴猶尚逆去朝廷遥逺豈復遵奉此國屬¶
陛下故謹具上啓伏聞林邑頃年表獻間絶便欲永隔¶
朝廷豈有師子坐而安大鼠伏願遣軍將伐㓙逆臣¶
<pb:KR3k0013_WYG_999-14b>¶
亦自効微誠助朝廷翦撲使邊海諸國一時歸伏陛下¶
若欲别立餘人為彼王者伏聽勑旨脫未欲灼然興兵¶
伐林邑者伏願特賜勑在所隨宜以少軍助臣乗天之¶
威殄滅小賊伐惡從善平蕩之日上表獻金五婆羅今¶
輕此使送臣丹誠表所陳啓不盡下情謹附&KR0316;伽仙并¶
其伴口具啓聞伏願愍所啓¶
河東王拾寅子易度侯好星文嘗求星書朝議不給¶
芮芮主求醫工等物武帝詔報曰知須醫及織成錦工¶
<pb:KR3k0013_WYG_999-15a>¶
指南車漏刻並非所愛南方治疾與北土不同織成錦¶
工並女人不堪渉逺指南車漏刻此雖有其器工匠久¶
不復存不副為恨¶
梁武帝大同七年百濟王遣使請湼槃等經義毛詩博¶
士并工匠畫師等勑並給之¶
後魏太武太平真君十一年車師王車夷落遣使琢進¶
薛直上書曰臣亡父僻處塞外仰慕天子威徳遣使奉獻¶
不空於嵗天子降念賜遺甚厚及臣繼立亦不闕常貢天¶
<pb:KR3k0013_WYG_999-15b>¶
子垂矜亦不異前世敢緣至恩輒陳私懇臣國自無諱¶
所攻擊經今八年人庶饑荒無以存活賊今攻臣甚急¶
臣不能自全遂捨國東奔三分免一即日已到焉耆東¶
界思歸天闕幸垂賑救扵是下詔撫慰之開焉耆倉賑¶
給之¶
孝文延興二年八月丙辰百濟國遣使奉表請師伐髙¶
麗¶
太和十七年九月乙亥鄧至王象舒彭遣子舊詣闕表¶
<pb:KR3k0013_WYG_999-16a>¶
求以位授舊詔許之¶
宣武永平元年十月髙昌國王麴嘉遣其兄子私署左¶
衛將軍孝亮奉表來朝仍求内徙乞軍迎援¶
隋文帝開皇中突厥沙鉢畧既為藩附因請獵扵常代¶
之間許之仍遣人賜其酒食沙鉢畧率部落再拜受賜¶
唐髙祖武徳二年九月突厥遣使者莅殺曷薩那可汗¶
扵中書門下省初曷薩那與始畢(王欽若等曰突/厥始畢可汗也)有隙¶
至是聞在長安遣使請殺之髙祖以為疑羣臣諌曰今¶
<pb:KR3k0013_WYG_999-16b>¶
若不與則是存一人而讐一國也後必為患不得已乃¶
從之¶
八年髙麗遣人來學道佛法詔許之¶
太宗貞觀十七年林邑王遣使云為扶南所攻乞師救¶
援太宗曰山有猛獸藜藿為之不採爾為我隣國扶南¶
安敢侵逼此是爾懼自來將無事矣後有使至悉如太¶
宗言¶
髙宗麟徳二年正月丁夘吐蕃遣使來朝請與吐谷渾¶
<pb:KR3k0013_WYG_999-17a>¶
復修和好并請赤水地以為牧野帝不許之¶
則天垂拱二年二月新羅王金政眀遣使請禮記一部¶
并新文章令所司冩吉㓙要禮并於文館詞林採其詞¶
渉規誡者勒成五十卷賜之¶
𤣥宗開元四年奚使乞扵寺觀禮拜及向兩市貨易許¶
之¶
六年十一月丁未阿史特勒僕羅上書訴曰僕羅克吐¶
火羅葉䕶部下管諸國王都督刺史總二百一十二人¶
<pb:KR3k0013_WYG_999-17b>¶
謝颺國王統領兵馬二十萬衆罽賔國王統領兵馬二¶
十萬衆骨吐國王石汗那國王解蘓國王石匿國王悒¶
達國王䕶宻國王䕶時健國王范延國王久越徳建國¶
王勃特山王各領五萬衆僕羅祖父已来並是上件諸¶
國之王蕃望尊重僕羅兄般都泥利承嫡繼襲先蒙恩¶
勑差使持節就本國册立為王然火羅葉䕶積代以來¶
扵大唐忠赤朝貢不絶本國緣接近大食吐蕃東界又¶
是西鎮僕羅兄每徴發部落下兵馬討論擊諸賊與漢¶
<pb:KR3k0013_WYG_999-18a>¶
軍相知聲援應接在扵邊境所以免有侵漁僕羅兄前¶
後屢蒙聖澤媿荷國恩遂發遣僕羅入朝侍衛玉階至¶
願獻忠殉命以為臣妾僕羅至此為不解漢法鴻臚寺¶
不委蕃望大小有不比類流例髙下相懸即奏擬授官¶
竊見石國龜兹并余小國王子首領等入朝元無功効¶
並緣蕃望授三品將軍况僕羅身恃勤本蕃位望與親¶
王一種北䫫大小與諸國王子懸殊却授僕羅四品中¶
郎但在蕃王子弟娑羅門瞿曇金剛龜兹王子白孝順¶
<pb:KR3k0013_WYG_999-18b>¶
等皆數改轉位至諸衛將軍唯僕羅最是大蕃去神龍¶
元年蒙恩勑授左領軍衛翊府中郎將至今經一十四¶
年久被淪屈不蒙准例授職不勝苦屈之甚勑鴻臚卿¶
准例定品秩勿令稱屈¶
七年二月安國王篤薩波提遣使上表論事曰臣篤薩¶
波提言臣是從天主領普天下賢聖皇帝下百萬重草¶
類奴在逺义手胡跪禮拜天恩威相如拜諸天自有安¶
國巳來臣種族相繼作王不絶并軍兵等並赤心奉國¶
<pb:KR3k0013_WYG_999-19a>¶
從比年來被大食賊每年侵擾國土不寧伏乞天恩滋¶
澤救臣苦難仍請勑下突厥施令救臣等臣即統領本¶
國兵馬計㑹翻破大食伏乞天恩依臣所請今奉獻波¶
斯䮫二佛菻繡&KR0586;毺一鬱金香三十斤生石蜜一百斤¶
臣今借紫訖伏乞天恩賜一員三品官又臣妻可敦奉¶
進柘必大&KR0586;毺二繡&KR0586;毺一上皇后如䝉天恩滋澤請¶
賜臣鞍轡器仗袍帶及賜臣妻可敦衣裳粧粉¶
其月戊辰俱宻國王那羅延上表曰臣曽祖父叔兄弟¶
<pb:KR3k0013_WYG_999-19b>¶
等舊來赤心向大國今大食來侵吐火羅及安國石國¶
㧞汗那國並屬大食臣國内庫藏珍寳及部落百姓物¶
並被大食徴稅將去伏望天恩處分大食令免臣國徴¶
稅臣等即得久長守把大國西門伏乞炤臨臣之願也¶
其月庚午康國王烏勒伽遣使上表曰臣烏勒伽言臣¶
是從天主普天皇帝下百萬里馬蹄下草土類奴臣種¶
族及諸胡國舊來赤心向大國不曽反叛亦不侵損大¶
國為大國行禆益士從三十五年來每共大食賊鬬戰¶
<pb:KR3k0013_WYG_999-20a>¶
每年大發兵馬不蒙天恩送兵救助經今六年被大食¶
元率將異宻屈底波領衆軍兵來此共臣等鬭戰臣等¶
大破賊徒臣等兵士亦大死損為大食兵馬極多臣等¶
力不敵也臣入城自固乃被大食圍城以三百抛車傍¶
城三穿大坑欲破臣等城國伏乞天恩知委送多少漢¶
兵來此救助臣苦難其大食只合一百年强盛今年合¶
滿如有漢兵來此臣等必是破得大食今謹獻好馬一¶
波斯駱駞一䮫二如天恩慈澤將賜臣物謂付臣下使¶
<pb:KR3k0013_WYG_999-20b>¶
人將來冀無侵奪¶
八年南天竺國王右武衛大將軍尸利那羅僧伽寳多¶
枝摩為國造寺上表乞寺額勑以歸化為名又上表乞¶
袍帶曰蕃人無識惟將衣帶為重既不賜及豈知優寵¶
勑中書門下南天竺王逺遣朝貢其使却還並湏周旋¶
發遣滿望乃以錦袍金帶魚袋七事賜其使遣之¶
十年三月庚戌波斯國王勃善活遣使獻表乞授一員¶
漢官許之¶
<pb:KR3k0013_WYG_999-21a>¶
十五年吐火羅葉䕶遣使上言曰奴身罪逆不孝慈父¶
身被大食統押應徹天聰頌奉天可汗進旨云大食欺¶
侵我即與你氣力奴身今被大食重稅欺苦實深若不¶
得天可汗救活奴身自活不得國土必遭破散求防守¶
天可汗西門不得伏望天可汗慈憫與奴身多少氣力¶
使得活路又承天可汗處分突厥施可汗云西頭事委¶
你即須發兵除却大食其事若實望天可汗却垂處分¶
奴身緣大食稅急不救得好物奉進望天可汗炤之所¶
<pb:KR3k0013_WYG_999-21b>¶
欲驅遣奴身及須已西方物並請處分奴身一一頭戴¶
不敢怠慢¶
十八年七月癸未命有司寫毛詩禮記左傳文選各一¶
部賜金城公主從其請也¶
十九年康國王烏勒上表請封其子咄曷為曹國王黙¶
啜為米國王許之¶
十九年十一月突厥遣其大臣葛阿黙察之來朝獻馬¶
五十匹謝恩也初突厥苾伽可汗之弟闕特勒死苾伽¶
<pb:KR3k0013_WYG_999-22a>¶
來請巧匠寫其眞詔遣畫工六人往焉既畫工妙絶倫¶
突厥國内未之見者苾伽每觀畫處&KR0821;欷如弟再生悲¶
涕不自勝遂遣察之謝恩且送畫人也¶
二十三年閏十一月日本國遣其臣名代來朝獻表懇¶
求老子經本及天尊像以歸于國發揚聖教許之¶
二十六年六月甲子渤海遣使求寫唐禮及三國志晉¶
書三十六國春秋許之¶
二十九年㧞汗那王阿悉爛逹干上表請改國名𠡠改¶
<pb:KR3k0013_WYG_999-22b>¶
為寧逺國¶
天寳元年五月石國王遣使上表乞授長男那居車鼻¶
施官詔拜大將軍賜一年俸料¶
八載吐火羅葉䕶夫里嘗伽羅遣使來朝獻表曰臣隣¶
境有一胡號曰朅帥居在深山恃其險阻違背聖化親¶
輔吐蕃知勃律地狹人稠無多田種鎮軍在彼糧食不¶
充扵箇失宻市易鹽米然得支濟商旅來往皆著朅帥¶
國過其王遂受吐蕃貨求扵國内置吐蕃城堡捉勃律¶
<pb:KR3k0013_WYG_999-23a>¶
要路自髙仙芝開勃律之後更益兵二千人勃律因之¶
朅帥王與吐蕃乗此虛危將兵擬入臣每憂思一破&KR0495;¶
徒若開得大勃律己東直至闐焉耆卧凉𤓰肅已來吐¶
蕃更不敢停住望安西兵馬來載五月到小勃律六月¶
到大勃律伏乞天恩允臣所奏若不成請斬臣為七段¶
緣箇失宻王向漢忠赤兵馬復多土廣人稠糧食豐足¶
特望天恩賜箇失宻王勑書宣慰賜衣物并寳鈿腰帶¶
使感荷聖恩更加忠赤帝覽表許之¶
<pb:KR3k0013_WYG_999-23b>¶
十二載四月甲戌骨咄國人史難之康丁真表乞度為¶
僧許之¶
徳宗貞元二十年日本國留住學生橘免勢學問僧空¶
海至元和元年正月日本國使判官髙階真入奏前件¶
學士等藝業稍成願歸本國便請與臣同共歸國從之¶
憲宗元和二年正月庚子囘鶻使者請於河南府太原¶
府置摩尼寺三所許之¶
穆宗長慶四年九月甲子靈武節度使李進誠奏吐蕃¶
<pb:KR3k0013_WYG_999-24a>¶
遣使求五臺山圗山在代州多浮圗之跡西戎尚此教¶
故來求之¶
敬宗寳歴元年五月庚辰新羅國王金彦昇奏先在太¶
學生崔利貞金叔貞朴季業四人請放還蕃其新赴朝¶
貢金允夫金立之朴亮之等一十二人請留在宿衛仍¶
請配國子監習業鴻臚寺給資糧從之¶
二年十二月新羅質子金允夫請准舊例中使入蕃便¶
充副使同到本國譯詔書不許但随告使充副使¶
<pb:KR3k0013_WYG_999-24b>¶
文宗太和七年春正月己亥銀青光禄大夫檢校秘書¶
監忽汗都督國王大彛震奏遣學士解楚卿趙孝明劉¶
寳俊三人附謝恩使同中書右平章事髙賞英赴上都¶
學問先遣學生李居正朱承朝髙夀海等三人事業稍¶
成請准例遞乗歸本國許之¶
武宗㑹昌元年八月囘鶻廹於饑求糧食閏九月丁酉¶
詔許賑救囘鶻米二萬石時帝開延英復召宰臣問之¶
陳夷行謂李徳裕曰此借宼兵而資盜糧耳徳裕曰今徴¶
<pb:KR3k0013_WYG_999-25a>¶
兵未集天徳至危若不救此饑人且令三數月安静忽¶
陷却天徳公能獨當其咎否夷行遂黙然而止及徳裕¶
延英從容論奏帝心乃定¶
梁太祖建號契丹阿保機遣使送名馬女口貂皮等求¶
封册梁祖與之書曰朕今天下皆平惟有太原未服卿¶
能長驅精甲徑至新莊為我翦彼&KR0311;讐與爾便行封冊¶
後唐莊宗同光二年十一月己丑幽州李存賢奏契丹¶
林牙求茶藥¶
<pb:KR3k0013_WYG_999-25b>¶
明宗天成二年十月幽州奏契丹王差人持書求碑石¶
欲為其父表其𦵏所¶
三年四月幽州奏得契丹書求覔藥器云要蕃中所有¶
即亦遵副帝曰招懐之道且宜依隨¶
四年十月吐渾首領薛糞堆進狀乞授嵐州刺史上欲¶
許之安重誨諫乃止¶
長興三年二月雲州上言契丹遣使來求果子帝曰契¶
丹雖闕此物亦非彼實然盖當面偵謀宜阻其求但報¶
<pb:KR3k0013_WYG_999-26a>¶
云遣使入朝當有處分¶
三月甲午禮賔使梁進徳自契丹使囘稱契丹王請放¶
前剌舍利還本國¶
七月幽州奏契丹國差梅老乾捺鋪都到州求果子¶
晉王廷裔移鎮定州先是契丹欲以王處直之子威為¶
節度使處直則廷裔之叔祖也處直為養子都所簒時¶
威北走蕃廷蕃納之至是乃遣使諭髙祖云欲使王威¶
襲先人土地如我蕃中之制髙祖荅以中國將校自刺¶
<pb:KR3k0013_WYG_999-26b>¶
史團練防禦使序遷方授旄節請遣威至此任用漸令¶
外進乃合中土舊規王威深怒其見拒使人復報曰爾¶
自諸侯為天子有何階級耶髙祖畏其滋蔓則厚賂力¶
拒其命敵忿稍息遂連升廷裔鎮中山且欲塞其意也¶
　　　互市¶
夫王者之牧四夷也有懐柔之道焉有羈縻之義焉盖¶
所以底寧邊鄙休息中夏者也則互市之設其懐柔羈¶
縻之旨與爰自漢初始建斯議繇是擇走集之地行闗¶
<pb:KR3k0013_WYG_999-27a>¶
市之法通彼貨賄敦其信義歴代遵守斯亦和戎之一¶
術也¶
漢髙祖立趙佗為南粤王使和輯百越(輯與/集同)至髙后時¶
有司請禁闗市鐵器(佗上書言髙后令曰毋予蠻夷外/越金鐵田器馬牛羊即予予牡毋)¶
(與/牝)¶
文帝時匈奴和親與通闗市¶
景帝時復與匈奴和親通闗市¶
武帝時明和親約束厚遇闗市饒給之匈奴自單于以¶
<pb:KR3k0013_WYG_999-27b>¶
下皆親往來長城下匈奴貪尚樂闗市耆漢財物(耆讀/曰嗜)¶
亦通闗市不絶以中之(以闗市中其/意中竹仲切)¶
宣帝時北匈奴見南單于來附懼謀其國故數乞和親¶
又逺驅牛馬與漢合市¶
後漢光武建武中置烏桓校尉於上谷寗城(縣名亦/作寧城)嵗¶
時互市焉¶
明帝永平中北單于欲合市遣使求和親帝冀其交通¶
不復為㓂乃許之¶
<pb:KR3k0013_WYG_999-28a>¶
章帝元和元年武威太守孟雲上言北單于復願與吏¶
人合市詔書聽雲遣驛使迎呼慰納之北單于乃遣太¶
且渠伊莫訾王等驅牛馬萬餘頭來與漢賔客交易諸¶
王大人或前至所在郡縣為設官邸賞賜待遇之¶
安帝永初中鮮卑大人燕荔陽詣闗朝賀鄧太后令止¶
烏丸校尉所居寗城下通胡市¶
獻帝建安中鮮卑素利彌加厥機因烏丸校尉閻柔上¶
貢獻通市是時梁習為并州刺史鮮卑大人育延嘗為¶
<pb:KR3k0013_WYG_999-28b>¶
州所畏而一旦將其部落五千餘騎詣習求互市習念¶
不聽則恐其怨若聽到州下又恐為所畧於是乃許之¶
往與㑹空城中交市遂𠡠郡縣自將治中以下軍往就¶
之¶
魏文帝黄初三年鮮卑軻比能帥落部大人小子代郡¶
烏丸修武盧等三千餘騎驅牛馬七萬餘口交市¶
北燕馮跋時庫莫奚虞出庫真率三千餘落請交市獻¶
馬千疋許之處之於營丘¶
<pb:KR3k0013_WYG_999-29a>¶
梁髙祖天監中河南王休運籌遣使貢獻其地與益州¶
隣常通商賈¶
後魏宣武時西域東域貢其珍物充扵王府又於南垂¶
立互市以致南貨羽毛齒革之屬無逺不至¶
隋煬帝時西域諸蕃多至張掖與中國交市帝令吏部¶
侍郎裴矩掌其事¶
唐髙祖武徳八年吐谷渾欵承風戍各請互市並許之¶
𤣥宗開元二年九月太常少卿姜晦上封請以空名告¶
<pb:KR3k0013_WYG_999-29b>¶
身於六胡州市馬率三十匹馬酬一游擊將軍時廐馬¶
尚少深以為然遂命齎告身三百道往市焉¶
四年奚使乞扵西市貨易許之¶
十五年吐蕃與突厥小殺書將計議同時入㓂小殺并¶
獻其書帝嘉其誠引梅録啜宴扵紫宸殿厚加賞賚仍¶
許於朔方軍西受降城為互市之所¶
肅宗乾元中囘鶻仍嵗來市以馬一匹易絹四十疋動¶
至數萬馬¶
<pb:KR3k0013_WYG_999-30a>¶
代宗大歴八年囘鶻遣赤心領馬一萬疋來求市帝以¶
馬價出扵租賦不欲重困扵民命有司量入計許市六¶
千疋¶
徳宗貞元三年十二月初禁商賈以口馬器械扵党項¶
貨易¶
六年六月囘紇使移職伽達干歸蕃賜馬價絹三十萬¶
疋¶
八年七月給囘紇市馬絹七萬疋¶
<pb:KR3k0013_WYG_999-30b>¶
憲宗元和十年八月以絹十萬疋償囘紇之馬直¶
十一月吐蕃使欵隴州塞請互市許之¶
十二月以絹九萬七千疋償囘紇馬直¶
十一年二月以内庫繒絹六萬疋償囘紇馬直¶
四月以絹二萬五千疋償囘紇馬直¶
穆宗長慶二年二月以絹五萬疋賜囘紇充馬價¶
四月又賜囘紇馬價絹七萬疋¶
十二月以絹八萬疋償囘紇馬直¶
<pb:KR3k0013_WYG_999-31a>¶
文宗太和元年三月内出絹二十六萬疋賜囘紇充馬¶
價¶
六月命中使以絹二十萬疋付鴻臚寺宣賜囘紇充馬¶
價¶
五年六月貶右龍武大將軍李甚為宣州别駕甚子貸¶
囘紇錢一萬一千四百貫不償為囘紇所訴故貶甚因¶
下詔曰如聞頃來京城内衣冠子弟及諸軍使并商人¶
百姓等多有舉諸蕃客本錢嵗月稍深徴索不得致蕃¶
<pb:KR3k0013_WYG_999-31b>¶
客停滯市易不獲及時方務撫安須除舊弊免令受屈¶
要與改更自今以後應諸色人宜除准勑互市外並不¶
得輒與蕃客錢物交闗委御史臺及京兆府切加捉搦¶
仍即作條件聞奏其今日已前所欠負委府縣速與徴¶
理處分¶
開成元年六月淄青節度使奏新羅渤海將到熟銅請¶
不禁斷是月京兆府奏准建中元年十月六日勅諸錦¶
罽綾羅縠繡織成細紬絲布氂牛尾真珠銀銅鐵奴婢¶
<pb:KR3k0013_WYG_999-32a>¶
等並不得與諸蕃互市又准令式中國人不合私與外¶
國人交通買賣婚娶來往又舉取蕃客錢以産業奴婢¶
為質者重請禁之¶
後唐莊宗同光三年八月青州市到黑水蕃馬三十疋¶
明宗天成二年八月新州奏得契丹書乞置互市翼日¶
付中書宣示百官¶
四年四月𠡠㳂邊置塲買馬不許蕃部直至闕下帝自¶
臨馭欲来逺人党項之衆競赴都下賞賜酒食於禁庭¶
<pb:KR3k0013_WYG_999-32b>¶
醉則連袂歌土風以出凡將到馬無駑良並云上進國¶
家雖約其價以給之并計其館糓錫賚每嵗不下五六¶
十萬貫侍臣以為耗蠧中華無出扵此因止之(是年散/騎常侍)¶
(蕭希甫條奏諸蕃貢馬稍多酬賞價倍戎夷無厭/競思興販請却扵邊上置互市只許首領入貢)¶
長興二年五月青州奏黑水瓦兒部至登州賣馬¶
三年七月飛龍使奏囘紇所賣馬瘦弱不堪估價帝曰¶
逺夷交市不可輕阻可以中等估之¶
愍帝應順元年正月雲州張温言契丹在州境互市閏¶
<pb:KR3k0013_WYG_999-33a>¶
正月雲州上言契丹至州界市易¶
二月雲州上言韃靼胡禄末族帳到州界市易¶
末帝清泰元年七月登州言髙麗船一艘至岸管押將¶
盧肵而下七十人入州市易是月雲州言契丹首領述¶
律梅里求互市從之¶
十月青州言髙麗遣人市易¶
二年北面總管言契丹遣人欲為互市其吐渾部族歸¶
舊地從之¶
<pb:KR3k0013_WYG_999-33b>¶
是年雲州言總管報扵州西北野固口與契丹互市從¶
之¶
十二月雲州沙彦珣奏十年前與契丹互市則例¶
三年雲州言契丹石禄牧部族近城市易¶
晉少帝天福八年西京奏契丹遣前青白軍使王從益¶
到京出餘貨斛斗宜破省錢收糴(是時馮暉移鎮靈武/河西羊馬所産易為)¶
(交易朞年得馬五千疋/而蕃部歸心朝議患之)¶
周太祖廣順元年二月命囘紇來者一聽私便交易官¶
<pb:KR3k0013_WYG_999-34a>¶
不禁詰先是囘紇間嵗入貢每行李至闗禁民不得扵¶
蕃人處市易寳貨犯者有刑太祖以為不可至是聽之¶
繇是玉之價直十損七八矣¶
十月涇州言招到蕃部野龍十九族有馬赴市私貨賣¶
　¶
　¶
　¶
　¶
<pb:KR3k0013_WYG_999-34b>¶
　¶
　¶
　¶
　¶
　¶
　¶
　¶
　冊府元龜卷九百九十九¶
