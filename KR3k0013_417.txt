# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:16.212738
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百十七
<pb:KR3k0013_WYG_417-1a>¶
欽定四庫全書¶
　冊府元龜卷四百十七　宋　王欽若等　撰¶
　　将帥部¶
　　　　强明　　徳義　　引咎　　不顧親¶
　　　　受命忘家¶
　　　强明¶
易曰自强不息書曰明作哲蓋强者臨機而有斷明者¶
遭事而不惑况夫折衝邊圉濯清冦戎軍政貴平事機¶
<pb:KR3k0013_WYG_417-1b>¶
尚速故有負英果之略懷讁發之材周知敵情詳辨疑¶
謬俾姦偽之黨畏其聰明&KR0411;虎之師伏其雄毅克貞師¶
律用集茂勲者焉¶
漢項梁舉兵吳中部署豪傑有一人不得官自言梁曰¶
某時喪使公主某事不能辦以故不任公衆乃皆服¶
吳孫韶字公禮為廣陵太守遷鎮北将軍在邊數十年¶
自大帝西征還都武昌韶不進見者十餘年大帝還建¶
業乃得朝覲大帝問青徐諸屯要害逺近人馬衆寡魏¶
<pb:KR3k0013_WYG_417-2a>¶
将帥姓名盡具識之所問咸對身長八尺儀貌都雅大¶
帝歡悦曰吾久不見公禮不圖進益乃爾加領幽州牧¶
假節¶
顧譚代諸葛恪為左節度每省簿書未嘗下籌徒屈指¶
心計盡發疑謬下吏以此服之¶
晉陶侃為荆州刺史都督七州軍事侃在軍四十一載¶
雄毅有權明悟善决斷自南陵迄於白帝數千里中路¶
不拾遺¶
<pb:KR3k0013_WYG_417-2b>¶
後魏賀狄干為北部大人登國初與長孫崇為對明干¶
聴察為人愛敬¶
孟表為南兖州刺史領馬頭太守鎮渦陽齊遣其豫州¶
刺史裴叔業攻圍城中食盡表戮力固守初有一南人¶
自云姓邊字叔珍攜妻息從夀春投表云慕化歸國未¶
及送闕便值叔業圍城表後察叔珍言色頗疑有異即¶
加推覈乃云是叔業姑兒為叔業所遣規為内應所攜¶
妻子並亦假妄表出叔珍於北門外斬之於是人情乃¶
<pb:KR3k0013_WYG_417-3a>¶
安髙祖嘉其誠績封汶陽縣開國伯邑五百户遷征虜¶
将軍濟州刺史¶
唐王忠嗣為河東節度採訪使忠嗣少以勇敢自負及¶
居節制訓練士馬每軍出給士卒軍器必題其姓名於¶
上遺失驗其名以罪之人皆自勸¶
李晟為隴右副元帥臨下明察每理軍必曰某有某勞¶
某能某事雖厮養小善必記主名¶
王鍔為淮南節度使明習薄領善小數以持下吏或有¶
<pb:KR3k0013_WYG_417-3b>¶
奸惡鍔必究之嘗聴理有遺匿名書於前者左右取以¶
授鍔鍔内之鞾中先有他書以雜之及吏退鍔探取他¶
書焚之人信其所以匿名者焚也既歸省所告者異日¶
乃以他事連其所告自因按驗之以譎衆下吏以為神¶
明¶
王沛為海沂密節度使邦實新造人多獷驚沛明法制¶
董師旅軍鎮大理¶
栁公綽為邠寧節度使先時神䇿諸鎮列屯要地未嘗¶
<pb:KR3k0013_WYG_417-4a>¶
肯受節制每窺間為患公綽疏上其弊即詔神䇿諸鎮¶
在其部者邊上有警盡得聴節度使指揮¶
梁謝彦章臨敵御衆則肅然有上将之威每敦陣整旅¶
左旋右抽雖風馳雨驟亦無以喻其迅捷也故當時騎¶
士咸樂為用及其遇害衆皆惜之¶
晉劉處讓授章徳軍節度使處讓勤於公務孜孜求理¶
撫馭吏民不致苛察人甚便之¶
　　　徳義¶
<pb:KR3k0013_WYG_417-4b>¶
夫徳以施惠義以服人君子之道也然而處将兵之任¶
當授鉞之寄甲胄斯擐山立而玉色桴鼓既急有進而¶
無退必出奇而尚詐亦示威而鬭力乃有器識宏逺性¶
質醇茂動不踰禮言必有信體寛仁之度崇㢘讓之風¶
開懷而不疑臨事而必斷用能貞師經武翼主庇民樹¶
厥風聲垂之不朽豈孟子所謂仁義無敵於天下者其¶
是之謂乎¶
楚大夫司馬子反魯宣公十五年夏五月宋人及楚人¶
<pb:KR3k0013_WYG_417-5a>¶
平外平不書此何以書(據上楚鄭/平不書)大其平乎已也(已二/大夫)¶
何大乎其平乎已(據大夫/無遂事)莊王圍宋軍有七日之糧爾¶
盡此不勝将去而歸爾於是使司馬子反乗堙而闚宋¶
城宋華元亦乗堙而出見之(堙距堙上/下城具)司馬子反曰子¶
之國何如華元曰憊矣曰何如(問憊/意也)曰易子而食之析¶
骸而炊之(析破人/骸骨也)司馬子反曰嘻甚矣憊雖然(雖如/所言)吾¶
聞之也圍者(古有見/圍者)柑馬而秣之(秣者以粟置馬口中/柑者以木銜其口不)¶
(使令食粟/示有積蓄)使肥者應客(示飽/食也)是何子之情也(猶曰何/太露情)華¶
<pb:KR3k0013_WYG_417-5b>¶
元曰吾聞之君子見人之厄則矜之(矜閔/也)小人見人之¶
厄則幸之(幸僥/也)吾見子之君子也是以吿情於子也司¶
馬子反曰諾(諾者受/語辭)勉之矣(勉猶努力使/努力堅守之)吾軍亦有七¶
日之糧爾盡此不勝将去而歸爾揖而去之反於莊王¶
(反報於/莊王)莊王曰何如司馬子反曰憊矣曰何如曰易子¶
而食之析骸而炊之莊王曰嘻甚矣憊雖然(雖已/憊)吾今¶
取此然後而歸爾(意未/足也)司馬子反曰不可臣已告之矣¶
軍有七日之糧爾莊王怒曰吾使子往視之子曷為告¶
<pb:KR3k0013_WYG_417-6a>¶
之司馬子反曰以區區之宋(區區/小貌)猶有不欺人之臣可¶
以楚而無乎是以告之也莊王曰諾(先以諾受/絶子反語)舍而止¶
(更命築舍而/止示無去計)雖然(雖宋已知/我糧短)吾猶取此然後歸爾(欲徵/糧待)¶
(勝/也)司馬子反曰然則君請處於此臣請歸爾莊王曰子¶
去我而歸吾孰與處於此吾亦從子而歸爾引師而去¶
之故君子大其平乎已也¶
晉大夫郤獻子将中軍魯成公二年春晉伐齊及衛地¶
韓獻子将斬人郤獻子馳将救之既至則斬之矣郤子¶
<pb:KR3k0013_WYG_417-6b>¶
使速以徇告其僕曰吾以分謗也六月獻子追及齊君¶
逢丑父使公下如華泉取飲鄭周父御左車宛茷為右¶
載齊侯以免(左軍/副車)韓厥獻丑父郤獻子将戮之呼曰自¶
今無有代其君任患者有一於此將為戮乎郤子曰¶
人不難以死免其君我戮之不祥赦之以勸事君者乃¶
免之¶
荀吳帥師伐鮮虞圍鼓(荀吳穆子也鼓白狄之别/鉅鹿下曲陽縣有鼓聚)鼔人¶
或請以城叛穆子弗許左右曰師徒不勤而可以獲城¶
<pb:KR3k0013_WYG_417-7a>¶
何故不為穆子曰吾聞諸叔向曰好惡不愆民知所適¶
事無不濟(愆過也/適歸也)或以吾城叛吾所甚惡也人以城來¶
吾獨何好焉賞所甚惡若所好何(無以復/加所好)若其弗賞是¶
失信也何以庇民力能則進否則退量力而行吾不可¶
以欲城而邇姦所喪滋多使鼔人殺叛人而繕守備圍¶
鼓三月鼓人或請降使其民見曰猶有食色姑修而城¶
軍吏曰獲城而弗取勤民而頓兵何以事君穆子曰吾¶
以事君也獲一邑而教民怠将焉用邑邑以賈怠不如¶
<pb:KR3k0013_WYG_417-7b>¶
完舊(完猶/保守)賈怠無卒(卒盡/也)棄舊不祥鼓人能事其君我¶
亦能事吾君率義不爽(爽差/也)好惡不愆城可獲而民知¶
義所(知義所在也荀吳必/其能獲故因以示義)有死命而無二心不亦可乎¶
鼓人告食竭力盡而後取之克鼓而反不戮一人以鼔¶
子鳶鞮歸(鳶鞮鼓/君名也)¶
趙襄子率師伐中牟圍未合而城自壞者十堵襄子擊¶
金而退士軍吏曰君誅中牟之罪而城自壞者是天助¶
也君曷為去之襄子曰吾聞之於叔向曰君子乗人於¶
<pb:KR3k0013_WYG_417-8a>¶
利不迫人於險使之城成而後攻中牟聞其義乃請降¶
後漢馮異為偏将軍每勅力士非交戰受敵常行諸營¶
之後相逢引車避由是無争道變鬭¶
馬騰為前将軍北備胡寇東備白騎待士進賢矜救民¶
命三輔甚安愛之¶
蜀諸葛亮為丞相出師祁山隴西南安二郡應時降圍¶
天水拔冀城虜姜維驅略士女數千人還蜀人皆賀亮¶
顔色愀然有慽容謝曰普天之下莫非漢民國家威力¶
<pb:KR3k0013_WYG_417-8b>¶
未舉使百姓困於豺狼之吻一夫有死皆亮之罪以此¶
相賀能不為愧¶
趙雲為偏将軍領桂陽太守伐趙範範寡嫂曰樊氏有¶
國色範欲以配雲雲辭曰相與同姓卿兄猶我兄固辭¶
不許時有人勸雲納之雲曰範迫降耳心未可測天下¶
女不少遂不取範果逃走雲無纎介¶
吳陸抗為立節中郎将與諸葛恪換屯柴桑抗臨去皆¶
更繕完城圍葺其牆屋居廬桑果不得妄敗恪入屯儼¶
<pb:KR3k0013_WYG_417-9a>¶
然若新而恪柴桑故屯頗有毁壞深以為慚抗後為大¶
将軍領益州牧都督信陜西陵夷道樂鄉公安諸軍事¶
與晉羊祜推僑札之好抗嘗遺祜酒祜飲之不疑抗有¶
疾祜饋之藥抗亦推心服之於時以為華元子反復見¶
於今(一曰羊祜既歸増修徳信以懷吳人抗每告其邊/戍曰彼専為徳我専為暴是不戰而自服也各保)¶
(分界無求細益而已於是吳晉之間餘糧棲畝而不犯/牛馬逸而入境可宣告而取也沔上獵吳獲晉人先傷)¶
(者皆送而相還抗嘗疾求藥于祜祜以成合與之曰此/上藥也近始自作未及服以君疾急故相致抗得而服)¶
(之諸将或諫抗不答孫皓聞二境交和以詰於抗抗曰/夫一邑一鄉不可以無信義之人而况大國乎臣不如)¶
<pb:KR3k0013_WYG_417-9b>¶
(是正足以彰其徳耳於祜無傷/也或以祜抗為失臣節兩譏之)¶
程普為裨将軍先主諸将普最年長時人皆呼程公性¶
好施與喜士大夫¶
孫皎為征虜将軍督夏口兵候常獲魏邊将吏美女以¶
進皎皎更其衣服送還之下令曰今欲所誅者曹氏其¶
百姓何罪自今以往不得擊其老弱¶
吕蒙為偏将軍與成當宋定徐顧屯次比近三将死子¶
弟幼弱大帝悉以兵并䝉固辭陳啓顧等皆勤勞國事¶
<pb:KR3k0013_WYG_417-10a>¶
子弟雖小不可廢也書三上帝乃聴蒙於是又為擇師¶
使輔導之其操心率直如此¶
吾粲字孔休為叅軍校尉黄武元年與吕範賀齊等俱¶
以舟師拒魏将曹休於洞口值天大風諸船綆紲斷絶¶
漂沒渚岸為魏軍所獲或覆沒沈溺其大船尚存者水¶
中生人皆攀縁號呼他吏士恐船傾沒皆以戈矛撞擊¶
不受粲與黄淵獨令船人以承取之左右以為船重必¶
敗粲曰船敗當俱死耳人窮奈何棄之粲淵所活者百¶
<pb:KR3k0013_WYG_417-10b>¶
餘人¶
凌統為偏将軍時有薦同郡盛暹於大帝者以為梗槩¶
大節有過於統帝曰且令如統足矣後召暹夜至時統¶
已卧聞之攝衣出門執其手以入其愛善不害如此雖¶
在軍旅親賢接士輕財重義有國士之風¶
晉羊祜為衛将軍時武帝将有滅吳之志以祜為都督¶
荆州諸軍事假節散騎常侍衛将軍如故祜率營兵出¶
鎮南夏開設庠序綏懷逺近甚得江漢之心與吳人開¶
<pb:KR3k0013_WYG_417-11a>¶
布大信降者欲去皆聴之祜以孟獻營虎牢而鄭人懼¶
晏弱城東陽而萊子服乃進據險要開建五城收膏腴¶
之地奪吳人資石城以西盡為晉有吳自是前後降者¶
不絶乃増修徳信以懷柔初附慨然有吞吳之心每與¶
吳人交兵尅日方戰不為掩襲之計将帥有欲進譎詐¶
之䇿者輒飲以醇酒使不得言人有掠吳二兒為俘者¶
祜遣送還其家後吳将夏祥邵顗等來降二兒之父亦¶
率其屬與俱吳将陳尚藩景來寇祜追斬之美其死節¶
<pb:KR3k0013_WYG_417-11b>¶
而厚加殯斂景尚子弟迎喪祜以禮遣還吳将鄧香掠¶
夏口祜募生縳香既至宥之香感其恩率部曲而降祜¶
出軍行吳境刈穀為糧皆計所侵送絹償之每會衆江¶
沔遊獵常止晉地若禽獸先為吳人所傷而為晉兵所¶
得者皆封還之於是吳人翕然悦服稱為羊公不之名¶
也祜與陸抗相對使命交通抗稱祜之徳量雖樂毅諸¶
葛孔明不能過也¶
杜預為鎮南大将軍身不跨馬射不穿札而每任大事¶
<pb:KR3k0013_WYG_417-12a>¶
輒居将率之列結交接物恭而有禮問無所隠誨人不¶
倦敏於事而慎於言¶
劉𢎞為鎮南大将軍荆州刺史時天下大亂𢎞専督江¶
漢河間王顒使張光為順陽太守衛展説𢎞曰彭城王¶
前東奔有不善之言張光太宰腹心宜斬光以明向背¶
𢎞曰宰輔得失豈張光之罪危人自安君子弗為也展¶
深恨之¶
陶侃為都督荆江雍梁交廣益寧八州諸軍事荆州刺¶
<pb:KR3k0013_WYG_417-12b>¶
史季年懷止足之分不與朝權未亡一年欲遜位歸國¶
佐吏等苦留之及疾篤将歸長沙軍資器仗牛馬舟船¶
皆有定簿封印倉庫自加管鑰以付王愆期然後登舟¶
朝野以為美談将出府門顧謂愆期曰老子婆娑正坐¶
諸君輩¶
宋蒯恩行叅軍龍驤将軍時髙祖北伐留恩侍衛世子¶
命朝士與之交恩益自謙損與人語嘗呼位官而自稱¶
為鄙人撫待士卒甚有紀綱衆咸親附之¶
<pb:KR3k0013_WYG_417-13a>¶
劉懷慎為中領軍征虜将軍雖名位轉優而恭恪愈至¶
每所之造位任不踰已者皆束帶門外下車其謹退類¶
如此¶
黄回為龍驤将軍後廢帝元徽初桂陽王休範為逆回¶
以屯騎校尉領軍𨽻蕭道成於新亭創詐降之計回見¶
休範可乗謂張敬兒曰卿可取之我誓不殺諸王敬兒¶
即日斬休範事平轉回驍騎将軍加輔師将軍進爵為¶
侯¶
<pb:KR3k0013_WYG_417-13b>¶
梁鄧元起為左将軍益州刺史時劉季連拒守元起尅¶
之城内財寳無所私勤䘏民事口不論財色性本能飲¶
酒至一斛不亂及是絶之蜀士翕然稱之¶
韋叡為輔國将軍所至頓舍修立館宇籓籬牆壁皆應¶
準繩¶
陳魯悉達為安左将軍江州刺史悉達雖仗氣任俠不¶
以富貴驕人¶
後魏慕容白曜為征南大将軍攻宋無鹽等戍一旬之¶
<pb:KR3k0013_WYG_417-14a>¶
内頻拔四城威震齊土斗城不降白曜忿之縱兵凌城¶
殺數百人宋将房崇吉夜遁白曜撫慰其民無所殺戮¶
百姓懷之獲崇吉母妻待之以禮白曜雖在軍旅而接¶
待人物寛和有禮所獲崇言母妻申纂婦女皆别營安¶
置不令士卒喧雜¶
張讜為平逺将軍東徐州刺史讜性通開篤於撫恤青¶
齊之士雖疏族末姻咸相敬視李敷李訢等寵要勢家¶
亦推懷陳欵無所顧避畢衆敬等皆敬重之髙允之徒¶
<pb:KR3k0013_WYG_417-14b>¶
亦相器待¶
陳忻為驃騎大将軍與韓雄里門姻婭少相親昵俱總¶
兵境上三十餘載每有禦捍二人相赴常若影響故得¶
數對勍敵而常保功名雖並有武力至於攙强射中忻¶
不如雄散財施惠得士衆心則雄不如忻¶
王羆為驃騎大将軍鎮華州時闗中大饑徵税民間穀¶
食以供軍費或隠匿者令遞相告多被篣捶以是人有¶
逃散唯羆信著於人莫有隠者得粟不少諸州而無怨¶
<pb:KR3k0013_WYG_417-15a>¶
讟¶
唐李靖為行軍總管既尅江陵降蕭銑時諸軍咸云銑¶
之将帥與官軍拒戰罪狀既重請籍沒其家以賞将士¶
靖曰王者之師義存弔伐百姓既受驅迫拒戰豈有所¶
願且犬吠非其主無容同叛逆之科此蒯通所以免大¶
戮於漢祖也今新定荆郢宜𢎞寛大以慰逺近之心降¶
而籍之恐非救焚拯溺之義但恐自此以南城鎮各堅¶
守不下非計之善於是遂止江漢之城聞之莫不爭下¶
<pb:KR3k0013_WYG_417-15b>¶
契苾何力太宗征遼時為前軍總管次白崖城為賊所¶
圍被矟中腰瘡重疾甚太宗自為傅藥及拔賊城勅求¶
傷之者髙突勃付何力令自殺之何力奏言犬馬猶為¶
其主况於人乎彼為其主致命冒白刃而刺臣者是義¶
勇也本不相識豈是仇讐遂捨之¶
劉昌為涇原節度使初至平凉劫盟之所收亡歿将士¶
骸骨令聚而埋&KR0287;之因感夢於昌有媿謝之意¶
梁劉鄩唐末刺淄州署行軍司馬及韓全誨矯詔徵天¶
<pb:KR3k0013_WYG_417-16a>¶
下兵鄩以偏師陷兖州一夕而定軍城晏然市民無擾¶
太祖命大将葛從周攻之時從周為節度使領兵在外¶
州城為鄩所據家屬悉在城中鄩善撫其家移就外第¶
供給有禮升堂拜從周之母及從周攻城鄩以板輿請¶
母登城母告從周曰劉将軍待我甚至不異于兒新婦¶
已下並不失所劉将軍與爾各為其主爾其察之從周¶
歔欷而退¶
晉張希崇自小校正授節旄官至開府儀同三司檢校¶
<pb:KR3k0013_WYG_417-16b>¶
太尉素樸厚尤嗜書莅事餘手不釋卷不好酒樂不畜¶
姬僕祁寒盛暑必儼其衣冠厮養之輩未嘗聞褻慢之¶
言¶
　　　引咎¶
虎兕出匣守者之過師律否臧咎将誰執其有處萬夫¶
之長當閫外之寄失先人之志貽脱輻之凶或督攝過¶
嚴頗致攜畔或號令不振動為糾紛或固守而靡終或¶
屢動而無狀謀慮非逺悔吝斯至而能露章自劾素服¶
<pb:KR3k0013_WYG_417-17a>¶
請吏乞還旄節願上印綬不尤人而求免惟責已以負¶
媿復有庭辯主帥之直獨當偏伍之罪不以讒口而怨¶
上不以私憾而害公靡蠆芥於厥心但感歎而内訟至¶
或夙負英略克集元勲猶恨夫昧過之未能致國之有¶
難非忠義慷慨同體盡節之士疇能議論至此哉¶
晉大夫荀林父魯宣公十二年夏六月乙夘林父帥師¶
及楚子戰于邲晉師敗績師歸桓子請死(桓子林/父諡)晉侯¶
使復其位¶
<pb:KR3k0013_WYG_417-17b>¶
秦蒙恬始皇時為内史始皇使恬将三十萬衆北伐戎¶
狄收河南築長城因地形用制險塞起臨洮(屬隴/西)至遼¶
東延袤萬餘里及二世立遣使者令恬曰君之過多矣¶
而卿弟毅有大罪法及内史恬曰自吾先人及至子孫¶
積功信於秦三世矣今臣将兵三十餘萬身雖囚繫其¶
勢足以倍叛能自知必死而守義者不敢辱先人之教¶
以不忘先王也凡臣之言非以求免于咎也将以諫而¶
死願陛下為萬民思從道也使者曰臣受詔行法于将¶
<pb:KR3k0013_WYG_417-18a>¶
軍不敢以将軍言聞上也恬喟然太息曰我何罪於天¶
無過而死乎良久徐曰恬罪固當死矣起臨洮屬之遼¶
東城壍萬餘里此其中不能無絶地脈哉此乃恬之罪¶
也¶
後漢鄧禹光武時為大司徒與車騎将軍鄧宏擊赤眉¶
遂為所敗衆皆死散禹獨與二十四騎還詣宜陽謝上¶
大司徒梁侯印綬¶
魏朱靈字文博太祖既平冀州遣靈将新兵五千人騎¶
<pb:KR3k0013_WYG_417-18b>¶
千匹守許南太祖戒之曰冀州新兵數承寛緩暫見齊¶
整意尚怏怏卿名先有威嚴善以道寛之不然即有變¶
靈至陽翟中郎将程昂等果反即斬昂以狀聞太祖手¶
書曰兵中所以為危險者外對敵國内有奸謀不測之¶
變昔鄧禹中分光武軍西行而有宗歆馮愔之難後将¶
二十四騎還雒陽禹豈以是減損哉來書懇惻多引咎¶
過未必如所云也¶
鍾繇為侍中守司隸校尉持節督關中諸軍時詔徴¶
<pb:KR3k0013_WYG_417-19a>¶
河東太守王邑邑以天下未定心不願徵而吏民亦戀¶
邑郡掾衛固及中郎将范先等各詣繇求乞邑而詔已¶
下拜杜畿為太守畿已入界繇不聴先等促邑交符邑¶
佩印綬徑從河北詣許自歸繇時治在雒陽自以威禁¶
失督司之法乃上書自劾曰臣前上言故鎮北将軍領¶
河東太守安陽亭侯王邑巧辟治官犯突科條事當推¶
劾檢實奸詐被詔書當如所糾以其歸罪故加寛赦又¶
臣上言吏民大小各懐顧望謂邑當還拒太守杜畿今¶
<pb:KR3k0013_WYG_417-19b>¶
皆反悔共迎畿之官謹按文書臣以空虚被蒙拔擢入¶
充近侍兼典機衡忝膺重任總統偏方既無徳以惠民¶
物又無威刑以檢不恪至使邑違犯詔書郡掾衛固誑¶
迫吏民訴訟之言交驛道路漸失其禮不䖍王命今雖¶
反悔醜聲流聞咎皆由繇威刑不攝今臣疾病前後歴¶
年氣力日微尸素重禄曠廢職任罪明法正謹按侍中¶
守司隸校尉東武亭侯鍾繇幸得蒙恩以斗筲之才仍¶
見拔擢顯從近密銜命督使明知詔書深疾長吏政教¶
<pb:KR3k0013_WYG_417-20a>¶
寛弱檢下無刑久病淹滯衆職荒頓法令失張邑雖違¶
科當必繩正法既舉文書操彈失理至乃使邑逺詣闕¶
庭隳忝使命挫傷爪牙而固誑迫吏民拒畿連月今雖¶
反悔犯順失正海内兇赫罪一由繇威刑闇弱又繇久¶
病不任所職非繇大臣所當宜為繇輕慢憲度不畏詔¶
令不與國同心為臣不忠無所畏忌大為不敬又不承¶
用詔書奉詔不謹又聰明蔽塞為下所欺弱不勝任數¶
罪謹以劾臣請法車徵詣廷尉治繇罪大鴻臚削爵土¶
<pb:KR3k0013_WYG_417-20b>¶
臣久嬰篤疾涉夏盛劇命縣呼吸不任部官輒以文書¶
付功曹從事焉適議免冠徒跣伏須罪誅詔不聴¶
蜀諸葛亮後主時為丞相率軍出祁山使叅軍馬謖督¶
諸軍在前與魏将張郃戰於街亭謖違亮節度大為郃¶
所破亮戮謖以謝衆上疏曰臣以弱才叨竊非據親秉¶
旄鉞以屬三軍不能訓章明法臨事而懼至有街亭違¶
命之闕箕谷不戒之失咎皆在臣授任無方臣明不知¶
人恤事多闇春秋責帥臣職是當請自貶三等以督厥¶
<pb:KR3k0013_WYG_417-21a>¶
咎於是以亮為右将軍行丞相事所總統如前是時或¶
勸亮更發兵者亮曰大軍在祁山箕谷皆多於賊而不¶
能破賊為賊所破者則此病不在兵少也在一人耳今¶
欲減兵省将明罰思過校變通之道於将來若不能然¶
者雖兵多何益自今已後請有忠慮於國但勤攻吾之¶
闕則事可定賊可死而功可蹻足而待矣於是考微勞¶
甄烈壯引咎責躬布所失於天下厲兵講武以為後圖¶
戎士練簡民忘其敗矣¶
<pb:KR3k0013_WYG_417-21b>¶
晉虞潭成帝時為吳興太守蘇峻叛加潭督三吳晉陵¶
宣城義興五部軍事會王師敗績大駕逼遷潭勢弱不¶
能獨振乃固守以俟四方之舉會陶侃等下潭與郄鑒¶
王舒協同義舉侃等假潭節監揚州浙江西軍事潭率¶
衆與諸軍并勢東西掎角遣督䕶沈伊距管商于吳縣¶
為商所敗潭自貶還節尋而峻平¶
王章為将軍當蘇峻之役庾亮輕進失利司馬殷融詣¶
陶侃謝曰将軍為此非融等所裁章至曰章自為之将¶
<pb:KR3k0013_WYG_417-22a>¶
軍不知也侃曰昔殷融為君子王章為小人今王章為¶
君子殷融為小人¶
庾亮為中書令蘇峻叛詔假亮節都督征討諸軍事戰¶
敗乗小船西奔陶侃至尋陽既有憾于亮議者咸謂侃¶
欲誅執政以謝天下亮甚懼及見侃引咎自責風止可¶
觀侃不覺釋然峻平成帝幸温嶠舟亮得進稽顙鯁噎¶
詔羣臣與亮俱外御坐亮明日又泥首謝罪乞骸骨欲¶
闔門投竄山海帝遣尚書侍中手詔慰諭曰此社稷之¶
<pb:KR3k0013_WYG_417-22b>¶
難非舅之責也後為都督江荆豫益梁雍六州諸軍事¶
亮以石勒新死有平中原之志乃上疏請行而便欲遷¶
鎮會寇陷邾城毛寳赴水而死亮陳謝自貶三等行安¶
西将軍有詔復位¶
褚裒康帝時為征討大都督遣徐龕伐沛龕為石遵将¶
李菟所敗死傷大半裒以春秋責帥授任失所威略虧¶
損上疏自貶以征北将軍行事求留鎮廣陵詔以偏師¶
之責不應引咎逋寇未殄方鎮任重不宜貶降使還鎮¶
<pb:KR3k0013_WYG_417-23a>¶
京口解征討都督¶
桓冲孝武時為車騎将軍鎮江陵時苻堅遣其将苻融¶
寇樊鄧石越寇魯陽姚萇寇南鄉韋鍾寇魏興所在陷¶
沒冲遣江夏相劉奭南中郎将朱序擊之而奭畏懦不¶
進序又為賊所擒冲深自咎責上疏送章節請解職不¶
許¶
桓豁為征西大将軍及苻堅陷仇池豁以新行魏興太¶
守督䕶梁州五郡軍事戍梁州堅陷涪城梁州刺史楊¶
<pb:KR3k0013_WYG_417-23b>¶
亮益州刺史周仲孫並委戍奔潰豁以威略不振所在¶
覆敗上疏陳謝固辭不拜開府¶
謝𤣥為都督徐兖青司冀幽并七州軍事𤣥破苻堅後¶
威振河北所至皆降𤣥欲令豫州刺史朱序鎮梁國𤣥¶
住彭城北固河上西援洛陽内藩朝廷朝議以征役既¶
久宜置戍而還使𤣥還鎮淮隂序鎮夀陽會翟遼據黎¶
陽叛執滕恬之又太守張願舉郡叛河北騷動𤣥自以¶
處分失所上疏送節盡求解所職詔慰勞令且還鎮淮¶
<pb:KR3k0013_WYG_417-24a>¶
隂以朱序代鎮彭城𤣥既還遇疾上疏解職詔書不許¶
𤣥又自陳既不堪攝職慮有曠廢詔又使移鎮東陽軍¶
宋張永前廢帝時為都督會稽東陽臨海永嘉新安五¶
郡諸軍事永以北討失律固求自貶降號左将軍¶
南齊王洪範為青冀二州刺史啓求侵魏得黄郭鹽倉¶
等數戍後遇敗覆死傷塗地深自咎責乃於謝禄山南¶
除地廣設茵席殺三牲招戰亡者魂祭之人人呼名躬¶
自沃酬仍慟哭不自勝因發病而亡¶
<pb:KR3k0013_WYG_417-24b>¶
梁王茂從髙祖義師平建康為領軍将軍羣盜之燒神¶
虎門也茂率所領到東掖門應赴為盜所射茂躍馬而¶
進羣盜反走茂以不能式遏奸盜自表解職優詔不許¶
王國珍為征虜将軍南秦梁二州刺史會梁州長史夏¶
侯道遷以江州降魏國珍步道出魏興将襲之不果遂¶
留鎮焉以無功累表請解髙祖弗許改封宜陽縣侯¶
後魏江陽王繼為平北将軍鎮攝舊都髙車酋帥樹者¶
擁部民叛詔繼都督北討諸軍事自懷朔已東悉稟繼¶
<pb:KR3k0013_WYG_417-25a>¶
節度孝文車駕北巡至鄴而髙車悉降常朔清定繼以¶
髙車擾叛頻表請罪孝文優詔諭之¶
穆羆為征東将軍時西河胡叛羆欲討之而離石都将¶
郭雒頭拒違不從羆遂上表自劾以威不攝下請就刑¶
戮孝文乃免雒頭官¶
劉昶為都督吳越楚彭城諸軍事義陽拒守不克昶乃¶
班師太和九年孝文在彭城昶至入見昶曰臣奉勑専¶
征尅殄凶醜徒勞士馬久淹嵗時有損威靈伏聴斧鉞¶
<pb:KR3k0013_WYG_417-25b>¶
孝文曰朕之此行本無攻守之意正欲伐罪弔民宣威¶
布徳二事既暢不失其本朕亦無尅而還豈但卿也¶
夏侯道遷初為齊輔國将軍歸國拜驍騎将軍隨王肅¶
至夀春棄戍南叛入梁為征虜将軍莊丘黑長史及黑¶
死隂圖歸順自南鄭來朝京師引見于太極東堂免冠¶
徒跣謝曰臣往日歸誠誓盡心力超蒙奨擢灰殞匪報¶
但比在夀春遭韋瓚之酷申控無所致此猖狂是段之¶
來希酬昔遇勲微恩重有靦心顔宣武曰卿建為山之¶
<pb:KR3k0013_WYG_417-26a>¶
功一蕢之玷何足謝也¶
辛纂為荆州司馬東道行臺孝莊永安二年元顥乗勝¶
卒至城下爾朱世隆狼狽退還城内空虚遂為顥擒及¶
莊帝還宫纂謝不守之罪帝曰於時朕亦北巡東中不¶
守豈卿之過¶
後周于謹初仕後魏為積射将軍隨廣陽王元深征鮮¶
于修禮停軍中山侍中元晏言于靈太后曰廣陽王以¶
宗室之重受律専征今乃盤桓不進坐圖非望又有于¶
<pb:KR3k0013_WYG_417-26b>¶
謹者智略過人為其謀主風塵之隙恐非陛下純臣矣¶
靈太后詔于尚書省門外立榜募能獲謹者許重賞謹¶
聞之乃謂廣陽王曰今女主臨朝取信讒佞脱不明白¶
殿下素心便恐禍至謹請束身詣闕歸罪有司披露心¶
腹深遂許之謹遂到榜下曰吾知此人衆共詰之謹曰¶
我即是也有司以聞靈后引見之大怒謹備述廣陽忠¶
欵兼陳停車之狀靈后意解捨之¶
唐李靖為定襄道行軍總管擒頡利可汗來獻御史大¶
<pb:KR3k0013_WYG_417-27a>¶
夫温彦博害其功譖靖軍無紀綱致令虜中奇寶散於¶
亂兵之手太宗大加責讓靖頓首謝久之¶
李勉徳宗時為河南汴宋滑亳河南等道都統鎮汴州¶
李希烈叛悉為冦勉城守累月救援莫至遂潛師潰圍¶
南奔宋州詔以司徒平章事徵之既至朝廷素服請罪¶
優詔復其位勉引過備位而已¶
李晟為京畿副元帥平朱泚徳宗自興元還宫晟以戎¶
服謁見於三橋帝駐馬勞之晟再拜稽首初賀元惡殄¶
<pb:KR3k0013_WYG_417-27b>¶
滅宗廟再清宫闈咸肅復跪而言曰臣忝備爪牙之任¶
不能早誅妖逆致鑾輅再遷及師于城隅累月方殄賊¶
冦皆臣庸懦不任職之責敢請死罪伏于路左帝為之¶
掩涕命給事中齊暎宣㫖令左右起晟于馬前¶
渾瑊鎮河中詔授平凉盟會使至盟所吐蕃背盟瑊偶¶
得他馬跨而奔馳副使崔漢衡已下並為所執瑊入朝¶
素服待罪詔釋之而後見¶
梁劉鄩末帝初為開封尹遙領鎮南軍節度使旋屬晉人¶
<pb:KR3k0013_WYG_417-28a>¶
攻河朔鄩自華縣引軍襲魏州與晉王戰于故元城王¶
師敗績鄩脱身南奔自黎陽濟河至魏州鄩授渭州節¶
度使詔屯黎陽貞明三年二月晉王悉衆來攻黎陽鄩¶
拒之而退及鄩歸闕再授開封尹領鎮南軍節度使其¶
年河朔失守朝廷歸咎于鄩鄩亦不自安上表避位九¶
月落平章事授亳州團練使¶
　　　不顧親¶
威以克愛良将所以有功義以滅親忠臣所以徇節蓋¶
<pb:KR3k0013_WYG_417-28b>¶
夫授鉞而出固敵是求師律尚嚴軍事貴斷故有忘家¶
徇國以義掩恩九族陷于冦讐攻之而弗顧六親干於¶
約束殺之而無赦三軍感義而心奮萬夫畏威而股栗¶
故能排禍難於社稷戮鯨鯢於邊圉宜乎錫以茅土紀¶
之旂常者矣¶
魏将樂羊攻中山其子在中山中山君烹其子而遺之¶
羊啜之盡一杯¶
魯将吳起齊人伐魯魯欲将起起取齊女為妻而魯疑¶
<pb:KR3k0013_WYG_417-29a>¶
之起遂殺其妻以明不與齊魯乃以為将而大破齊¶
後漢李忠字仲都更始立拜為信都都尉與太守任光¶
同奉光武以為右大将軍從至苦陘(苦陘縣名/屬中山)王郎遣¶
将攻信都大姓馬寵等開城納之收太守宗廣及忠母¶
妻而令親屬招呼忠先是寵弟從忠為校尉忠即時召¶
見責數以背恩反城因格殺之諸将皆驚曰家屬在人¶
手中殺其弟何猛忠曰若縱賊不誅則二心也光武聞而¶
美之謂忠曰今吾兵已成矣将軍可歸救老母妻子宜¶
<pb:KR3k0013_WYG_417-29b>¶
自募吏民能得家屬者賜錢千萬來從我取忠曰蒙明¶
公大恩思得報效誠不敢内顧宗親會更始遣将攻破¶
信都忠家屬得全¶
邳彤為後大将軍從光武於河北時王郎所置信都王¶
捕繫彤父弟及妻子使為手書呼彤曰降者封爵不降¶
者族滅彤涕泣報曰事君者不得顧家彤親屬所以至¶
今得于信都者劉公之恩也公方争國事彤不得復念¶
私也會更始所遣将攻拔信都郎兵敗走彤家屬得免¶
<pb:KR3k0013_WYG_417-30a>¶
趙苞字威豪為遼西太守遣使迎母及妻子垂當到郡¶
道經栁城值鮮卑萬餘人入塞冦鈔苞母妻子遂為所¶
劫質載以繫郡苞率騎二萬與賊對陣賊出母示苞苞¶
悲號謂母曰為子無狀欲以微禄奉養朝夕不圖為母¶
作禍昔為母子今為王臣義不得顧私恩毁忠節惟當¶
萬死無以塞罪母遥謂曰威豪人各有命何得相顧以¶
虧忠義昔王陵母對漢使仗劍以固其志爾其勉之苞¶
即進戰賊摧敗其母妻皆為所害苞殯斂母畢自上歸¶
<pb:KR3k0013_WYG_417-30b>¶
𦵏靈帝遣䇿弔慰封鄃侯苞𦵏訖謂鄉人曰食禄而避¶
難非忠也殺母以全義非孝也如是有何面目立天下¶
遂嘔血而死¶
朱靈為袁紹将清河季雍以鄃叛紹而降公孫瓚瓚遣¶
兵衛之紹遣靈攻之靈家在城中瓚将靈母弟置城上¶
誘呼靈靈望城涕泣曰丈夫一出身與人豈復顧家遂¶
力戰拔之生擒雍而靈家皆死¶
魏陳登漢末為廣陵太守時太祖討吕布軍到下邳登¶
<pb:KR3k0013_WYG_417-31a>¶
率郡兵為軍先驅時登諸弟在下邳城中布乃質執登¶
三弟欲求和同登執意不撓進圍日急布刺奸張宏懼¶
于後累夜将登三弟就登布既伏誅登以功加拜伏波¶
将軍¶
鍾繇為司隸校尉時袁譚遣郭援略取河東太祖使繇¶
率諸将討之龎徳為軍鋒徳手斬一級不知是援戰罷¶
之後衆人皆言援死而不得其首援繇之甥也徳晩後¶
於鞬中出一頭繇見之而哭徳謝繇繇曰援雖吾甥乃¶
<pb:KR3k0013_WYG_417-31b>¶
國賊也卿何謝之¶
晉郭黙河南人事太守裴整為督将永嘉之亂黙率遣¶
衆自為塢主撫循将士甚得歡心黙婦兄同郡陸嘉取¶
官米數石餉妹黙以為違制使殺嘉嘉懼奔石勒黙乃¶
自射殺婦以明無私¶
宋劉粹為征虜将軍初與謝晦厚善晦以粹子曠之為¶
參軍晦叛粹受命南討一無所顧太祖以此嘉之晦遣¶
送還粹亦不害也¶
<pb:KR3k0013_WYG_417-32a>¶
蔡那為建安王休仁司徒中兵參軍明帝即位四方叛¶
亂那受任南討那子弟皆在襄陽為劉胡所執胡每戰¶
輒懸之城外那進戰愈猛¶
梁羊侃為都官尚書侯景叛逼城侃長子鷟為景所獲¶
執來城下示侃侃曰我傾宗報主猶恨不足豈復計此¶
一子幸汝早能殺之數日復持來侃謂鷟曰久以汝為¶
死猶復在邪吾以身許國誓死行之終不以爾而生進¶
退因引弓射之賊感其忠義亦弗之害也¶
<pb:KR3k0013_WYG_417-32b>¶
隋崔𢎞度仕周為上大将軍尉遲逈作亂以𢎞度為行¶
軍總管從韋孝寛討之𢎞度妹先適逈子為妻及破鄴¶
城逈窘迫昇樓𢎞度直上龍尾追之逈彎弓将射𢎞度¶
𢎞度脱兠鍪謂逈曰相識不今日各圖國事不得顧私¶
以親戚之情謹遏亂兵不許侵辱事勢如此早為身計¶
何所待也逈擲弓於地罵大丞相極口而自殺𢎞度顧¶
其弟𢎞丹曰汝可取逈頭𢎞丹遂斬之¶
堯君素煬帝大業末為河東守唐公義兵攻之不尅¶
<pb:KR3k0013_WYG_417-33a>¶
仍賜全小幼待以不死君素卒無降心其妻又至城下¶
謂之曰隋室已亡天命有屬君何自苦身取禍敗君素¶
曰天下事非婦人所知引弓射之應弦而倒¶
唐屈突通隋末為左驍騎大将軍煬帝辛江都令通鎮¶
長安義師起代王遣通屯河東髙祖遣其家僮召之通¶
遽命斬之後聞京師平家屬盡沒率兵東下将如雒陽¶
劉文静遣竇琮段志𤣥等追之琮縱通子夀令往諭之¶
通大呼曰昔與汝為父子今與汝為仇讐命左右射之¶
<pb:KR3k0013_WYG_417-33b>¶
衆知京師陷皆釋仗通乃降後為兵部尚書判東道行¶
臺僕射從太宗下王世充時通有二子並在雒陽髙祖¶
謂通曰東征之事今以相屬其如兩子何通對曰臣以¶
朽老誠不足以當重任但自惟疇昔執就軍門至尊釋¶
其縲囚加之恩禮既不能死實荷再生當自此之時心¶
口相視暗以身命奉許國家久矣今此行也臣願先驅¶
兩兒若死自是其命終不以私害義髙祖歎息曰徇義¶
之夫一至於此¶
<pb:KR3k0013_WYG_417-34a>¶
僕固懷恩為金微都督肅宗即位于靈武懷恩從郭子¶
儀赴行在時同羅部落自西京叛賊北冦朔方子儀與¶
懷恩擊之懷恩子玢領徒擊賊兵敗而降尋又自拔而¶
歸懷恩叱而斬之将士懾駭無不一當百遂破同羅千¶
餘騎于河上¶
李晟為神䇿軍使討朱泚屯兵渭橋神䇿軍家族多陷¶
于泚晟家亦百口在城中左右或有言及家者晟泣下¶
曰乗輿何在而敢恤家乎泚又使晟小吏王無忌之壻¶
<pb:KR3k0013_WYG_417-34b>¶
詣晟軍且曰公家無恙城中有書問晟曰爾敢與賊為¶
間遽命斬之¶
梁王彦章太祖開平中為先鋒馬軍使澶州刺史晉人¶
攻陷澶州彦章舉家陷沒晉王遷其家於晉陽待之甚¶
厚遣細人間行誘之彦章即斬其使以絶之後數年其¶
家被害¶
周劉仁贍仕江南為夀州節度使法令嚴肅世宗顯徳¶
中征淮南重圍之中其子崇讓犯軍禁即令斬之故能¶
<pb:KR3k0013_WYG_417-35a>¶
以一成之衆連年拒守¶
　　　受命忘家¶
𫝊曰将受命之日則忘其家臨軍約束則忘其親蓋軍¶
旅之事安危攸司将帥之任社稷是毗固當以孝而資¶
忠以義而割愛受詔引道初無辦嚴憂國忘家靡顧私¶
室聳英烈之風槩為忠義之模楷宜乎錫以土宇紀之¶
旂常者哉¶
漢霍去病武帝時為驃騎将軍帝為治第令視之對曰¶
<pb:KR3k0013_WYG_417-35b>¶
匈奴不滅無以家為也由此益重愛之¶
後漢吳漢為大司馬每出師朝受詔夕即引道初無辦¶
嚴之日¶
梁吕僧珍為太祖領軍主簿袄賊唐瑀冦東陽太祖¶
率衆東討使僧珍知行軍衆局事僧珍宅在建陽門東¶
自受命當行每日由建陽門道不過私室太祖益以此¶
知之¶
胡僧祐事元帝為鎮西録事參軍因諫忤㫖下獄大¶
<pb:KR3k0013_WYG_417-36a>¶
寶二年侯景寇荆陜圍王僧辯于巴陵帝乃引僧祐於¶
獄拜為假節武猛将軍封新市縣侯令赴援僧祐將發¶
謂其子曰汝可開朱白二門吾不捷則死吉則由朱凶¶
則由白也帝聞而壯之¶
北齊庫狄干為太傅及髙仲斌以武城叛神武討之以¶
干為大都督前驅干上道不過家見侯景不遑食景使¶
騎追饋之¶
後周李弼初仕後魏為柱國大将軍弼每率兵征討朝¶
<pb:KR3k0013_WYG_417-36b>¶
受命夕便引路略不問私事亦未嘗宿於家其憂國忘¶
身類如此¶
唐李光弼為大原尹肅宗至徳二年史思明蔡希徳髙¶
秀巖牛庭玠四偽帥衆十餘萬來寇大原圍城三月光¶
弼自賊圍城城中遷一小幕止宿有急即往救之行至¶
府門未嘗回頭不復省視妻子賊退後收拾器械處置¶
公事經三日然後歸家¶
髙崇文憲宗元和初以長武城使統神䇿兵討劉闢崇¶
<pb:KR3k0013_WYG_417-37a>¶
文在長武練卒五千常若寇至及是中使至長武夘時¶
宣命而辰出師¶
　¶
　¶
　¶
　¶
　¶
　¶
<pb:KR3k0013_WYG_417-37b>¶
　¶
　¶
　¶
　¶
　¶
　¶
　¶
　冊府元龜卷四百十七¶
