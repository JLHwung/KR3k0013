# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:19.069981
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四百九十一
<pb:KR3k0013_WYG_491-1a>¶
欽定四庫全書¶
　册府元龜卷四百九十一　宋　王欽若等　撰¶
　　邦計部¶
　　　蠲復第三¶
唐徳宗建中三年既誅李惟忠下詔易定深趙常冀莭¶
度觀察管内百姓除本道所用外者給復三年¶
興元元年春正月癸酉在奉天行宫受朝賀畢大赦改¶
元制其奉天昇為赤縣仍給復五年在縣城内者給復¶
<pb:KR3k0013_WYG_491-1b>¶
十年六月癸丑詔改梁州為興元府百姓給復一年己¶
巳詔曰朕廵狩于南自春渉夏師旅殷會日費斯廣州¶
閭杼軸嵗計其空東作妨時西成罕望雖僶俛從事人¶
不告勞而愧悼積衷予實知咎昨者減其租稅優以復¶
除庶乎有瘳汔用小息洎駕言旋軫躬履畏途絶硐縈¶
廻危棧綿亘時經途潦道路阻修工徒造舟縣人葺路¶
長㓜耄耋莫獲寜居而又齎荷糗糧共備頓舎渉于千¶
里犒我六師居人露處而㒺息宿麥過時而不穫覩此¶
<pb:KR3k0013_WYG_491-2a>¶
妨奪彌増感傷前所蠲除未足酬䘏式敷恵澤以艾大¶
勞其興元府除先減放秋稅給復外更給復一年洋州¶
除放秋稅外給復一年鳳州全放今年秋稅七月丙子¶
車駕至鳯翔詔鳯翔府管内今年秋稅及去年已前逋¶
欠並宜放免辛夘大赦制京兆府百姓普恩外給復一¶
年¶
貞元元年八月李懐光平詔河中府及同綘百姓並經¶
䧟賊生業廢棄興言軫念良用憫然宜各給復一年¶
<pb:KR3k0013_WYG_491-2b>¶
二年四月李希烈平詔淮西百姓等乆經淪䧟兼被傷¶
夷想茲凋殘實足哀愍除供當道軍用之外宜給復二¶
年將士之中不樂在軍願歸農桑者委節度使刺史量¶
給逃户死户田宅并借貸種糧優復終身使之存濟¶
三年十二月庚辰臘嘗畋於新店幸野人趙光竒家問¶
曰百姓樂乎對曰不樂帝曰仍嵗頗稔何不樂乎對曰¶
葢由陛下詔令不信於人所以然也前詔云兩稅之外¶
悉無他徭今非理而誅求者殆過之後又云和糴於百¶
<pb:KR3k0013_WYG_491-3a>¶
姓曽不識一錢而強取之始云所糴粟麥納於道次今¶
則遣至於京西行營動過數百里車摧牛斃破産奉役¶
不能支也百姓愁苦如此何有於樂乎雖頻降優䘏之¶
詔而有司多不奉之亦恐陛下身在九重未之知也帝¶
感異之因詔復除其家¶
四年正月一日大赦百姓逋欠一切放免九月詔曰興¶
至化者務積於人故欲薄歛長國家者以義為利故使¶
以時朕撫臨區夏宵旰忘勞茍可以助化濟人常思大¶
<pb:KR3k0013_WYG_491-3b>¶
小皆益近以中夏甫寧頗勤經費遂收諸道停減將士¶
糧料用叶權宜言念疲甿重兹供億其貞元四年已徴¶
到及在路者即依前送其在百姓腹内者並放免五年¶
已後每年各收一百萬八十八貫石亦宜放免委本道¶
觀察使各具當管州所放聞奏并曉示百姓初建中末¶
國家多難諸道咸加詔將士赴國難兩稅外别徴資糧¶
以給之及復京師悉罷歸農去嵗宰相李泌請自貞元¶
二年已後追收其資費納於户部謂之諸道減將士錢¶
<pb:KR3k0013_WYG_491-4a>¶
乃遣度支員外郎元友直廵州府搜察之既而稅輸錢¶
米百餘萬人力殫竭殆不堪命使臣多懇訴帝濡然而¶
悟特詔免之自是東南之甿復安其業¶
六年閏四月旱詔京兆府諸縣田合徴夏稅者除水利¶
地外一切放免其廻種秋苖者亦不在收稅限¶
八年秋八月江淮荆湘陳宋至於河朔連有水災十二¶
月詔曰恵下䘏人先王之政典視年制用有國之常規¶
故有出公粟以振困窮施嵗征以寛物力乃者諸道水¶
<pb:KR3k0013_WYG_491-4b>¶
灾臨遣宣撫省覽條奏載懐憫惻其州縣府田苖損五¶
六者免今年稅之半七分已上者皆免委度支條以聞¶
奏朕撫臨億兆思致和平理化未臻良増愧畏¶
十二年十月詔京兆府所奏奉先等八縣旱損秋苗一¶
萬頃計米三萬六千二百石青苗錢一萬二千八百貫¶
比縁春夏少雨秋稼或傷頃畆雖損非多黎庶猶慮艱¶
食况畿甸之内供應實煩湏有優矜以寛疲瘵其所奏¶
損特宜放免先是州府奏水旱損苗别差官檢覆多有¶
<pb:KR3k0013_WYG_491-5a>¶
異同之議又追集人户煩擾州府至是帝知其弊故特¶
允其奏朝野歡慶¶
十四年正月詔曰朕臨御兆人為之父母思底于道俾¶
安其生然則邦計不可不供封陲且以集事而累經水¶
旱或有流庸積成逋懸寖以凋瘵毎念於此惕然疚懐¶
中宵以興思拯其弊將以憫其疾苦致於康寜豈可更¶
擾疲人尚為徴歛宜𢎞善貸以恵困窮其諸道州府應¶
欠負貞元八年九年十年兩稅及𣙜酒錢總五百六十¶
<pb:KR3k0013_WYG_491-5b>¶
萬七千餘貫在百姓腹内一切並免如已徴得在官者¶
宜令所司具條疏聞奏於戯天生蒸人君為司牧百姓¶
不足過實在予永思其艱載用祗畏宣示中外令知朕¶
懐輿議以所欠錢物等多是浮於編甿腹中各已逃移¶
年月且乆縱令所司徴納亦無從而致雖有此詔亦無¶
益於百姓矣¶
十八年二月免京兆府逋稅二萬二千貫七月蔡申光¶
三州言春大水夏大旱詔其當道兩稅除當軍將士春¶
<pb:KR3k0013_WYG_491-6a>¶
冬衣賜及支用外各供上都錢物已徴及在百姓腹内¶
量放二年¶
二十年二月詔曰去夏迄秋頗愆時雨京畿諸縣稼穡¶
不登朕用軫慮愧為其父母今宿麥未收其逋租宿貸¶
六十五萬貫石宜蠲除之禮化之本繫乎京師副朕憂¶
人屬於長吏宜勉務農桑各安生業以諭朕懐¶
順宗以貞元二十一年正月丙申即位二月甲子大赦¶
天下衆百姓應欠貞元二十一年二月三十日已前𣙜¶
<pb:KR3k0013_WYG_491-6b>¶
酒及兩稅錢物諸色逋懸一物已上一切放免京畿諸¶
縣應今年秋夏青苗錢並宜放免¶
六月丙申詔曰朕君臨寰海子育兆人思欲阜其財求¶
俾遂生殖然後導之以禮樂齊之以政刑興康譲之風¶
洽和平之理而比聞官司之内尚有逋懸毎念黎蒸用¶
深憂軫永言勤恤宜有蠲除其荘宅使從興元元年至¶
貞元二十年十月三十日已前畿内及諸州府荘宅店¶
舖車坊園磑零地等所有百姓及諸色人應欠租課斛¶
<pb:KR3k0013_WYG_491-7a>¶
斗見錢絁絲草等共五十二萬餘並放免朕方與人休¶
息致之富壽物有不得其所事有可利於人寤寐求思¶
予無所愛宜加曉示令悉朕懐¶
憲宗永貞二年正月即位其月丁邜詔京畿諸縣今年¶
青苗錢及𣙜酒錢並宜放免地稅率與每斗糧放二升¶
江淮荆㐮等十州管内水旱所損四十七州減放米六¶
十萬石秋稅錢六十萬貫¶
元和元年九月西川平十月詔西川百姓等乆䧟兇逆¶
<pb:KR3k0013_WYG_491-7b>¶
不免傷殘其兩稅錢等委本道觀察使量與矜減其東¶
川州縣及山南西道當兇徒焚剔之後王師攻取之辰¶
發輓饋軍繕完補缺一日之費豈止千金三軍所資盡¶
出百姓永惟勞弊朕所軫懐其東川元和二年上供錢¶
物並放留州留使錢委觀察使量事矜減仍具數奏聞¶
山南西道元和二年上供錢量放一半¶
二年正月辛邜有事於南郊還御丹鳯樓大赦天下制¶
天下應有逋欠在百姓腹内者及京畿今年夏青苗錢¶
<pb:KR3k0013_WYG_491-8a>¶
並放免淮南江南去年已来水旱疾疫其租稅節級蠲¶
放¶
是月又詔曰令人有産子者復勿算三嵗令諸懐姙者¶
賜胎養穀人三斛復其夫勿算一嵗著以為令二月壬¶
申制以浙江西道水旱相乘蠲放去年兩稅上供三十¶
四萬餘貫¶
四月戊午朔庚申制以劍南西川所管新罹兵革蠲放¶
去年兩稅𣙜酒上供錢五十六萬餘貫今年者免其半¶
<pb:KR3k0013_WYG_491-8b>¶
七月辛邜蠲劍西南川常賦錢米貫石七十餘萬以經¶
劉闢亂故也¶
十月潤州將張子良等既擒逆賊李錡制曰毎念疲甿¶
乆罹虐政而又廹于逆命驅以饋軍攫歛則灌以漏巵¶
傷殘則烈於猛火永言於此如納諸隍宜申蠲貸之恩¶
兾息歌吟之苦其潤州今年秋稅未徴納者一切放免¶
其管内諸州如李錡作亂之後横加徴剝委元素審加¶
勘責具色目聞奏其𣙜酒錢亦宜處置聞奏¶
<pb:KR3k0013_WYG_491-9a>¶
四年正月詔元和三年諸道應遭水旱所損州府令放¶
兩稅錢米等損四分以下者宜准此處分損四分已上¶
者並准元和元年六月十八日勅文放免¶
六年二月甲午勅泗州二年水旱所損不虚其欠元和¶
五年錢四千六百四十貫米三千一百石等宜並放免¶
四月丁亥浙江東道觀察使李遜奏當道台眀温婺四¶
州貞元五年准詔權加官健一千五十八人今請停罷¶
歸農其衣糧稅外所徴錢米並請蠲放從之又免鄂岳¶
<pb:KR3k0013_WYG_491-9b>¶
道逃户錢十三萬五千貫¶
十月戊寅制曰朕聞王者之牧黎元也愛之如子視之¶
如傷茍或風雨不時稼穡不稔則必除煩就簡惜力重¶
勞以圗便安以阜生業况邦畿之内百役所叢雖勤䘏¶
之令亟行而供億之制猶廣重以經夏炎暵自秋霖霪¶
南畆虧播植之功西成失豐登之望内乏口食外牽王¶
徭豈惟轉徙之虞慮有餒殍之患斯葢理道猶鬰和氣¶
未通永言于兹良所咎歎宜加恵貸式示誠懐比者每¶
<pb:KR3k0013_WYG_491-10a>¶
令折糴本以便人為意今田穀所收其數既少必恐徴¶
納之後種食不充其京兆府宜放今年所配折糴粟二¶
十五萬石如百姓有粟情願折納即於時價外特加優¶
饒與納仍令當處收貯委度支逐便支用今春貸百姓¶
義倉斛斗屬嵗旱歉湏議優矜宜令所司容至豐收日¶
徴塡京兆府從元和五年已前諸縣租稅有逋懸錢在¶
百姓腹内者放免其百姓職田數額甚廣近緣水潦道¶
路不通計搬運脚價所費猶倍務令寛濟使其安存其¶
<pb:KR3k0013_WYG_491-10b>¶
破損外職田粟宜令逐近貯納仍委度支随便支用其¶
職田粟送城脚價亦宜放免百官今年本分職田粟據¶
損數外宜令於太倉請受其草及水田租既緣城中無¶
可廻給即宜據損數外准舊例令今年畿内田苗應水¶
旱損處無聞至今檢覆未定又屬霖雨所損轉多有妨¶
農收慮致勞擾其諸縣勘覆有未畢處宜令所司據元¶
訴狀便與破損不必更令撿覆其未經申訴者亦宜與¶
類例處分朕以為理之本在乎安人咨爾尹京宰邑之¶
<pb:KR3k0013_WYG_491-11a>¶
臣實惟親人阜俗之寄必當詢其疾苦奉職詔條恤隠¶
為心無怠於事㒺或狥利以刻下吐剛而茹柔使閭井¶
或安惸&KR0276;復濟各勉忠效宜悉朕懐¶
閏十二月乙巳勅畿内百姓頃以秋稼旱損農收不登¶
言念疲黎毎務矜恤乃者詔命既下各已加恩如聞村¶
閭之間尚慮乏食更宜優貸以恵吾人其粟及大豆除¶
已徴納外見在百姓腹内者宜令全放青苗錢欠在百¶
姓腹内者量放一半¶
<pb:KR3k0013_WYG_491-11b>¶
七年二月庚寅制元和六年諸色稅草並職田草共一¶
百一十五萬束並宜放免又有常賦錢穀蠲放之餘貧¶
弊者多慮難輸入欲令寛恤湏有優矜其京兆府欠去¶
年兩稅青苗等錢二萬一千八百貫欠秋稅雜斛斗及¶
職田粟五萬三千三百石並宜放免元和六年春賑貸¶
京畿百姓義倉粟二十四萬石亦宜放免¶
九年二月詔應京畿百姓所欠元和八年秋稅斛斗青¶
苗錢稅草等在百姓腹内者並宜放免¶
<pb:KR3k0013_WYG_491-12a>¶
五月癸酉以京畿旱免今年夏稅大麥雜菽合十三萬¶
石並随地青苗錢五萬貫¶
十年十月戊申罷四道兩稅¶
十一年四月己未制曰疆理宇内必先於京師恵綏四¶
方亦始於中國葢以千里之壌百役是資俾其不足吾¶
孰與足頃自春及夏時澤未降恐失順成之道或生歉¶
儉之灾是以仰瞻昭回俯察田畆喜獲朝濟之潤方寛¶
夕惕之憂思遂康寧盡蠲逋負其京畿百姓所有積欠¶
<pb:KR3k0013_WYG_491-12b>¶
元和九年十年兩稅及青苗并折糴折納斛斗及稅草¶
等除在官典所由腹内者並宜放免¶
七月丙戌以淮西四靣諸州隣賊乏食蠲放夏稅錢米¶
有差¶
十二年七月甲子勅淮西四面州縣夏稅並宜免放¶
九月丁未詔免淮西四面之州秋稅¶
十月己邜淮西平甲申詔淮西百姓給復二年仍委州¶
縣長吏設法安撫¶
<pb:KR3k0013_WYG_491-13a>¶
十三年正月一日赦書其度支元和二年已前諸道借¶
便及縣欠錢物斛斗雜物當四百八十餘萬貫石端匹¶
枚具斤兩等並放鹽鐵户部諸監院應有欠負亦疎理¶
減放¶
十四年五月乙酉勅京畿之内供億所叢雖年穀比登¶
而人食尚寡俾其存濟實在優矜其京兆府及諸縣今¶
年夏稅大麥等共九萬四千六百九十四石並宜放免¶
七月己丑帝御宣政殿册尊號禮畢大赦天下京畿今¶
<pb:KR3k0013_WYG_491-13b>¶
年秋稅青苗及𣙜酒錢每貫量放四百文從元和五年¶
至十年已前諸縣百姓欠負錢物斛斗等委京兆府疎¶
理減放淮南浙江東道宣歙江南西道湖南福建山南¶
東道荆南等九道今年秋稅錢合上供者每貫量與減¶
放度支鹽鐵户部應有逋懸並委本司疎理具可放數¶
聞奏¶
穆宗以元和十五年正月即位二月丁丑御丹鳯樓降¶
赦詔度支諸州府監院從貞元八年已後至元和十年¶
<pb:KR3k0013_WYG_491-14a>¶
已前共計欠錢一百一萬五千九百餘貫監錢使諸監¶
院應欠元和十三年已前錢物除准前制疎理外共計¶
一百八萬八千六百餘貫石等户部諸州府從建中三¶
年已後至元和十三年已前應欠在州貧窮並遭水旱¶
逃亡百姓腹内兼連接淮西河南賊界並燒刼散失及¶
賑貸百姓錢物五十萬九百餘貫石等京兆府從元和¶
五年已後至十三年已前應欠諸色錢物共四十一萬¶
九千六百餘貫石束等州府監院百姓欠負但在官典¶
<pb:KR3k0013_WYG_491-14b>¶
所由腹内者一切放免内外百官食利錢一倍至五倍¶
已上節級放免¶
四月勅京畿二十有二縣欠元和十四年京百司職田¶
二十二萬九千一石束貫等京畿百姓聞甚艱貧頃差¶
搬運軍糧今又修營陵寢雖應緣驅役皆給價錢而屢¶
有牽召頗妨農畆豈可更徴懸欠重使憂愁其所欠並¶
宜蠲免其合受納所欠職田或見在官班各請厚俸或¶
近終考職稍有餘資宜體朕懐以寛人力¶
<pb:KR3k0013_WYG_491-15a>¶
六月京兆府上言興平醴泉縣雹傷夏苗請免其租入¶
九月宋州奏雨水敗田稼六千頃請免今年租入並從¶
之¶
長慶元年正月辛丑郊禋禮畢大赦天下制度支鹽鐵¶
户部三司官吏所由欠負元和十三年已前諸色錢物¶
斛斗委本司盡勘責如是入已侵欺即准條處分如縁¶
欠折攤徴元保外無可納者宜並與疎理諸軍諸使亦¶
准此處分兩稅外不得别有科率¶
<pb:KR3k0013_WYG_491-15b>¶
四月己丑河南尹韋貫之請以去年夏末至今年夏初¶
供館驛外殘錢一萬三千五百八十貫草九萬五百八¶
十束代百姓填元和十一年至十五年逋欠及今年夏¶
稅從之¶
七月己酉册尊號禮畢大赦制京畿諸縣及度支鹽鐵¶
户部欠負各疎理放免有差¶
二年八月既誅李㝏汴州平下詔其三州界内有兵馬¶
所到縣百姓或被驚擾處宜於今年稅内三分量放一¶
<pb:KR3k0013_WYG_491-16a>¶
分¶
敬宗以長慶四年正月即位三月詔京畿諸縣應今年¶
夏青苗錢並宜放免秋青苗錢並河南府夏青苗錢每¶
貫放三百文其京兆府除所放青苗錢外更放錢五萬¶
貫斛斗五萬石河南府除所放青苗錢外亦更量放三¶
萬貫斛斗二萬石¶
文宗太和元年春正月即位勅制京兆府今年夏稅青¶
苗量放一半¶
<pb:KR3k0013_WYG_491-16b>¶
八月詔三原縣百姓今年秋青苗錢並放免髙陵縣量¶
放一半¶
二年十一月以棣州平詔應在境内百姓宜復一半¶
三年十一月庚子京兆上言奉先富平羙原雲陽華原¶
三原同官渭南等八縣旱雹損田稼二千三百四十頃¶
有詔蠲免¶
四年十二月京畿及河南江南荆㐮鄂岳湖南大水害¶
田稼官出米賑給蠲免其田稼官租¶
<pb:KR3k0013_WYG_491-17a>¶
五年十月丁邜京兆府上官奉先渭南縣今年夏風電¶
暴雨害田稼至是請蠲免其租可之壬午度支奏據屯¶
田郎中唐扶鄧州内鄉行市黄潤兩塲倉督鄧琬等先¶
主掌貞元二年湖南江南運到糙米至浙江於荒野中¶
權造囤盛貯差鄧琬等交領除支用外六千九百四十¶
五石多年裛爛已成灰塵准度支牒徴原主掌所由從¶
貞元二十年已後所由鄧琬父子兄弟至𤣥孫相承禁¶
繫經今二十八年前後禁死九人適孫及𤣥孫等四人¶
<pb:KR3k0013_WYG_491-17b>¶
見枷禁奉勅如聞鹽鐵度支兩使此類至多其鄧琬四¶
人資産全以賣納繫禁動經三代死於獄中實傷和氣¶
其鄧晟等四人勒責保放出仍委兩使都勘天下州府¶
監院更有此類但禁經三年已上者一切與疎理各具¶
事由聞奏¶
七年正月詔京兆府太和六年青苗𣙜酒錢在百姓腹¶
内者並放免京兆河中同華陜虢晉絳等州府自太和¶
六年秋稅已前諸色逋懸在百姓腹内悉放免¶
<pb:KR3k0013_WYG_491-18a>¶
八年二月庚寅詔為政之要必在去煩厚下之恩莫先¶
已責應度支户部鹽鐵積乆欠錢物或囚繫多年資産¶
已盡或本身淪歿展轉攤徴簿書之中虚有名數囹圄¶
之下常積滯寃言念于斯所當矜恤其度支户部鹽鐵¶
應有懸欠委本司具可徴放數條以聞奏不得容有奸¶
濫京畿諸司使食利錢已納利計五倍已上者本利並¶
放免其有攤徴保人納利計兩倍已上者其本利亦並¶
放免¶
<pb:KR3k0013_WYG_491-18b>¶
九月丁邜詔淮江浙西等道仍嵗水潦其田苗全損處¶
全放其年青苗錢餘亦量議蠲減¶
開成元年正月一日御宣政殿朝賀禮畢詔其户部度¶
支鹽鐵應有諸色欠負太和五年已前者並放免京畿¶
百姓兩稅已降凡一嵗之内徴取者並百官職田並全¶
免一年河中同州絳州去年旱歉賦歛不登宜特放免¶
開成元年夏青苗錢¶
四月詔曰逺人征賦毎嵗徴輸言念辛苦暫為蠲免其¶
<pb:KR3k0013_WYG_491-19a>¶
安南今年秋稅悉宜放免委都䕶田早集百姓曉示恐¶
軍用闕絶宜賜錢二萬貫以嶺南觀察使合送兩稅供¶
錢充¶
二年三月壬申詔揚州楚州浙西管内諸郡如聞去年¶
稍旱人罹其灾豈可重困黎元更加誅歛爰布蠲除之¶
令用叶拯物之情宜委本道觀察使於兩稅户内不支¶
濟者量議矜減今年夏稅錢每貫作分數蠲放分折速¶
奏仍於上供及留州使額内相均落下務令蘇息¶
<pb:KR3k0013_WYG_491-19b>¶
十月河南府上言今秋諸縣旱損并雹降傷稼請蠲賦¶
稅從之¶
十一月甲戌户部侍郎李班奏廬州舒縣太平鄉百姓¶
徐行周叔姪兄弟五代同居請免其同籍户稅從之¶
十一月宣歙觀察使崔鄲奏溧陽縣百姓陳班請蠲復¶
賦稅從之¶
三年正月詔淄青兖海鄆曹濮去秋蝗䖝害物偏甚其¶
三道有去年上供錢及斛斗在百姓腹内者並宜放免¶
<pb:KR3k0013_WYG_491-20a>¶
今年夏稅上供錢及斛斗亦宜全放¶
六月諸道征鎭各奏准詔停進奉以放貧下户租稅¶
十一月以妖星見降詔京畿之内百役繁興欲其阜安¶
切在優䘏其今年二月二十五日勅賑貸諸縣百姓糧¶
種粟八萬四千九百七十八石如聞數内半是義倉斛¶
斗此乃救灾之備豐年自合收填其餘有户部管係者¶
並且停徴以候来嵗畿内諸縣應有開成元年已前諸¶
色逋欠並宜放免仍委度支與府司同撿勘聞奏如是¶
<pb:KR3k0013_WYG_491-20b>¶
官吏破用不在此限¶
武宗㑹昌六年二月壬申朔癸酉制天下州府耄老惸¶
獨及殘疾窮困交不存濟户今年夏稅並放免¶
懿宗咸通二年二月鄭滑節度使李福奏屬郡頴州去¶
年夏大水雨泥邱汝陰潁上等縣平地水深一丈田稼¶
屋宇淹沒皆盡乞蠲租稅從之¶
四年七月詔安南管内被蠻賊驅刼處本户兩稅丁錢¶
等量放二年候收復後别有指揮¶
<pb:KR3k0013_WYG_491-21a>¶
僖宗廣眀元年五月乙邜詔自廣眀已前諸色稅賦宜¶
令十分減四分其河中府太原府遭賊掠處亦宜准此¶
哀帝天祐元年八月即位二年四月徳音修奉園陵役¶
費夫匠車牛宜令録奏優復一年¶
梁末帝貞眀六年四月己亥詔曰王者愛育萬方慈養¶
百姓恨不驅之以仁夀撫之以淳和而炎黄有戰伐之¶
師堯舜有干戈之用諒不獲已其猶病諸然則去害除¶
妖興兵動衆殺黒龍而濟中土刑白馬而誓諸侯終能¶
<pb:KR3k0013_WYG_491-21b>¶
永逸暫勞以至同文共軌古今無異方册具存朕以𦕈¶
末之身託億兆之上四海未艾八年于兹業業兢兢日¶
慎一日雖踰山越海肅慎方來而召雨徴風&KR0214;尤尚在¶
顧兹殘孽勞我大邦將士乆於戰征黎庶疲於力役木¶
牛暫息則師人有不爨之憂流馬盡行則丁壯有無聊¶
之苦况青春告謝朱夏已臨妨我農時廹我戎事永言¶
大計思致小康宜覃在宥之恩稍示殷憂之㫖用兵之¶
地賦役實煩不有蠲除何使存濟除兩京已放免外應¶
<pb:KR3k0013_WYG_491-22a>¶
宋亳輝潁鄆齊棣滑鄭濮沂宻青登萊淄陳許均房㐮¶
鄧泌随陜華雍晉絳懐汝商等三十二州應欠貞眀四¶
年已前夏秋兩稅并鄆齊滑濮襄晉輝等七州兼欠貞¶
眀四年已前營田課利物色等並委租庸使逐州據其¶
名額外數目矜放所在官吏不得淹停制命徴督下民¶
致恩澤不及於鄉閭租稅虚損於帳籍其有𠂻私逺年¶
債負生利過倍自違格條所在州縣不在更與徴理之¶
限兖州境内自張守進違背朝廷結連蕃㓂乆勞攻討¶
<pb:KR3k0013_WYG_491-22b>¶
頗困生靈言念傷殘尋加給復¶
龍徳元年五月丙戌詔應欠貞眀三年四年諸色殘欠¶
五年六年夏秋殘稅並放¶
七月以陳州平(先是州刺史恵王友/能叛命張漢傑討之)勅開封府太康㐮¶
邑雍丘三縣遭陳州賊軍奔衝其夏稅只據見苗輸納¶
後唐荘宗同光元年四月即位詔應諸道管内有髙年¶
踰百嵗者便與給復永俾除名自八十九十者與免一¶
子役州縣不得差徭其雲應邉陲山北八軍易定幽燕¶
<pb:KR3k0013_WYG_491-23a>¶
邉陲諸縣自鮮卑入㓂仍嵗纒灾睠彼流人良堪興歎¶
或乍來復業纔擬營農尚怯侵搔湏加慰䘏其稅率仍¶
為長吏量與矜减凡有痡毒孤貧惸&KR0276;鰥寡歴代皆缺¶
於教化自古共切於軫傷免致噢咻遍加恵飬應有欠¶
負不繫公私若曽重重出利累經徴理塡還不迨者並¶
皆釋放¶
十月詔曰理國之道莫若安民勸課之規宜從薄賦庶¶
遂息肩之願兾諧鼓腹之謡應諸道户口並宜罷其差¶
<pb:KR3k0013_WYG_491-23b>¶
役各務營農所係殘欠賦稅及諸務懸欠積年課利及¶
公私債負等其汴州城内自收復日已前並不在徴理¶
之限應天下諸道自壬午十二月已前並收其兵戈蹂¶
躪之地水旱灾沴之鄉苗稼不登征賦宜減應今年經¶
雹旱所損田苗處撿覆不虚據畆壠蠲免兼北京及河¶
北先為妖祲未平配買征馬如有未請官本錢及買馬¶
不迨者可並放免¶
二年二月詔曰水旱之鄉饑寒宜䘏兵戈之地勞弊堪¶
<pb:KR3k0013_WYG_491-24a>¶
傷鄴都及河東乆興師旅頗困生靈其近京州縣又輦¶
運徭役無時暫息應北京以北諸州川界及至新州幽¶
州鎮定管界契丹侵掠井邑凋殘兼遼州泌州南界及¶
安義北界澤州諸縣河陽向下至鄆濮齊棣以來邉河¶
州縣數年兵革至甚凋殘自此並宜倍加撫安召令復¶
業應人户所輸稅租特與蠲减已從别勅處分兼諸道¶
州縣有經雹水旱之處所損田苗納稅不迨懸欠處仰¶
仔細撿詳如不虚妄特與蠲放¶
<pb:KR3k0013_WYG_491-24b>¶
五月勅治國之由安民是本如聞今嵗麥田雖繁而結¶
實不廣其四京諸道百姓於麥察地内種得秋苗並不¶
徴稅¶
十一月中書奏天下州府今秋多有水潦處百姓所輸¶
秋稅請特减以慰貧民勅俟來年蠲免¶
二年二月甲子朔詔曰間者以皇綱中墜國歩多艱率¶
兵甲於兩河漲烟塵於千里憂勤二紀勞役萬端矧乃¶
東京國號大名雄稱全魏昔惟廣晉今實興唐自朕南¶
<pb:KR3k0013_WYG_491-25a>¶
北舉軍髙低恊力總六州之疆土供萬乘之征租有飛¶
芻輓粟之勞有浚壘深溝之役賦重而民無嗟怨務繁¶
而士竭忠勤致于掃盪氛霾平除偽逆九廟復烝嘗之¶
薦兆人息塗炭之灾静想寅縁深所嘉歎昨者因追曩¶
素載洽歌謡俱懸望幸之誠遂舉省方之典爰臨管界¶
洎至都城對父老之歡呼睠懐斯契睹井田之凋廢臨¶
馭増慙得不特降優恩俾蘇舊地兾表寵綏之道免渝¶
敦激之風應東京随絲鹽錢毎兩俱減放五十文逐年¶
<pb:KR3k0013_WYG_491-25b>¶
俵賣蠶鹽大鹽甜次冷鹽每斗與減五十文欒鹽與減¶
三十文其小菉豆稅毎畆長與减放三升都城内店宅¶
園圃比來無稅頃因偽命遂有配徴後來原將所徴物¶
色添助軍人衣賜將令通濟宜示矜蠲今據𦂳慢去處¶
於見輸稅絲上毎兩作三等酌量納錢貴與充本廻圗¶
收市軍人衣賜其絲永與除放所有六街内空閒田地¶
並許新歸業人户逐便葢舍居止與免差徭如是本主¶
未来一任坊隣收佃庶令康泰俾表優恩¶
<pb:KR3k0013_WYG_491-26a>¶
三月車駕自鄴至澶州辛亥次於徳勝鎭頓丘縣人王¶
遇等一百五十人遮道訴曰臣等墳墓田園陛下數年¶
列栅在内桑棗為寨木田園成溝壘十年在外去嵗方¶
歸帝憫然許復一年¶
四年正月壬戌制應同光三年經水灾處有不迨及逃¶
移人户差科夏秋兩稅及諸折配委官吏切加㸃撿並¶
與放免仍一年内不得雜差遣壬午年已前百姓所欠¶
秋夏殘稅及諸色課利錢物先有勅文悉已放免近聞¶
<pb:KR3k0013_WYG_491-26b>¶
或不遵守依前却有徴收仰下租庸司及諸道州府切¶
准前勅處分其同光元年當戰伐之後是平盪之初人¶
户流離多未復業固於租賦湏議矜蠲其諸色殘欠差¶
稅及不迨係官課利並與放免三蜀管内百姓除秋夏¶
兩稅及三司舊額錢物斛斗並繼岌崇韜申奏减落徴¶
收外所有無名配卒急徴横歛毒害生靈者更委本道¶
新除節度使已後於管内一一檢勘細具聞奏當與放¶
免¶
<pb:KR3k0013_WYG_491-27a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_491-27b>¶
　¶
　¶
　¶
　¶
　¶
　¶
　¶
　册府元龜卷四百九十一¶
