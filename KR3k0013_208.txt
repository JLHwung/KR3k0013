# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:09.396070
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百八
<pb:KR3k0013_WYG_208-1a>¶
欽定四庫全書¶
　冊府元龜卷二百八　宋　王欽若　等　撰¶
　　閏位部¶
　　　恩宥二¶
梁髙祖初平東昬為大司馬錄尚書事入屯閲武堂下¶
詔曰皇家不造遘此昏㓙禍延動植虐被人鬼社廟之¶
危蠢焉如綴吾身籍皇宗曲荷先頋受任邉疆推轂萬¶
里眷言瞻烏痛心在目故率其尊主之情厲其㤀生之¶
<pb:KR3k0013_WYG_208-1b>¶
志雖寳厯重升明命有詔而獨夫醜縱方煽京邑投袂¶
援戈克弭多難虐政横流為日既乆同惡相濟諒非一¶
族仰禀朝命任在專征思播皇澤被之率土凡厥負釁¶
咸與惟新可大赦天下唯王咺之等四十一人不在赦¶
例又令曰夫樹以司牧非役物以飬生視民如傷豈肆¶
上以縱虐廢主棄常自絶宗廟窮㓙極悖書契未有征¶
賦不一苛酷滋章緹繡土木菽粟犬馬徴發閭左以充¶
繕築流離寒暑繼以疫癘轉死溝渠曽莫収恤朽肉枯¶
<pb:KR3k0013_WYG_208-2a>¶
骸烏鳶厭食加以天災人火屢焚宫掖官府臺寺尺椽¶
無遺悲甚黍離痛兼麥秀遂使億兆離心疆徼寖弱斯¶
民何辜離此塗炭今明昏逓運大道公行思治之氓來¶
蘓茲日猥以寡薄屬當大寵雖運距中興難同草昧思¶
闡皇休與之更始凡昏制謬賦滛刑濫役外可詳簡前¶
源悉皆除蕩其主守散失諸所損耗精立科條咸從原¶
例及為梁王又下令曰孤以虚昧任執國鈞雖宿夜勤¶
止念在興治而育徳振民邈然尚逺聖朝永言舊式隆¶
<pb:KR3k0013_WYG_208-2b>¶
此眷命侯伯盛典方軌前烈嘉錫隆被禮數昭崇徒守¶
愿節終隔體諒羣后百司重茲敦奬勉斯厚顔當此休¶
祚望昆彭以長想欽桓文而歎息思𢎞政塗莫知津濟¶
邦甸初啓藩宇惟新恩覃嘉慶被之下國國内殊死以¶
下今月十五日昧爽以前一皆原放鰥寡孤獨不能自¶
存者賜榖五斛府州所統亦同蠲蕩¶
天監元年四月丙寅即皇帝位于南郊禮畢備法駕即¶
建康宫臨太極前殿詔曰五精逓襲皇王所以受命四¶
<pb:KR3k0013_WYG_208-3a>¶
海樂推殷周所以改物雖禪代相舛遘㑹異時而微明¶
迭用其流逺矣莫不振民育徳光被黎元朕以寡闇命¶
不先後寧濟之功屬當期運乘此時來因心萬物遂振¶
厥弛維天造區夏永言前蹤義均慙徳齊氏以代終有¶
徵厯數云改欽若前載集大命于朕躬顧惟菲徳辭不¶
獲命寅畏上靈用膺景業執禋柴之禮當與能之祚繼¶
迹百王君臨四海若渉大川㒺知攸濟洪基初兆萬品¶
權輿思俾慶澤覃被率土可大赦天下改齊中興二年¶
<pb:KR3k0013_WYG_208-3b>¶
為天監元年賜民爵二級文武位二等鰥寡孤獨不能¶
自存者人榖五斛逋布口錢宿債勿復収其有犯鄉論¶
清議贜汙滛盜一皆蕩滌洗除前注與之更始又詔曰¶
大運肇升加慶惟始刼賊餘口沒在臺府者悉可蠲放¶
諸流徙之家並聼還本鄉¶
二年五月乙丑益州刺史鄧元起剋成都曲赦益州¶
三年六月癸未大赦天下¶
四年正月辛亥親祠南郊赦天下二月壬辰交州刺史¶
<pb:KR3k0013_WYG_208-4a>¶
李凱據州反長史李畟討平之曲赦交州¶
五年十一月乙丑以師出淹時大赦天下¶
六年八月戊子赦天下¶
七年四月乙邜皇太子納妃赦大辟以下頒賜朝臣及¶
近侍各有差八月丁巳赦大辟以下未結正者¶
八年正月辛巳親祠南郊赦天下内外文武各賜勞一¶
年¶
十年正月辛丑親祠南郊大赦天下居局治事賜勞二年¶
<pb:KR3k0013_WYG_208-4b>¶
十一年三月丁巳曲赦揚州徐州¶
十二年正月辛夘親祠南郊赦大辟以下¶
十三年二月丁亥親畊籍田赦天下孝弟力田賜爵一¶
級¶
十四年正月乙巳朔皇太子冠赦天下賜為父後者爵¶
一級¶
十五年九月壬辰赦天下十一月丁夘交州刺史李畟¶
斬交州反者阮宗孝傳首京師曲赦交州¶
<pb:KR3k0013_WYG_208-5a>¶
十七年二月甲辰大赦天下¶
十八年四月丁巳大赦天下¶
普通元年正月乙亥朔改元大赦天下賜文武勞位孝¶
弟力田爵一級尤貧之家勿収常調鰥寡孤獨並加賑¶
䘏¶
二年正月辛巳親祠南郊戊子大赦天下¶
三年三月壬辰朔日有食之既癸巳赦天下四方民所¶
疾苦咸即以聞¶
<pb:KR3k0013_WYG_208-5b>¶
四年正月辛夘親祠南郊大赦天下應諸窮病咸加賑¶
䘏¶
六年正月辛亥親祠南郊大赦天下三月丙午嵗星見¶
南斗賜親附民長復除詿誤罪失一無所問七月壬戌¶
大赦天下¶
七年正月辛丑朔赦殊死以下十一月庚辰大赦天下¶
大通元年正月辛未親祠南郊詔曰欽奉時事䖍薦蒼¶
璧思承天徳恵此下民凢因事去土流移他境者竝聽¶
<pb:KR3k0013_WYG_208-6a>¶
復宅業蠲役五年尤貧之家勿收三調孝弟力田賜爵¶
一級三月己未幸同泰寺甲戌還宫赦天下改元¶
中大通元年正月辛酉親祠南郊大赦天下孝弟力田¶
賜爵二級六月壬午大赦天下九月癸巳幸大同寺設¶
四部無遮大㑹十月己酉還宫大赦改元¶
三年正月辛巳親祠南郊大赦天下孝弟力田賜爵一¶
級七月乙亥立晉安王綱為皇太子大赦天下賜為父¶
後者及出處忠孝文武清勤並賜爵一級¶
<pb:KR3k0013_WYG_208-6b>¶
五年正月辛夘親祠南郊赦天下孝弟力田賜爵一級¶
六年二月癸亥親耕籍田大赦天下孝弟力田賜爵一¶
級¶
大同元年正月戊申朔改元大赦¶
三年正月辛丑親祠南郊大赦天下孝弟力田賜爵一¶
級八月辛夘幸阿育王寺赦天下¶
四年七月癸亥詔以東冶徒李裔之家降如來形舍利¶
大赦八月甲辰詔南兖北徐西徐東徐青冀南北青武仁潼¶
<pb:KR3k0013_WYG_208-7a>¶
睢等十三州既經饑饉曲赦逋租宿債勿収今年二調¶
六年正月庚戌朔曲赦司豫徐兖四州八月戊午赦天¶
下十一月己夘曲赦京邑¶
七年正月辛巳親祠南郊赦天下其有流移及失桑梓¶
者各還田宅蠲課五年十一月丁丑詔曰民之多幸國¶
之不幸恩澤屡加彌長姦盗朕亦知此之為病矣如不¶
優赦非仁人之心凢厥諐讐逋負起今七年十一月九¶
日昧爽以前在民間無問多少言上尚書督所未入者¶
<pb:KR3k0013_WYG_208-7b>¶
皆赦除之¶
十年九月己丑詔曰今兹逺近雨澤調適其穫已及冀¶
必萬箱宜使百姓因斯安樂凡天下罪無輕重已發覺¶
未發覺討捕未禽者皆赦宥之侵割耗散官物無問多¶
少亦悉原除田者荒廢水旱不作無當時交例應追税¶
者并作田不登公格者並停各備臺州以文最逋殿罪悉¶
從原¶
中大同元年三月乙巳大赦天下凡主守割盗放散官¶
<pb:KR3k0013_WYG_208-8a>¶
物及以軍糧器甲凡是赦所不原者起大同十一年正¶
月以前皆悉從恩十一年正月以後悉原加責其或為¶
事逃叛流移因饑亡鄉失土可聴復業蠲課五年停其¶
徭役其被拘之身各還本部舊業若在皆悉還之四月¶
丙戌於同泰寺講觧設㑹大赦改元孝弟力田為父後¶
者賜爵一級¶
太清元年正月辛酉親祠南郊詔曰天行彌綸覆幬之¶
功溥乾道變化資始之徳成朕沐浴齋宫䖍恭上帝祇¶
<pb:KR3k0013_WYG_208-8b>¶
承槱燎髙熛太一大禮克遂感慶兼懐思與億兆同其¶
福恵可大赦天下尤窮者無出即年租調清議禁錮並¶
皆宥釋所討逋叛巧籍𨼆年闇丁匿口開恩百日各令¶
自首不問徃罪流移他鄉聽復宅業蠲課五年孝弟力¶
田賜爵一級居局治事賞勞二年三月庚子幸同泰寺¶
設無遮大㑹四月丁亥還宫大赦天下改元孝弟力田¶
為父後者賜爵一級¶
二年五月辛亥曲赦交愛徳三州八月甲辰邵陵王綸¶
<pb:KR3k0013_WYG_208-9a>¶
督衆軍討侯景曲赦南豫州¶
簡文帝大寳元年正月辛亥朔詔曰盖天下者至公之¶
神器在昔三五不獲已而臨蒞之故帝王之功聖人之¶
餘事軒冕之華儻來之一物太祖文皇帝含光大之量¶
啓西伯之基髙祖武皇帝道洽二儀知周萬物屬齊季¶
薦瘥彛倫剥䘮同氣離不測之禍元首懐無厭之欲乃¶
啓樂推之運因億兆之心拯彼摧角雪兹讐耻大慈之業¶
普薫汾陽之詔屢下于兹四紀無得而稱朕以寡昧哀㷀¶
<pb:KR3k0013_WYG_208-9b>¶
孔棘生靈已盡志不圖全□勉視隂企承鴻緒王道未¶
直天歩猶艱式慿宰輔以𢎞庶政履端建號仰維舊章¶
可大赦天下改太清四年為大寳元年¶
孝元帝初為湘東王大寳三年在江陵猶稱太清六年¶
五月令曰君子赦過著在周禮聖人觧網聞之湯令自¶
玁狁孔熾長蛇薦食赤縣阽危黔黎塗炭終宵不寐志¶
在雪耻元惡稽誅本屬侯景王偉是其心膂周石珍棄¶
背恩義今並烹諸鼎鑊肆之市朝但此寇擾為嵗已積¶
<pb:KR3k0013_WYG_208-10a>¶
衣冠舊貴被逼偷生猛士勲豪和光茍免凡諸惡侶諒¶
非一族今特闡以王澤削其刑書自太清六年五月二¶
十日昧爽以前咸使維新¶
承聖元年十一月丙午即皇帝位於江陵詔曰夫樹之¶
以君司牧黔首帝堯之心豈貴黄屋誠弗獲已而臨蒞¶
之朕皇祖太祖文皇帝積徳岐梁化行江漢道映在田¶
具瞻斯屬皇考髙祖武皇帝明並日月功格區宇應天¶
從人惟睿作聖太宗簡文皇帝地侔啓誦方符文景羯¶
<pb:KR3k0013_WYG_208-10b>¶
寇慿凌時難孔棘朕大拯横流尅復宗社羣公卿士百¶
辟庶僚咸以皇靈睠命歸運斯及天命不可以乆淹宸¶
極不可以乆曠粤若前載憲章令範畏天之威纂隆寳¶
歴用集神器于予一人昔虞夏商周年無嘉號漢魏晋¶
宋因循已乆朕雖云撥亂自非創業思得上繫宗祧下¶
恵億兆可改太清六年為承聖元年逋租宿債並許𢎞¶
貸孝子從孫可悉賜爵(臣欽若等曰梁武帝/父名順之故曰從孫)長徒鏁士¶
特加原宥禁錮奪勞一皆曠蕩¶
<pb:KR3k0013_WYG_208-11a>¶
敬帝紹泰元年九月丙午即帝位十月己巳詔曰王室¶
不造嬰罹禍釁西都失守朝廷淪覆先帝梓宫播越非¶
所王基傾弛率土㒺戴朕以荒㓜仍屬艱難泣血枕戈¶
志復讎逆大耻未雪夙宵鯁憤羣公卿尹勉以大義越¶
登寡闇嗣奉洪業顧惟夙心念不至此庶仰慿先靈傍¶
資將相尅清元惡謝寃陵寢令墜命載新宗祊更祀慶¶
流億兆豈予一人可改承聖四年為紹泰元年大赦天¶
下内外文武賜位一等¶
<pb:KR3k0013_WYG_208-11b>¶
太平元年正月戊寅以南豫州刺史任約譙秦二州刺¶
史徐嗣徽舉兵反討平之大赦天下其與任約徐嗣徽¶
叶契同謀一無所問癸未震州刺史社龕降詔賜死曲¶
赦吳興郡二月丙辰以東揚州刺史張彪叛斬首傳京¶
師曲赦東揚州六月乙夘司空陳覇先大破齊軍大赦¶
天下軍士身殞戰塲悉遣欽祭其無家屬即為瘞埋¶
二年四月癸酉以廣州刺史蕭勃反平之曲赦江廣衡¶
三州并督内為賊所拘逼者並皆不問¶
<pb:KR3k0013_WYG_208-12a>¶
陳髙祖永定元年十月受梁禪即皇帝位於南郊柴燔¶
禮畢還宫臨太極前殿詔曰五徳更運帝王所以御天¶
三正相因夏殷所以宰世雖色分騂翰時異文質揖讓¶
征伐迄用參差而育徳振民義歸一揆朕以寡昧時屬¶
艱危國歩屢屯天維三絶肆勤先后拯厥横流藉將帥¶
之功兼猛士之力一正天下冄造黔黎梁氏以天禄永¶
終厯數攸在遵與能之典集大命於菲徳辭不獲亮式¶
從天睠俯協民心受終文祖升禋上帝繼統百王君臨¶
<pb:KR3k0013_WYG_208-12b>¶
萬宇若渉淵水㒺知攸濟寳業初建皇祚維新恩俾恵¶
澤覃被億兆可大赦天下改梁太平二年為永定元年¶
賜民爵一級文武二等鰥寡孤獨不能自存者人榖五¶
斛逋租宿債皆勿復収其有犯鄉里清議賘汚滛盗者¶
皆洗除先注與之更始長徒勑繫特皆原之亡官失爵¶
禁錮奪勞一依舊典¶
二年正月辛丑親祠南郊詔曰朕受命君臨初移星琯¶
孟陬嘉月備禮泰壇景候韶華人祇允慶思令億兆咸¶
<pb:KR3k0013_WYG_208-13a>¶
與維新且徃代祅氛於今猶梗軍機未息征賦咸繁事¶
不獲已乆知下弊言念黔黎無忘寢食夫罪無輕重已¶
發覺未發覺在今昧爽以前皆赦除之西寇自王琳以¶
下並許還送一無所問也(臣欽若等曰琳本梁之臣陳/髙祖既立敬帝琳奉永嘉王)¶
(莊纂梁祚於湘中荘以琳為/丞相錄尚書事故云西寇)近所募義軍本擬西寇並¶
宜觧遣留家附業輓訂軍資未送者並停元年軍糧逋¶
餘者原其半州郡縣軍戍並不得輙遣使民間務存優¶
養若有侵擾嚴為法制¶
<pb:KR3k0013_WYG_208-13b>¶
世祖文帝以永定三年六月丙午即位於太極前殿詔¶
曰上天降禍奄集邦家大行皇帝背離萬國率土擁心¶
若䘮考妣龍圖寳厯𦕈屬朕躬運鐘擾攘事功機務南¶
面湏主西讓禮輕今便式膺景命光宅四海可大赦天¶
下罪無輕重悉皆蕩滌逋租宿債吏民&KR0317;負可勿復収¶
文武内外量加爵叙孝弟力田為父後者賜爵一級庻¶
祇畏在心公卿畢力勝殘去殺無待百年興言號哽深¶
増慟絶¶
<pb:KR3k0013_WYG_208-14a>¶
天嘉元年正月癸丑詔曰朕以寡昧嗣纂洪業哀惸在¶
疚治道弗昭仰惟前徳幽顯遐暢恭巳不言庶㡬無改¶
雖宏圖懋軌日月方𢎞而清廟廓然聖靈浸逺敢尋永¶
徃瞻言㒺極今四象運周三元造獻華夷胥洎玉帛駿¶
奔思覃遺澤播之億兆其大赦天下改永定四年為天¶
嘉元年鰥寡孤獨不能自存者賜榖人五斛孝弟力田¶
殊行異等加爵一級三月戊戌詔曰夫五運逓來三靈¶
眷命皇王因之改創殷周所以樂推朕統厯承基丕隆¶
<pb:KR3k0013_WYG_208-14b>¶
鼎運期理攸屬數祚斯在豈僥倖所至寕卜祝可求故¶
神器之重必在符命是以逐鹿貽譏斷蛇定業亂臣賊¶
子異世同尤王琳識暗挈瓶智慙衞足干紀亂常自貽¶
顛沛而縉紳君子多被繫維雖涇渭合流蘭鮑同肆求¶
之厥理或有脇從今九罭既設八紘斯掩天網恢恢吞¶
舟是漏至如伏波逰説永作漢藩延夀脱歸終於魏守¶
器改秦虞材通晉楚行藏用捨亦豈有常宜加寛仁以¶
彰奮作其衣冠士族預在㐫黨悉皆原宥將帥戰兵亦同¶
<pb:KR3k0013_WYG_208-15a>¶
肆眚並随才銓引庶收力用六月辛丑以國哀周忌臨¶
於太極前殿百僚陪哭赦京師殊死以下¶
二年正月庚戌大赦天下三月庚寅以湘州城主殷亮¶
降曲赦湘州諸郡¶
三年閏三月甲申大赦天下四月癸夘曲赦東陽郡¶
四年九月癸亥曲赦京師十二月丙申大赦天下¶
五年七月丁丑詔曰朕以寡昧屬當負重星籥亟改冕¶
旒弗曠不能仰叶璿衡用調玉燭傍慰蒼生以安黔首¶
<pb:KR3k0013_WYG_208-15b>¶
兵無寕嵗民乏有年移風之道未𢎞習俗之患猶在致¶
令民多觸網吏繁筆削獄犴滋彰雖繇物犯囹圄淹滯¶
亦或有寃念俾納隍載勞負戾加以膚腠不適攝衞有¶
虧比獲微痊思覃寛恵可曲赦京師十二月甲子曲赦¶
建安晋安二郡¶
六年十二月癸亥詔曰朕自居民牧之重託在王公之¶
上顧其寡昧鬱于治道加以屢虧聴覽事多壅積寃滯¶
靡申幽枉弗鑒念兹罪𨽻有甚納隍而恵澤未流愆陽¶
<pb:KR3k0013_WYG_208-16a>¶
累月今嵗序云暮元正向肇欲使幽圄之内同被時和¶
曲赦京師¶
天康元年二月丙子詔曰朕以寡徳纂承洪緒日昃劬¶
勞思𢎞景業而政道多昧黎庶未康兼疢患淹時亢陽¶
累月百姓何咎是繇朕躬念兹在兹痛如疾首可大赦¶
天下改天嘉七年為天康元年¶
廢帝以天康元年四月癸酉即位於太極前殿詔曰上¶
天降禍大行皇帝奄棄萬國扳號靡及五内崩殞朕以¶
<pb:KR3k0013_WYG_208-16b>¶
寡徳嗣膺寳命㷀㷀在疚懼甚綴旒方賴宰輔救其不¶
逮可大赦天下詔内外文武各復其職逺方悉停奔赴¶
光大元年正月乙亥詔曰昔昊天成命降集寳圖二君¶
重光九區咸乂閔余冲𣺌王道未昭荷兹神器如渉靈¶
海庶親賢竝建牧伯惟良天下雍熈緬同刑措今三元¶
改歴萬國充庭清廟無追具僚斯在言瞻宁位觸感摧¶
心思播遺恩俾覃黎獻可大赦天下改天康二年為光¶
大元年孝弟力田賜爵一級十月辛巳赦湘巴二郡為¶
<pb:KR3k0013_WYG_208-17a>¶
華皎所詿誤者(臣欽若等曰皎為相州刺史送子𤣥饗/質於後梁請兵伐陳為陳所敗乃奔于)¶
(梁/)¶
宣帝太建元年正月甲午即位詔曰夫聖人受命王者¶
中興並繇懿徳方作元后髙祖武皇帝揖拜堯圖經綸¶
禹跡配天之業光辰象而利貞格地之功侔川岳而長¶
逺世祖文皇帝體上聖之姿當下武之運築宫示儉所¶
務唯徳定鼎初基厥謀斯在朕以寡薄才非聖賢夙荷¶
前規方𫝊景祚雖復親承訓誨志守藩維詠季子之髙¶
<pb:KR3k0013_WYG_208-17b>¶
風思陽城之逺託自元儲紹國正位君臨無導非㡬佇¶
聞刑措豈圖王室不造頻搆亂階天歩艱難将傾寳厯¶
仰惟嘉命爰集朕躬我心貞確空誓蒼昊而羣辟啟請¶
相諠渭橋文母尊嚴懸心長樂對揚璽紱非止殷湯之¶
三辭履渉春氷何但代王之五讓今便肅奉天䇿欽承¶
介圭若據滄溟愈増競業思所以雲行雨施品物咸亨¶
當與黔黎普同斯慶可改光大三年為太建元年大赦¶
天下在位文武賜位一階孝弟力田及為父後者賜爵¶
<pb:KR3k0013_WYG_208-18a>¶
一級異等殊才並加䇿序鰥寡孤獨不能自存者仍賜¶
榖五斛¶
二年三月丙午以新除左衛將軍歐陽紇據廣州反儀¶
同章昭逹討平之曲赦廣衛二州丁未大赦天下¶
三年三月丁丑大赦天下自天康元年訖太建元年逋¶
餘軍糧禄秩有調未入者悉原之又詔犯逆子弟及屬¶
逃亡異境者悉聴歸有縶繫者諒可散釋其有居宅並¶
追還¶
<pb:KR3k0013_WYG_208-18b>¶
四年九月庚子朔日有食之辛亥大赦天下¶
六年正月壬戌朔詔曰王者以四海為家萬姓為子一¶
物乖方夕愓猶厲六合未混旰食彌憂朕嗣纂鴻基思¶
𢎞經畧上符景宿下叶人謀命將興師大拯淪溺灰琯¶
未周凱㨗相繼拓地數千連城將百蠢彼餘黎毒兹異¶
境江淮年少猶有剽掠鄉閭無賴擿出隂私將帥軍人¶
罔顧刑典今使苛法蠲除仁聲載路且肇元告慶邉服來¶
荒始覩皇風宜覃曲澤可赦江右淮北南司定霍光建¶
<pb:KR3k0013_WYG_208-19a>¶
朔合豫北徐仁北兖青冀南譙南兖十三州郢洲之齊¶
安西陽江洲之齊昌新蔡髙唐南豫州之厯陽臨江郡士¶
民罪無輕重悉皆原宥將帥職司軍人犯法自依當科¶
十年三月乙酉大赦天下¶
十一年十一月辛夘詔曰畫&KR0227;弗犯革此澆風孥戮是¶
蹈化于薄俗朕肅膺寳命迄將一紀思經邦濟治憂國¶
愛民日昃劬勞夜分輟寢而還淳返樸其道靡階雍熈¶
盛羙莫云能致遂乃鞫訊之牒盈于聴覽舂&KR0898;之人煩¶
<pb:KR3k0013_WYG_208-19b>¶
于牢犴周成刑措漢文斷獄杼軸空勞邈然既遠加以¶
蕞爾醜徒軼我彭汴淮汝氓庶企踵王畧治兵誓旅義¶
存拯救飛芻輓粟征賦頗煩暑雨祁寒寧㤀咨怨兼宿¶
度乖舛次舍違方若日之誡責歸元首愧心斯積馭朽¶
非懼即建子令月微陽初動應此嘉辰宜播嘉澤可大¶
赦天下¶
後主以太建十四年正月丁巳即帝位于太極前殿詔¶
曰上天降禍大行皇帝奄棄萬國攀號擗踊無所逮已¶
<pb:KR3k0013_WYG_208-20a>¶
朕以哀㷀調膺寳厯若渉巨川㒺知攸濟方賴羣公用¶
禆寡薄思播遺徳覃被億兆凡厥遐邇咸與維新可大¶
赦天下在位文武及孝弟力田為父後者並賜爵一級¶
孤老鰥寡不能自存者賜榖人五斛帛二疋七月辛未¶
大赦天下¶
九月丙午設無遮大㑹於太極殿捨身及乘輿御服大¶
赦天下¶
至徳元年正月壬寅詔曰朕以寡薄嗣守鴻基哀惸切¶
<pb:KR3k0013_WYG_208-20b>¶
慮疹恙纒織訓俗少方臨下靡筭懼甚踐氷慄同馭朽¶
而四氣易流三九遄至紱纓引陛玉帛充庭具物匪新¶
節序疑舊緬思前徳永慕昔辰對軒闥而哽心顧扆筵¶
而咽氣思所以仰遵遺構俯勵薄躬陶鑄九流休息百¶
姓用𢎞寛簡取叶陽和可大赦天下改大建十五年為¶
至徳元年¶
二年正月癸巳大赦天下十一月丙寅大赦天下¶
三年十一月辛巳幸長干寺大赦天下¶
<pb:KR3k0013_WYG_208-21a>¶
四年十一月己夘詔曰惟刑止暴惟徳成物三才是資¶
百王不改而世無抵角時鮮犯鱗渭橋驚馬弗聞廷争¶
桃林逸牛未見其㫖雖剽悍輕侮理從鉗&KR0898;蠢愚挂㸃¶
宜肆含𢎞政乏良哉明慙則哲求諸觧網安可得乎是¶
用屬寤寐以軫懐負黼扆而於邑復兹合璧輪缺連珠¶
運舛黄鍾獻呂和氣始萌𤣥英告中履長在御因時宥¶
過抑乃斯得可大赦天下¶
禎明元年正月戊寅詔曰栢皇大庭皷淳和于曩日姬¶
<pb:KR3k0013_WYG_208-21b>¶
王嬴后被澆風於末載刑書已鑄善化匪融禮義既生¶
姦宄斯作何其淳樸不反浮華競扇者與朕居中御物¶
納隍在睠頻恢天網屢絶三邉元元黔庶終罹五辟蓋¶
乃康哉寡薄抑亦法令滋彰是用當宁弗怡矜此向隅¶
之意今三元具序萬國朝晨靈芝獻於始陽膏露凝於聿¶
嵗從春施令仰乾布徳思與九有惟新七政可大赦天¶
下改至徳五年為禎明元年九月甲午以江陵蕭琛所¶
置安平王蕭嚴降大赦天下¶
<pb:KR3k0013_WYG_208-22a>¶
梁末帝禎明六年四月己亥詔曰應天下見禁罪人犯¶
大辟合扺極刑者宜示好生特令减死除准格律常赦¶
不原外徒流以下逓减一等左降官未經量移者與量¶
移已量移者更與復資¶
　¶
　¶
　¶
　¶
<pb:KR3k0013_WYG_208-22b>¶
　¶
　¶
　¶
　¶
　¶
　¶
　¶
　冊府元龜卷二百八¶
