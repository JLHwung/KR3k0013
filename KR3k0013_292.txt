# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:11.933711
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百九十二
<pb:KR3k0013_WYG_292-1a>¶
欽定四庫全書¶
　册府元龜卷二百九十二　宋　王欽若等　撰¶
　　宗室部¶
　　　禮士¶
書曰位不期驕傳稱寵而能降者鮮矣葢夫承榮天緒¶
長於宫闥猒飫輕煖宴安富䝿非明誠異禀卓爾不羣¶
者其孰能折節下士流譽於方來者哉自姬文好賢逮¶
兩漢而下或優禮髦彦降志通逸置之於幕府待之以¶
<pb:KR3k0013_WYG_292-1b>¶
師友資以遺餉厚其供儗詢之政務接其游宴乃至列¶
邸圖像以極於欽崇講學論文以申於博約原其尊賢¶
好士之意其於進徳隆道不亦多乎哉詩云彼交匪敖¶
萬福來求又曰宗子維城懷徳維寧是之謂矣¶
周公旦曰我文王之子武王之弟成王之叔父我於天¶
下亦不賤矣然我一沐三握髪一飯三吐哺起以待士¶
猶恐失天下之賢人¶
漢楚元王交少時嘗與穆生白生申公俱受詩於浮丘¶
<pb:KR3k0013_WYG_292-2a>¶
伯既至楚以穆生白生申公為中大夫王敬禮申公等¶
穆生不耆酒(耆讀/曰嗜)王每置酒常為穆生設醴¶
龔舍楚人也好學明經楚王入朝聞舍髙名聘為常侍¶
梁孝王武貴盛待士於是鄒陽枚乗嚴忌從孝王游¶
焦延夀字贛梁人也贛貧賤以好學得幸梁王梁王共¶
其資用令極意學¶
後漢趙節王栩光武叔父趙王良之子聞樓望少習嚴¶
氏春秋有稱鄉閭遣使齎玉帛請以為師望不受¶
<pb:KR3k0013_WYG_292-2b>¶
東平王蒼聞吴良名辟之署為西曹蒼甚相敬愛之¶
北海王睦光武兄齊武王縯孫中興初禁網尚闊而睦¶
性謙恭好士千里交結自名儒宿徳莫不造門由是聲¶
價益廣¶
魏陳思王植初封臨菑侯時邯鄲淳愽學有才章太祖¶
召見甚敬異之植求淳太祖遣淳詣植植初得淳甚喜¶
白馬王彪雅好文學相賈洪善能談戯彪常師宗之過¶
於三卿¶
<pb:KR3k0013_WYG_292-3a>¶
沛穆王林初封謙王黄初中隗禧為王郎中王宿聞其¶
儒者嘗虚心從學禧亦敬恭以授王繇是大得賜遺¶
晉成都王頴推功不居勞謙下士陸機在雒感全濟之¶
恩又見朝廷屢有變難謂頴必能康隆晉室遂委身焉¶
頴以機參大將軍軍事¶
河間王顒武帝時平吴徐聳為顒相聳清虚無欲進退¶
以禮在吴厯清要官顒素聞聳名厚敬禮之¶
東海王越討汲桑命茍晞為前鋒晞破汲桑定鄴而還¶
<pb:KR3k0013_WYG_292-3b>¶
越以晞復其讐耻甚徳之引升堂結為兄弟¶
江統陳留人為司徒左長史東海王越為兖州牧以統為¶
别駕委以州事與統書曰昔王子師為豫州未下車辟¶
荀慈明下車辟孔文舉貴州人士有堪應此者不綂舉¶
髙平郗鑒為賢良陳留阮脩為直言濟北程收為方正¶
時以為知人¶
王承字安期東海王越鎮許以為記室參軍雅相知重¶
勅其子毗曰夫學之所益者淺體之所安者深閑習禮¶
<pb:KR3k0013_WYG_292-4a>¶
度不如式瞻儀刑諷味遺言不若親承音㫖王參軍人¶
倫之表汝其師之在府數年見朝政漸替辭以母老求¶
出越不許¶
譙王承為湘州刺史長沙人虞悝與弟望並有士操承¶
臨州知其名檄悝為長史未到遭母䘮㑹王敦作逆承¶
往弔悝因留與語曰吾前被詔遣鎮此州正以王敦專¶
擅防其為禍今敦果為逆謀吾受任一方欲率所領馳¶
赴朝廷而衆少糧乏且始到貴州恩信未著卿兄弟南¶
<pb:KR3k0013_WYG_292-4b>¶
夏之翹雋而智勇逺聞古人墨絰即戎况今鯨鯢塞路¶
王室危急安得遂罔極之情忘忠義之節乎如今起事¶
將士器械可以濟不悝望對曰王敦居分陜之任一旦¶
搆逆圖危社稷此天地所不容人神所忿疾大王不以¶
猥劣枉駕訪及悝兄弟並受國恩敢不自奮今天朝中¶
興人思晉徳大王以宗子之親奉信順而誅有罪孰不¶
荷戈致命但鄙州荒弊糧器空竭舟艦寡少難以進討¶
冝且收衆固守專檄四方其勢必分然後圖之事可㨗¶
<pb:KR3k0013_WYG_292-5a>¶
也承以為然乃命悝為長史望為司馬¶
司馬楚之東武侯馗八世孫也楚之年十七值劉裕誅¶
夷司馬戚屬楚之乃亡於汝潁之間楚之少有英氣能¶
折節待士馬順明道恭等所在聚黨及劉裕自立楚之¶
規欲報復收衆據長社歸之者常萬餘人劉裕深憚之¶
遣刺客沭謙圖害楚之楚之待謙甚厚謙夜詐疾知楚¶
之必自來因欲殺之楚之聞謙病果自賫湯藥徃省之¶
謙感其意乃出匕首於席下以狀告之曰將軍為裕所¶
<pb:KR3k0013_WYG_292-5b>¶
忌憚願勿輕率以保全為先楚之嘆曰若如來言雖有¶
所防恐有所失謙遂委身以事之其推誠信物得士之¶
心皆此類也¶
宋臨川王道規為征西將軍王敬𢎞為諮議參軍時府¶
主簿宗恊亦有志趣道規並以事外相期嘗共酣飲致¶
醉敬𢎞因醉失禮為外司所白道規更引還重甲初讌¶
道規子義慶嗣爵臨川王招聚文學之士逺近必至太¶
尉袁淑文冠當時義慶在江州請為衛軍諮議參軍其¶
<pb:KR3k0013_WYG_292-6a>¶
餘吳郡陸展東海何長瑜鮑昭等並為辭章義慶引為¶
佐史國臣太祖與義慶書嘗加意斟酌¶
彭城王義康為司徒録尚書事府門每日常有數百乘¶
車雖復位卑人㣲㫮被引接¶
衡陽王義季為衡州宗炳高尚有志操義季親至炳室¶
與之歡讌命為諮議不起¶
戴顒字仲若性高尚居于吳義季鎮口長史張劭與顒¶
姻通迎来止黄鵠山山北有竹林精舍林澗甚美顒憇¶
<pb:KR3k0013_WYG_292-6b>¶
于此間義季亟從之遊顒服其野服不改常度¶
劉凝之隱居不仕時荆州年飢義季慮凝之餒餉錢十萬¶
江夏王義恭出鎮旴&KR0455;平原人劉懷珍為本州主簿¶
義恭道遇懐珍以應對見重取為驃騎長¶
始興王濬為揚州雖日親覽州事一以委沈璞太祖從容¶
謂濬曰沈璞奉時無纎芥之失居家有孝友之稱學優¶
才贍文義可觀而沈深守静不求名譽甚佳汝但應委¶
之以事更宜引與晤對濬既素加賞遇又敬奉此㫖¶
<pb:KR3k0013_WYG_292-7a>¶
璞嘗作舊宫賦乆而未畢濬與璞䟽曰卿嘗有述舊宫¶
賦何其淹邪想行就耳璞因事陳答辭義可觀濬重敎¶
曰向聊相敦問還白斐然遂兼紙翰昔曹植有言下筆¶
成章良謂逸才吾逺慙楚元門盈申白之賔近愧梁孝¶
庭列枚馬之客薄因末牘以代一面¶
建平王景素為征北將軍南徐州刺史以劉璡為征北¶
主簿深見禮遇又以何昌㝢為府主簿以風素見重景¶
素好文章書籍招集才義之士傾身禮接以收名譽由¶
<pb:KR3k0013_WYG_292-7b>¶
是朝野翕然莫不屬意焉¶
南齊豫章王嶷為中書監司空時陸慧曉為武陵王曄¶
征虜功曹廬江何㸃薦慧曉于嶷補司空掾加以恩禮¶
劉繪為豫章王驃騎主簿繪聰警有文義善𨽻書數被¶
賞召進對華敏僚吏之中見遇莫及琅邪王詡為功曹¶
以吏能自進嶷謂僚佐曰吾雖不能得應嗣陳蕃然閣¶
下自有二驥也¶
何㸃永明元年徴中書郎豫章王命駕造門㸃從後門¶
<pb:KR3k0013_WYG_292-8a>¶
逃去竟陵王子良聞之曰豫章王尚不能屈非吾所議¶
遺㸃嵇叔夜酒杯徐景山酒鎗以通意¶
潁川庾銑善屬文見賞於豫章王仕至大司馬記室参¶
軍¶
劉虬字靈預南陽人宋太始中仕至晉平王驃騎記室¶
當陽令罷官歸家静處斷榖餌术及胡麻建元初豫章¶
王為荆州牧辟虬為别駕與同郡宗測司空庾易並遣¶
書禮請虬等各脩牋荅而不應辟命永明三年刺史廬¶
<pb:KR3k0013_WYG_292-8b>¶
陵王子卿表虬及同郡宗測宗尚之庾易劉昭五人請¶
加蒲車束帛之命詔徴為通直郎不就竟陵王子良致¶
書通意虬荅曰虬四節臥病三時營灌暢餘隂於山澤¶
託暮情於魚鳥寧非唐虞重恩周召宏施虬進不研幾¶
入𤣥無洙泗稷館之辨退不凝心出累非冡間樹下之¶
節逺澤既灑仁規先著謹收樵牧之嫌敬加軾鼃之義¶
庾易志性恬隠不交外物建元元年豫章王辟為驃騎¶
參軍不就臨川王映獨重易上表薦之餉麥百斛易謂¶
<pb:KR3k0013_WYG_292-9a>¶
使人曰民樵採麋鹿之伍終其觧毛之衣馳騁日月之¶
車得保自耕之祿於大王之恩亦已深矣辭不受¶
宗測字敬㣲南陽人宋徴士炳孫也世居江陵測少静¶
退不樂人間豫章王復遣書請之辟為參軍測荅曰性¶
同鱗羽愛止山壑眷戀松筠輕迷人路縱宕巖流有若¶
狂者忽不知老至而今鬢髪已白豈容課虚責有限魚¶
慕鳥哉¶
杜栖吴郡錢塘人有志行能言刺史豫章王聞其名辟¶
<pb:KR3k0013_WYG_292-9b>¶
議曹從事仍轉西曹佐竟陵王子良數致禮接¶
竟陵王子良以劉瓛儒學冠於當時子良親徃脩謁表¶
為瓛立館以揚烈橋故主第給之生徒皆賀瓛曰室美¶
為人災此華宇豈吾宅耶幸可詔作講堂猶恐見害¶
也未及徙居遇病子良遣從瓛學者彭城劉繪順陽范¶
縝將厨於瓛宅營齋¶
王融為中書郎㑹魏軍動子良於東府募人拔融寧朔¶
將軍軍主融文辭辨㨗尤善屬綴有所造作援筆可待¶
<pb:KR3k0013_WYG_292-10a>¶
子良特相友好情分殊常¶
謝璟少與從叔朓俱知名子良開西邸招文學璟亦預¶
焉子良有清尚禮才好士居不疑之地傾意賔客天下¶
才士好學者遊集焉善立勝事夏月客至為設忽飲及¶
甘果著之文教士子文章及朝貴辭翰皆發敎撰錄時梁¶
髙祖與沈約謝朓王融蕭琛范雲任昉陸倕等並逰焉¶
號曰八友¶
江革舉髙第耽學不勌王聞其名引為西邸學士¶
<pb:KR3k0013_WYG_292-10b>¶
王瞻授太子舍人初為南海王友尋轉司徒竟陵王從¶
事中郎王甚相賔禮¶
范縝為尚書殿中郎于時竟陵盛招賔客縝亦預焉¶
沈約為黄門侍郎與蘭陵蕭琛琅邪王融陳郡謝朓南¶
鄉范雲樂安任昉等皆逰焉當世號為得人¶
范雲字彦龍建元初子良為㑹稽太守雲始隨王王未¶
之知也㑹遊秦望使人視刻石文時莫能識雲獨誦之¶
王悦自是寵冠府朝王為丹陽尹召為主簿深相親任¶
<pb:KR3k0013_WYG_292-11a>¶
王亮時為桂陽王文學南郡王友宗史少勤學有局幹¶
厯臨川王常侍驃騎參軍竟陵王集學士於西邸使工¶
圖畫其像亮史亦預焉¶
晉安王子懋戍石頭以張率為雲麾中記室王遷南兖¶
州轉宣毅諮議參軍並兼記室王還都率除中書侍郎¶
王為荆州復以率為宣惠諮議領江陵令府遷江州以¶
諮議領記室出監豫章臨川郡率在府十年恩禮甚篤¶
劉遵為晉安王宣惠雲麾二府記室甚見賔禮¶
<pb:KR3k0013_WYG_292-11b>¶
隨王子隆以謝朓為文學子隆在荆州好辭賦數集僚¶
友朓以才文尤被賞愛流連晤對不捨日夕¶
梁建平王宏禮賢接士¶
始興忠武王憺性勞謙常隆意接士與賔客連榻而坐¶
時論稱之¶
安成王秀為江州刺史將發主者求堅船以為齋舫秀¶
曰吾豈愛財而不愛士乃教所由以牢者給參佐下者載¶
齋物既而遭風齋舫遂破時諸王並不下士建安安城¶
<pb:KR3k0013_WYG_292-12a>¶
二王雅好人物以二方重士方之四豪及至州秀聞前¶
刺史取徴士陶潛曾孫為里司秀歎曰陶潛之徳豈可¶
不及後世即日辟為西曹掾秀遷荆州刺史進號安州¶
將軍下車立學校招隠逸下敎曰夫鶉火之禽不匿影¶
於丹穴昭華之寳乍耀采於藍田是以江漢有濯纓之¶
歌空谷著來思之詠𢎞風闡道靡不繇茲處士河東韓¶
懷明南平韓望南郡庾承先河東郭麻並脱落風塵髙¶
蹈之士兩韓之孝友純深庾郭之形骸枯槁或橡飯菁¶
<pb:KR3k0013_WYG_292-12b>¶
羮惟日不足或葭牆艾席樂在其中昔伯武貞堅就仕¶
河内史雲孤劭屈志陳留豈曰塲苖實惟攻玉可加引¶
辟並遣喻意既同魏侯致禮之請庶無辟彊三緘之嘆¶
南平王偉初封建安王偉篤誠通恕趨賢重士嘗如弗¶
及由是四方遊士當世知名者莫不畢至齊世青溪宫¶
改為芳林苑天監初賜偉為第偉又加穿築增植嘉樹¶
珍果窮一時之彫麗每與賔客遊其中命從事中郎蕭¶
子軌為之記¶
<pb:KR3k0013_WYG_292-13a>¶
何遜天監中起家奉朝請遷中衛建安王水曹行參軍¶
兼記室王愛文學之士日與遊宴及遷江州遜猶掌書¶
記¶
鄱陽王恢為益州刺史以羅研為别駕其後西昌嗣王¶
範將西行恢謂曰吾昔在蜀每事委羅研汝遵而勿失範¶
至復以為别駕升堂拜毋蜀人榮之¶
廬陵王續為荆州刺史以天門太守歐陽頠伐蠻左有¶
功續深嘉之引為賔客¶
<pb:KR3k0013_WYG_292-13b>¶
邵陵王綸出為江州刺史以太史叔明少善莊老兼治¶
孝經禮記㩦叔明之鎮王遷郢州又隨府所至輙講授¶
江外人士皆傳其學¶
孫㻛少倜儻好謀略博涉經史為邵陵王水曹中兵參¶
軍時王出鎮郢州盡室隨府甚被賞遇¶
皇侃為國子助敎丁母憂解職還鄉里邵陵王欽其學¶
厚禮迎之¶
武陵王紀出鎮江州時江革為都官尚書紀乃曰我得¶
<pb:KR3k0013_WYG_292-14a>¶
江革文華清麗豈能一日忘之當與其同飽乃表革同¶
行除明威將軍南中郎長史尋陽太守¶
衡陽王元簡為㑹稽太守時何𦙍居秦望山元簡甚加¶
禮敬及元簡去郡入山與𦙍别送至都賜埭去郡三里¶
因曰僕自棄人事交遊路斷自非降貴山藪豈容復望¶
城邑此埭之逰於今絶矣執手涕零¶
臨城公大連出牧東揚州張彪率所領客馬始為防閑¶
後為中兵參軍禮遇甚厚¶
<pb:KR3k0013_WYG_292-14b>¶
陳永陽王伯智為吴郡太守本郡陸慶少好學遍通五¶
經天嘉初徴為通直散騎侍郎不就伯智聞其名欲與¶
相見慶固辭以疾時宗人陸榮為郡五官慶嘗詣焉王¶
乃㣲服往榮穿壁以觀之王謂榮曰觀陸慶風神凝峻¶
殆不可測嚴君平鄭子真何以尚兹¶
鄱陽王伯山為江州刺史時徐伯陽為新安王　室伯¶
陽嘗奉使造焉王率府僚與伯陽登匡嶺置宴酒酣命¶
筆賦劇韻二十伯陽與祖孫登前成王賜以奴婢雜物¶
<pb:KR3k0013_WYG_292-15a>¶
始興郡王伯茂謙恭下士¶
建安王叔卿以虞寄為東中郎諮議寄辭以疾不任旦¶
夕陪列王於是特令停王府公事其有疑議就以決之¶
但朔望牋修而已¶
後魏衛王儀初封平原公先是上谷侯岌張衮代郡許¶
謙等有名于時初來入國聞儀待士先就儀儀並禮之共¶
談當世之務謙等相謂曰平原公有大才不世之略吾¶
等宜附其尾¶
<pb:KR3k0013_WYG_292-15b>¶
江陽王繼次子羅字仲綱為青州刺史羅兄义當朝專¶
政羅望傾四海於時才名之士王元景邢子才李奬等¶
咸為其賔客從遊青土¶
義陽王子孝愛士縉紳歸之賔客嘗滿終日無倦¶
京兆王愉好文章頗著詩賦時引才人宋世景李神儁祖¶
瑩邢晏王遵業張始均等共中晏喜招四方儒學賓客嚴¶
懐真等數十人館而禮之所得榖帛率多散施¶
任城王澄以髙徽聰敏有氣幹深所知賞¶
<pb:KR3k0013_WYG_292-16a>¶
杜弼中山曲陽人任城王澄為定州牧長史甄琛簡試¶
諸生而弼義解開明應荅如響琛所歎伏澄聞而召問¶
深相嗟賞許以王佐之才澄還雒稱之於朝髙陽王等¶
更相招命¶
崔接放邁自髙不拘常檢為中書博士樂陵内史雅為¶
任城王澄所禮待及澄為定州刺史接了無民敬王忻¶
然容下之¶
張普惠為澄所知及轉諌議大夫澄謂普惠曰不喜君¶
<pb:KR3k0013_WYG_292-16b>¶
得諌議惟喜諌議得君¶
北海王詳為司&KR1131;以前光州刺史崔挺為府司馬後詳¶
攝選衆人競稱考第以求遷叙挺獨無言詳大相稱歎¶
自挺為司馬詳未曽呼名常稱為崔光州以示優禮¶
平原王叡雅有志業娶東徐州刺史博陵崔鑒女路繇¶
冀相聞李彪名而詣之脩師友之禮稱之於郡舉孝亷¶
至京師館而受業焉¶
清河王懌以韓子熈少自脩整頗有學識引為常侍父¶
<pb:KR3k0013_WYG_292-17a>¶
亡居喪有禮子熈為懌所眷遇遂闕位待其畢䘮後復¶
引用又以劉懋性沉雅厚重尤禮重懋令諸子師之¶
辛纂為太尉騎兵參軍每為懌所賞及欲定考懌曰幸¶
騎兵有學有才宜為上第轉越騎校尉¶
廣陽王淵以賀拔勝因父遇害與弟岳俱奔于淵勝岳¶
便弓馬有武幹淵厚待之俱表為强弩將軍充帳内軍主¶
中山王英平義陽獲馮亮亮南陽人博覽諸書又篤好¶
佛理英素聞其名以禮待接亮至雒隠居嵩山感英之¶
<pb:KR3k0013_WYG_292-17b>¶
徳以時展覲及英亡亮奔赴盡其哀慟¶
彭城王勰以鹿愈好兵書隂陽釋氏之學召為館客宋¶
世景遷勰府法曹參軍勰愛其才學雅相器敬¶
東陽王榮為𤓰州刺史州人令狐整字保延㓜聰敏沉¶
深有識量學藝騎射竝為河右所推榮辟為主簿加盪¶
㓂將軍整進趣詳雅對揚辨暢謁見之際州府傾目榮¶
器整徳望嘗謂僚屬曰令狐保延西州令望方成重器¶
豈州郡之職所可縶維但一日千里必基武步寡人當¶
<pb:KR3k0013_WYG_292-18a>¶
委以庻務畫諾而已¶
北齊襄城王淯弱年有器望齊氏諸王選國臣府佐多¶
取富商羣小鷹犬少年唯襄城廣寧蘭陵王等頗引¶
文藝清識之士當時以此稱之¶
趙郡王琛出鎮定州聞馮偉節聰敏無所不通以禮迎¶
接命書三至縣令親至其門猶辭疾不起王將命駕致¶
請佐史前後星馳報之縣令又自為其整冠履不得已¶
而出王下㕔事迎之止其拜伏分階而上留之賔館甚¶
<pb:KR3k0013_WYG_292-18b>¶
見禮重王將舉充秀才固辭不就歳餘請還王知其不¶
願拘束以禮發遣贈遺甚厚一無所納唯受時服而已¶
後周齊王憲引樊叔略為園苑監時憲素有吞闗東之¶
志叔略因事數進兵謀憲甚竒之¶
賀若弼少慷慨有大志驍勇便弓馬解屬文愽涉書記¶
有重名於當世憲聞而敬之引為記室¶
冀王通楊注為侍讀王甚重之毎曰楊侍讀徳業優深¶
孤之穆生也¶
<pb:KR3k0013_WYG_292-19a>¶
隋秦王俊為并州總管二十四州諸軍事河東人栁靖¶
自廣徳守退居鄉里閉門自守時論方之王烈前後總¶
管到官皆親至靖家問疾遂以為故事秦王俊臨州賚¶
以几杖並致衣物靖唯受几杖餘並固辭其為當時所¶
重如此¶
齊王暕初封豫章王時崔賾為河南豫章二王侍讀每¶
更日來往二王之第及河南為晉王轉書記室參軍自¶
此去豫章王重之不已遺賾書曰昔漢氏西京梁王建¶
<pb:KR3k0013_WYG_292-19b>¶
國平䑓東苑慕義如林馬卿辭武騎之官枚乗罷𢎞農¶
之守每覽史傳嘗竊恠之何乃脱略官䇿棲遲藩邸以¶
今望古方知雅志彼二子者豈徒然哉足下愽聞强記¶
鈎深致逺視漢臣之三篋似陟䝉山對梁相之五車若¶
吞雲夢吾兄欽賢重士敬愛㤀疲先築郭隗之宫常置¶
穆生之醴今者重開土宇更誓山河地方二百里平籠¶
曲阜城兼七十包舉臨淄大啟南陽方開東閣想得奉¶
飛葢曵長裾藉玳筵躡珠履歌山桂之偃蹇賦池竹之¶
<pb:KR3k0013_WYG_292-20a>¶
檀欒其崇貴也如彼其風流也如此幸甚幸甚何樂如¶
之髙視上京有懷祖徳才謝天人多慙子建書不盡意¶
寧俟繁辭賾荅曰一昨伏奉敎書榮貺非常心靈自失¶
若乃理髙象繫管輅思而不觧事富山海郭璞注而未¶
詳至於五色相宣八音繁㑹鳳鳴不足為諭龍章莫之¶
能此吴札之論周頌詎盡揄揚郢客之奏陽春誰堪赴¶
節伏惟令王殿下禀潤天潢承輝日觀雅道貴於東平¶
文藝髙於北海漢則馬遷蕭望晉則裴楷張華鷄樹騰¶
<pb:KR3k0013_WYG_292-20b>¶
聲鵷池播美望我清塵悠然路絶祖濬(祖濬/賾字)燕南贅客¶
河朔墮逰本無意於希顔豈有心於慕藺未嘗聚螢映¶
雪懸頭刺股讀論唯取一篇披莊不過盈尺况復桑榆¶
漸暮藜藿屢空舉燭無成穿楊盡棄但以燕求馬骨薛¶
養鷄鳴謬齒鴻儀虚班驥皁挾太山以超海比報徳而¶
非難堙崑崙以為池匹酬恩而反易忽屬周桐錫瑞唐¶
水承家門有將相樹冝桃李真龍將下誰好有名濫吹¶
先逃何須别聽但慈音抑揚損上益下江海所以稱王¶
<pb:KR3k0013_WYG_292-21a>¶
丘陵為之不讓曹植儻豫聞髙論則不損令名楊脩若¶
竊在下風亦詎虧淳徳無任荷戴之至謹奉啟以聞豫¶
章王得書賫米五十石并衣服錢帛¶
王貞字孝逸梁郡人善屬文不事産業齊王暕鎮江都¶
聞貞名以書召之曰夫山藏美玉光炤廊廡之間地藴¶
神劍氣凌星漢之表是知毛遂脱頴義感平原孫慧文¶
詞來于東海顧循寡薄有懐髦彦藉甚清風為日久矣¶
未獲被覿良深佇遲比天高流火早應凉颷凌雲仙掌¶
<pb:KR3k0013_WYG_292-21b>¶
方承清露想攝衛攸冝與時休適前園後圃從容丘壑¶
之情左琴右書蕭散烟霞之外茂陵謝病非無封禪之¶
文彭澤辭榮先有歸來之作優逰儒雅何樂如之余屬¶
當藩屏宣條楊越坐棠聼訟事絶詠謌扳桂摛詞眷言¶
髙遁至於揚旌北渚飛葢西園託乗乏應劉置醴闕申¶
穆背淮之賔徒聞其語趨燕之客罕值其人卿道冠鷹¶
楊聲高鳳舉儒墨泉海詞章苑囿棲遲衡泌懐寳迷邦¶
洵茲獨善良以於邑今遣行人具宣往意側望起予甚¶
<pb:KR3k0013_WYG_292-22a>¶
於饑渴想便輕舉副此虚心無信投石之談虚慕鑿坏¶
之逸書不盡言更慙詞費及貞至王以客禮待之朝夕¶
遣問安不又索文集貞啟謝曰屬賀徳仁宣敎須少來¶
所有拙文昔公旦之才藝能事鬼神夫子之文章性與¶
天道雅志傳於游夏餘波鼔於屈宋雕龍之跡具在風¶
騷而前賢後聖代相師祖賞逐時移出門分路變清音¶
於正始體髙致於元康咸言坐握虵珠誰許獨為麟角¶
孝逸生於戰争之季長於風塵之世學無半古才不逮¶
<pb:KR3k0013_WYG_292-22b>¶
人往屬休明寸隂已誤雖居可封之屋每懐貧賤之耻¶
適鄢郢而迷途入邯鄲而失步歸來反覆心灰遂寒豈¶
謂横議過實虚塵叡覽枉髙車以載鼷費明珠以彈雀¶
遂得裹糧三月重髙門之餘地背淮千里望章䑓之後¶
塵與懸黎而並肆將駿驥而同皁終朝擊缶匪黄鍾之¶
所諧日暮却行何前人之能及顧想平生觸塗多慰但¶
以積年沉痼遺㤀日久拙思所存纔成二十三卷仰而¶
不至方見學仙之逺窺而不覩始知遊聖之難咫尺天¶
<pb:KR3k0013_WYG_292-23a>¶
人周章不暇怖甚真龍之降慙過白豕之歸伏紙陳情¶
形神悚越齊王覽所上集善之賜良馬四匹貞復上江¶
都賦王賜錢十萬馬二匹未幾以疾甚還郷里終于家¶
楊子崇髙祖族弟子愛賢好士¶
蔡玉智積為同州刺史在州未嘗嬉戯逰獵聼政之暇¶
端然讀書門無私謁有侍讀公孫尚儀山東儒士府佐¶
楊君英蕭徳言並有文學時延於座¶
唐鄧王元裕髙祖子元裕好學善談明理與典籖盧炤¶
<pb:KR3k0013_WYG_292-23b>¶
隣為布衣之交及薨炤隣為千字詩以傷之¶
霍王元䡄時定州新樂人郎餘令為府參軍數上詞賦¶
元䡄深禮之先是餘令從父知年為霍王友亦見推仰¶
元䡄謂人曰郎氏兩賢人之望也相次入府不竟培塿¶
而松柏成林¶
濮王㤗太宗子太宗特令秦府中别置文學館任自引¶
召學士官給酒饌㤗扵是奏引著作郎蕭徳言秘書郎¶
顧𦙍記室參軍蔣亞卿功曹參軍謝偃等就府撰括地¶
<pb:KR3k0013_WYG_292-24a>¶
志五百五十卷奏上之¶
岐王範雅愛文章之士無貴賤盡以禮接時閻朝隠劉¶
延琦張諤鄭繇皆以文詞友善飲酒賦詩更唱迭和¶
　¶
　¶
　¶
　¶
　¶
<pb:KR3k0013_WYG_292-24b>¶
　¶
　¶
　¶
　¶
　¶
　¶
　¶
　册府元龜卷二百九十二¶
