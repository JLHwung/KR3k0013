# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:42.957177
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百八十五
<pb:KR3k0013_WYG_985-1a>¶
欽定四庫全書¶
　册府元龜卷九百八十五　宋　王欽若等　撰¶
　　外臣部¶
　　　征討第四¶
唐髙祖武徳三年九月遣長平王叔良討叛胡平之¶
四年九月突厥寇并州遣左屯衛大将軍竇琮左武侯¶
大将軍桑顯和率師以禦之是月又寇梁州遣行軍總¶
管尉遲敬徳太子内率上官懐仁撃之是月靈州總管¶
<pb:KR3k0013_WYG_985-1b>¶
楊師道撃突厥大破之斬首三百餘級獲馬一千餘匹¶
十一月靈州總管劉旻撃叛胡劉企成大破之斬首二¶
百級企成僅以身免其部落皆降¶
五年八月突厥寇邊九月交州刺史權中通𢎞州總管¶
宇文歆靈州總管楊師道撃突厥於三觀山破之獲駝¶
馬數千匹是月宇文歆復撃突厥於崇崗鎮大破之斬¶
首千餘級定州司馬温彦博驃騎魏道仁撃突厥於恒¶
山之陽斬首數百級領軍将軍安興貴撃突厥於甘州¶
<pb:KR3k0013_WYG_985-2a>¶
大破之¶
是年并州大總管襄邑王神符撃突厥於汾東斬首五¶
百級虜其馬二千匹汾州刺史蕭顗斬突厥五千餘級¶
七年正月始州反獠舉兵遣行臺僕射竇軌討之¶
四月通事舎人李鳳起撃萬州反獠並平之¶
五月吐谷渾寇松州遣益州行臺左僕射竇軌自翼州¶
道扶州刺史蔣善合自芳州道撃之是月竇軌撃反獠¶
于方山俘二萬餘口¶
<pb:KR3k0013_WYG_985-2b>¶
六月隴州扶州獠作亂遣南尹州都督李光度撃平之¶
七月突厥寇原州遣寜州刺史鹿大師援之又遣靈州¶
都督楊師道趨大木根山邀其歸路是月又寇隴州遣¶
䕶軍尉遲敬徳撃之¶
八年七月叛胡睦伽陁攻武興八月左武侯将軍安修¶
仁撃於且渠川破之¶
九年二月突厥寇原州遣折威将軍楊毛撃之¶
三月益州行䑓尚書郭行方撃眉州叛獠之衆大破之¶
<pb:KR3k0013_WYG_985-3a>¶
進撃於洪雅二州俘男女五千口¶
太宗以武徳九年八月即位是月突厥頡利寇髙陵行¶
軍總管尉遲敬徳與戰于涇陽大破之獲其俟斤阿史¶
徳烏沒毁斬首千餘級(是月請/和許之)¶
貞觀二年正月吐谷渾寇岷州都督李道彦撃走之執¶
其名王二人俘斬七百餘級¶
三年十一月以行并州都督李勣為通漢道行軍總管¶
兵部尚書李靖為定襄道行軍總管華州刺史柴紹為¶
<pb:KR3k0013_WYG_985-3b>¶
金河道行軍總管靈州大都督任城王道宗為大同道¶
行軍總管檢校幽州都督衛孝節為恒安道行軍總管¶
兼管州都督薛萬徹為暢武道行軍總管分道出師以¶
撃突厥是月任城王道宗撃突厥于靈州破之俘男女¶
數百口雜畜萬餘計(十二月突利可汗及郁射設/䕃奈特勤等並帥所部来奔)¶
四年正月李靖屯惡陽嶺夜襲定襄頡利驚擾因徙牙¶
於磧口胡酋康蘇密等遂以隋蕭后及楊正道來降¶
二月李靖次陰山撃頡利大破之滅其國復定襄恒安¶
<pb:KR3k0013_WYG_985-4a>¶
之地斥土界於大漠頡利計窘竄于鐵山兵尚數萬使¶
執失思力入朝謝罪請舉國内附帝遣鴻臚卿唐儉将¶
軍安修仁持節安撫之頡利稍自安靖乗間襲撃大破¶
之遂滅其國頡利乗千里馬獨騎奔於從姪沙鉢羅部¶
落¶
三月大同道行軍副總管張寳相率衆奄至沙鉢羅營¶
生擒頡利送於京師是月突厥思結部俟斤率衆四萬¶
来降¶
<pb:KR3k0013_WYG_985-4b>¶
四月李靖獻頡利可汗帝御順天樓盛陳文物士庻縱¶
觀歸之有司帝數之曰汝父啓民之破也匹馬歸隋竟¶
不能効一鏃之力汝次兄坐享富貴恣情暴虐酒色是¶
耽至令父祖不獲血食爾罪一也與我隣國侵我邊疆¶
失信忘義惟利是親爾罪二也恃兵馬之盛數興戎旅¶
部落怨嗟僵尸徧路爾罪三也侵掠我子女殘暴我禾¶
稼焚燒我村塢賊亂我華民爾罪四也我忘爾宿惡憫¶
爾同盟許爾和親復爾宗國遷延不来至于逃罪爾罪¶
<pb:KR3k0013_WYG_985-5a>¶
五也爾有死罪五焉今不殺爾者徒以清水結盟以来¶
更不南寇爾頡利歡呼而退¶
七年八月以右屯衛大将軍張士貴為龔州道行軍總¶
管以撃獠¶
八年正月張士貴討東西王洞反獠平之¶
十月左驍衛大将軍段志𤣥撃吐谷渾破之追奔八百¶
餘里¶
十一月吐谷渾拘行人趙徳楷詔曰朕嗣纂洪業思恢¶
<pb:KR3k0013_WYG_985-5b>¶
至道端拱垂衣於兹九載式修文徳寜謐區宇徼外君¶
長海表酋渠無遠不庭無思不服而吐谷渾蕞爾小蕃¶
負固河右地不遠千里衆不盈一萬不量其力不恤其¶
人肆情拒命抗衡上國朕每遣行人入蕃曉諭并引其¶
使者臨軒戒朂示以善道勸以和親欲使境上無虞各¶
安其業訓𨗳積年凶頑未改剽掠邊鄙畧無寜息今上¶
書傲狠拘我使人内外百僚華夷兆庻同心憤怨咸願¶
誅討宜乗弔伐之機以展鷹鸇之志長驅尅期窮其巢¶
<pb:KR3k0013_WYG_985-6a>¶
穴罪止吐谷渾可汗昬耄之主及天柱王一二邪臣自¶
餘部落皆無所問夷凶息暴稱朕意焉¶
十一月以特進李靖為西海道行軍大總管節度諸軍¶
兵部尚書侯君集為積石道行軍總管刑部尚書任城¶
王道宗為鄯善道行軍總管仍並為靖副涼州都督李¶
大亮為且沬道行軍總管岷州都督膠東郡公李道彦¶
為赤水道行軍總管利州刺史髙甑生為鹽澤道行軍¶
總管¶
<pb:KR3k0013_WYG_985-6b>¶
九年正月黨項羌先内屬者皆叛歸吐谷渾三月髙甑¶
生撃破之¶
閏四月任城王道宗撃吐谷渾於庫山破之俘四百餘¶
人李靖部将薛孤吳兒以輕鋭破之于曼頭山斬其名¶
王俘五百餘人大獲六畜以充軍糧李靖侯君集任城¶
王道宗等又破於牛心堆又破於赤水源獲雜畜數萬¶
計五月乙未侯君集任城王道宗追吐谷渾主及於烏¶
海撃大破之薛萬均又破天柱王於赤海獲其雜畜三¶
<pb:KR3k0013_WYG_985-7a>¶
十萬計追至河源李大亮俘其名王二十人雜畜五萬¶
計是月李靖平吐谷渾國于西海之上初王師以三月¶
次于鄯州靖與諸将會議侯君集曰大軍已至賊徒尚¶
未走險宜簡精鋭長駈疾進掩其不虞可有大利此破¶
竹之勢也若此策不行潜遁必遠山障為阻窮討則難¶
靖從之乃簡縳士馬輕賫深入及庫山之㨗可汗謀将¶
入磧以避官軍道宗復曰柏海近河源古来罕有至者¶
賊既西走未知的處今叚之行實資馬力今馬疲糧少¶
<pb:KR3k0013_WYG_985-7b>¶
遠入為難未若且向鄯州待馬肥之後更圗進趣君集¶
曰不然叚志𤣥曩者纔至鄯州賊衆便到城下良由彼¶
國尚完兇徒用命今者一敗以後斥候亦絶君臣相失¶
父子擕離乗其迫懼取同俯拾柏海雖遥便可皷行而¶
至也靖又然之於是衆分士馬以為兩道靖與薛萬均¶
李大亮等趣北路出曼頭山逾赤水渉青海歴河源且¶
未窮其西境君集與道宗趣南路經途二千餘里行空¶
虚之地盛夏降霜多積雪山中有瘴氣厯破邏真谷其¶
<pb:KR3k0013_WYG_985-8a>¶
地無水将士食冰馬皆飲雪又行月餘日至星宿川達¶
于柏海兩軍所至皆大尅将軍執失思力又馳數百里¶
别破虜于車茹川旋與靖會于大非川可汗長子大寜¶
王順窮蹙計無所出乃斬其國相天柱王舉國来降可¶
汗大懼與千餘騎遁于磧中衆消亡散能屬之者纔百¶
騎十餘日竟為其左右所殺¶
七月鹽澤道行軍副總管劉徳敏撃叛羌破之¶
十二年八月吐蕃寇松州都督韓威戰敗閻州刺史别¶
<pb:KR3k0013_WYG_985-8b>¶
叢卧施諾州刺史杞利歩利皆羌首也並以州叛附于¶
吐蕃以吏部尚書侯君集為當彌道行軍大總管右領¶
軍大将軍執失思力為白蘭道行軍總管左武衛将軍¶
牛進達為活水道行軍總管右領軍将軍劉簡為桃源¶
道行軍總管督歩騎五萬以撃之¶
九月行軍總管牛進達及吐蕃戰于松州前後斬首千¶
餘級¶
十月均州山獠舉兵反遣桂州都督張寳徳討平之¶
<pb:KR3k0013_WYG_985-9a>¶
十一月明州山獠舉兵反遣交州都督李道彦討平之¶
十二月右武侯将軍上官懐仁撃山獠于壁州大破之¶
虜男女萬餘口¶
十三年四月上官懐仁撃巴壁洋集四州反獠平之虜¶
男女六千餘口¶
十二月詔曰明罰勅法聖人垂懲惡之道命将出軍王¶
者成定亂之徳故三苖負固虞帝所以興師鬼方不㳟¶
殷宗所以薄伐朕嗣膺景命君臨區夏𢎞大道於四海¶
<pb:KR3k0013_WYG_985-9b>¶
推至誠於萬類憑宗社之靈藉股肱之力億兆獲乂尉¶
候無虞建木棘林山經靡紀之域幽都大夏王會不書¶
之君莫不革面内欵屈膝請吏襲冠𢃄於魏闕均征賦¶
於華壤而髙昌麴文泰猶為不軌敢興異圗事上無忠¶
欵之節禦下逞殘忍之志往經朝謁備加恩禮溪&KR0676;難¶
滿曾無報效禽獸為心遽懐凶狡詔命之嚴禀承之誠¶
既闕王人之重祇敬之禮亦虧自隋季道消天下淪喪¶
衣冠之族疆場之人或寄命諸戎或見拘寇手及中州¶
<pb:KR3k0013_WYG_985-10a>¶
既定皇風遠肅人懐首丘途經彼境皆被囚繋加之重¶
役忍苦遐外控告無所又伊吾之右波斯以東職貢不¶
絶商旅相繼琛賮遭其寇攘道路由其壅塞又西蕃突¶
厥戰争已久朕愍其亂離志務安輯乃立咥利始可汗¶
兄弟庻令克復舊土文泰反道敗徳幸災好禍間諜酋¶
豪交亂種落遂使氊裘之長亟動干戈引弓之人重罹¶
塗炭又焉耆之地與之臨接文泰疾其盡節輕肆凶威¶
城池有危亡之憂士女嬰劫掠之酷加以虐用其衆毒¶
<pb:KR3k0013_WYG_985-10b>¶
被所部賞罰無章内外嗟怨繕造宫室勞役日興修營¶
輿輦僣侈無度法令深刻賦歛煩重舉手動足咸罹網¶
羅畜牧園菓悉有征税衆力既盡人財已竭饑寒總至¶
憤歎盈途比屋連甍不勝苛政故老兒童思霑王澤朕¶
命上𤣥為人父母禁暴之道無隔内外納隍之慮切於¶
興寢錄其舊欵仍懷愍念所以頻遣使人具申朝㫖朂¶
以為善之規示以自新之路庻知感悟無煩師旅而昬¶
迷遂性荒怠不悛貫盈之釁既稔天亡之期已及况復¶
<pb:KR3k0013_WYG_985-11a>¶
文武具僚戎狄君長諸倳刃者相屬懐逐雀者比肩宜¶
順夷夏之心以申弔伐之典罰凶渠之多罪拯無辜之¶
倒懸今遣交河行軍大總管吏部尚書侯君集副總管¶
兼左屯衛大将軍薛萬均副總管左屯衛将軍薛孤吳¶
兒行軍總管武衛将軍牛進達等董率衆軍𢎞宣廟畧¶
乗驛進路同會虜庭莫不氣奪風雲精貫日月援枹懐¶
憤㧞距争先良将奮建瓴之威鋭卒効貔貅之勇冀馬¶
燕犀猶迅雷之震撃雲梯地道若至神之變化以此制¶
<pb:KR3k0013_WYG_985-11b>¶
敵事等摧枯以此屠城易於反掌然朕矜哀之心有懐¶
去殺勝殘之道無忘好生若文泰面縳軍門泥首請罪¶
特𢎞焚櫬之澤全其将盡之命自餘臣庻棄惡歸誠並¶
加撫慰令各安堵示以順逆之理布兹寛大之徳如其¶
同惡相濟敢拒王師便盡大兵之勢以致上天之罰明¶
加曉諭稱朕意焉¶
十四年三月竇州道行軍總管黨仁𢎞撃羅竇反獠破¶
之俘七千餘口¶
<pb:KR3k0013_WYG_985-12a>¶
八月交河道行軍大總管侯君集撃髙昌破之初其王¶
文泰時遏絶西域商賈太宗徵文泰入朝而稱疾不至¶
乃詔侯君集討之文泰聞王師将起謂其國人曰唐國¶
去此七千里沙磧濶二千里地無水草冬風凍寒夏秋¶
如焚風之所吹行人多死嘗行百人不能得至安能致¶
大軍乎若頓兵于吾城下二十日食必盡自然魚潰乃¶
接而虜之何足憂也及軍至磧口而文泰卒其子智盛¶
襲位君集率兵至柳谷候騎言文泰尅日将𦵏國人咸¶
<pb:KR3k0013_WYG_985-12b>¶
集諸将請襲之君集曰不可天子以髙昌驕慢無禮使¶
吾恭行天罰今襲人於墟墓之間非問罪之師也於是¶
鼓行而前攻其地城賊嬰城自守君集諭之不行先是¶
大軍之發也帝召山東善為攻城器械者悉遣從軍君¶
集遂刋木填隍擁撞車撞其埤堄數丈湏穴抛車石撃¶
其城中其所當者無不糜碎或張氊被用障抛石城上¶
守陴者不復得立遂㧞之虜其男女七千餘口仍進兵¶
圍其都城智盛窮蹙致書於君集曰有罪于天子者先¶
<pb:KR3k0013_WYG_985-13a>¶
王也天罰所加身已喪背智盛襲位未㡬不知所以僣¶
闕兾尚書哀憐君集報曰若能悔禍宜束手軍門智盛¶
猶不出因命士卒填其隍塹發抛車以攻之又為十丈¶
髙樓俯視城内有行人及飛石所中處皆唱言之人多¶
入室避石初文泰與西突厥欲谷設約有兵至共為表¶
裏及聞君集至欲谷設懼而西走千餘里智盛失援計¶
無所出遂開門出降君集分兵畧地遂平其國俘智盛¶
及其将吏刻石紀功而還¶
<pb:KR3k0013_WYG_985-13b>¶
十五年十一月薛延陀盡其甲騎并發同羅僕骨廻紇¶
靺鞨霫等衆合二十萬卒一人馬四匹度漠屯白道川¶
據善陽嶺以撃思摩之部思摩引其種落走朔州留精¶
騎以戰延陀乗之及塞詔營州都督張儉統所部騎兵¶
及奚霫契丹等壓其東境兵部尚書李勣為朔州道行¶
軍總管率兵六萬騎千二百屯朔方右衛大将軍李大¶
亮為雲州道行軍總管率兵四萬騎五千屯靈武右屯¶
衛大将軍張士貴率兵一萬騎七千為慶州道行軍總¶
<pb:KR3k0013_WYG_985-14a>¶
管出雲中凉州都督李襲譽為凉州道行軍總管以經¶
畧之又遣右屯衛将軍姜行本率左右飛騎及左右衛¶
引强者千人受李勣節度是月李勣撃延陀之衆破之¶
初延陀次通漢川李勣領朔州延陀子大度設領三萬¶
兵臨長城欲入撃突厥而思摩已南走知不可得乃遣¶
人登長城而罵之因見大軍塵埃連天遽退告延陀先¶
還而自将其衆走赤柯濼度青山道頗迂遠李勣選麾¶
下騎突百六十皆驍悍敢死弱弓長矟自直道度設知¶
<pb:KR3k0013_WYG_985-14b>¶
不脱乃亘十里而陳兵先是延陀撃沙鉢羅及阿史那¶
社爾皆以歩戰而勝及其将来寇也先講武于國中教¶
習歩戰每五人以一人經習戰陣者使執馬而四人前¶
戰克勝即授馬以追奔失于應接罪至於死沒其家口¶
以賞戰人至是遂行其法突厥兵先合輒退延陀乗勝¶
而逐之勣兵拒撃而延陀萬矢俱發傷其戰馬李勣乃¶
令去馬歩陣率長矟數百為隊齊奮以衝之其衆潰敗¶
副總管薛萬徹率數千騎收其執馬者其衆失馬莫知¶
<pb:KR3k0013_WYG_985-15a>¶
所從因大縱撃斬首三千餘級獲馬萬五千匹甲仗輜¶
重不可勝計會暮殺之不能盡大度設跳身而遁萬徹¶
将數百騎追之不及其餘衆又奔走相騰踐至漠北大¶
雪馬疲不前人凍死者十八九先是延陀祭天祈雪我¶
師不能逐及此自斃焉李勣旋軍定襄太宗遣使賫璽¶
書以勞将士突厥諸部有思結者先處代州五臺縣其¶
意嘗欲歸延陁因是而叛代州追兵適及會李勣旋軍¶
至首尾圍撃思結計無所出走入峨谷中自度必死前¶
<pb:KR3k0013_WYG_985-15b>¶
殺其妻子然後力戰勣又敗之斬首五百級生擒一千¶
五百人虜其男女三千餘口獲牛馬稱是¶
十八年七月太宗以髙麗莫離支自殺其主發兵撃新¶
羅新羅盡禮以事國家數遣使稽顙請援乃遣髙麗解¶
兵不從欲撃之於是勅将作大匠閻立徳括州刺史趙¶
元楷宋州刺史王波利往洪饒江等州造船艦四百艘¶
可以載軍糧泛海攻戰者且遣輕騎數千至遼東城以¶
觀其勢甲午遂下詔曰百濟髙麗恃其僻遠每動甲兵¶
<pb:KR3k0013_WYG_985-16a>¶
侵逼新羅日蹙百姓塗炭遣使請援道路相望朕情深¶
愍念爰命使者詔彼兩蕃戢兵敦好而髙麗姦武攻撃¶
未已若不拯救豈濟倒懸宜令營州都督張儉守左宗¶
衛率髙履行等率幽營二都督府兵馬及契丹奚靺鞨¶
往遼東問罪屬遼東水泛溢儉等兵不能濟¶
十月安西都督郭孝恪帥師滅焉耆孝恪執其王龍突¶
騎支送行在所(時帝幸九成宫/故曰行在所)初王師之滅髙昌也制¶
以髙昌所虜焉耆生口七百盡還之焉耆王尋叛歸於¶
<pb:KR3k0013_WYG_985-16b>¶
欲可汗朝貢稀至令孝恪伺其機便孝恪因表請撃之¶
以孝恪為安西道行軍總管率歩騎三千出銀山道以¶
伐焉耆孝恪夜襲其城破之¶
十一月命太子詹事英國公李勣為遼東道行軍總管¶
出柳城禮部尚書江夏郡王道宗副之刑部尚書鄖國¶
公張亮為平壤道行軍總管以舟師出莱州左領軍常¶
何瀘州都督左難當副之發天下甲士召募十萬並趣¶
平壤以伐髙麗¶
<pb:KR3k0013_WYG_985-17a>¶
十九年四月英國公李勣攻盖牟城破之(時帝親征此/已後至班師)¶
(事具帝王/親征門)¶
二十年六月遣兵部尚書固安公崔敦禮特進英國公¶
李勣撃破薛延陁於鬱督軍山北前後斬首五千餘級¶
虜男女三十萬人時鐵勒僕骨同羅共撃延陁多彌可¶
汗大敗之帝以延陁破亡遣江夏王道宗左衛大将軍¶
阿史那社爾為潮海安撫大使又使右領軍衛大将軍¶
執失思力領突厥兵代州都督薛萬徹營州都督張儉¶
<pb:KR3k0013_WYG_985-17b>¶
各統所部兵分道並進又令右驍衛大将軍契苾何力¶
領凉州及胡兵同入以為聲援江夏王道宗等兵既渡¶
磧遇阿波達官控弦數萬直前拒戰道宗進撃破之斬¶
首千餘級追奔二百里薛萬徹别軍北道與廻紇相遇¶
二将各遣使諭以綏懐之㫖其酋帥見使者皆頓顙歡¶
呌曰不意大國遠見存撫俱請入朝既而諸部降書皆¶
至百僚畢賀¶
二十一年三月伐髙麗以左武衛大将軍牛進達為青¶
<pb:KR3k0013_WYG_985-18a>¶
丘道行軍大總管右武衛大将軍李海崖為副發兵一¶
萬餘人並樓船戰舸自莱州泛海而入又以特進太子¶
詹事英國公李勣為遼東道行軍大總管右武衛將軍¶
孫貳郎左屯衛大将軍鄭仁泰為副将配兵三千人其¶
營州都督府所管兵馬盡皆隸勣于是厲渉遼東自新¶
城道入兩軍之發也並遣慣習滄波能以少撃衆者而¶
配𨽻焉先是十九年帝之伐髙麗也以討逆為名及破¶
駐蹕陳帝以御副弓箙賜莫離支雖服拜銜恩而不遣¶
<pb:KR3k0013_WYG_985-18b>¶
親近来謝天子以暮秋邊外詔六軍班師莫離支以王¶
城獲全庻㡬可以自免滋虐其主又令伺我邊隙厥貢¶
踈薄失藩人臣大國之禮天子扼腕含怒終欲取之中¶
議以為髙麗城雉依山攻之不可卒下往前鑾駕親伐¶
廢其耕稼所䧟之城並收其穀韓師旅炎旱相繼夷人¶
以猥衆大半斷粒若得少兵畨次蹂其邊塲彼瘡痍之¶
殘疲於奔命耕夫釋耒並皆入堡島夷之邑千里荒蕪¶
古人云金城湯池非粟不固若再三如此髙麗必大窘¶
<pb:KR3k0013_WYG_985-19a>¶
迫自然逃散誰肯為莫離支嬰城鴨渌水以北可不戰¶
而取天子以為然故有是命¶
七月牛進達李海崖攻髙麗石城䧟之虜男女數百人¶
師次積利城下髙麗出軍萬餘人拒戰海崖等撃破之¶
斬首二千級¶
九月遣宋州刺史王波利中郎将丘孝忠發江南十二¶
州造入海大船及艓船三百五十艘将征髙麗¶
十二月詔曰皇天理物蓄嚴厲於積隂大塊厚生騰殺¶
<pb:KR3k0013_WYG_985-19b>¶
氣於秋序故霆霓震曜聲懾八紘繁霜凝肅威加萬類¶
朕既承兹介福超上皇王憂責在躬情兼列代昆蟲不¶
理尤且納隍戎羯未寜豈宜安席逷矣西土自古遊魂¶
昔與北塲本同根蔕乗戎致䦧遂爾擕離雞田戴斗是¶
其祭天之地雁塞干雲上應分術之野疆踰瀚海局拒¶
塞垣總其衘燭之鄉並為征賦之俗惟有烏孫舊境置¶
罘所漏本既先㧞末豈能全皮尚不存毛将安附侵軼¶
旅獒之壤剽掠巨雀之藩播此凶荒歴年兹乆積其愆¶
<pb:KR3k0013_WYG_985-20a>¶
禍崇凶貫盈凡厥氊裘不勝焦爛蠢兹板屋盡苦侵漁¶
膜拜錦車思拯溺以延首重譯蠻邸呌嚴閽而委命裂¶
裳褁足驟請天誅朕乃睠西顧深悼于懐搶此弗圖孰¶
祗靈命是以求衣待旦對懸亡食哀彼綴旒義增投袂¶
雖臨軒而獨對慮疑謀之罔從乃命鼎司陰籌遠畧言¶
纔出于唇吻應已昭于上𤣥昧旦臨朝太史奏曰昨宵¶
甲夜纎阿蝕昴考靈臺之秘簡徵渾象之舊文月者隂¶
精用刑之兆也星纒胡分數終之效焉是知天道雖髙¶
<pb:KR3k0013_WYG_985-20b>¶
去人非遠至誠仰達應不踰時奉以恭行理當無惑今¶
便躬秘推轂制詔夏官禡社出車發明秋令殱斯巨猾¶
救彼蒼黎可遣使持節崑丘道行軍大總管左驍衛大¶
将軍阿史那社爾副大總管左驍衛大将軍契苾何力¶
金紫光禄大夫行安西都䕶郭孝恪司農卿清河郡公¶
楊𢎞禮行軍總管左武衛将軍李海崖等總挈黿斬蛟¶
之士帥曳牛佩豕之曹莫不感義長駈誓探巢穴之志¶
循躬距躍将謝肉骨之恩又發鐵勒兵牧十有三部突¶
<pb:KR3k0013_WYG_985-21a>¶
厥侯王十餘萬騎沸湧動沙塲之地呼吸振廣漠之風¶
道自金微會于䓗嶺又遣吐蕃君長踰𤣥莵而北臨歩¶
揺酋渠絶昌海而西騖齊飛白羽周設天羅摐金懸米¶
之源掩河津而雷撃沬赭崦山之嶠轎日域以雷奔取¶
彼渠魁委于司寇拯其萌隸賜以營魂俾夫六驘泛駕¶
免覆車而伏皁十角摧鋒與共觝而俱獻豈非有名動¶
衆本為除殘以義出師貴能徵惡是以倒戈必宥事表¶
於前經輿櫬不誅理昭於往誥其有去危投欵悔禍求¶
<pb:KR3k0013_WYG_985-21b>¶
哀毳幙酋豪宜錫長纓之寵韋韝種落恵以飲喙之娛¶
且夫察微興事者機也勞已安人者義也天與則取可¶
謂乗機衆欲斯從是名敦義踐機而必作戴義以行之¶
今此一勞永康四表折兵難再或失時宜以朕之懷速¶
頒天下初龜茲國既臣於西突厥安西都䕶郭孝恪之¶
伐焉耆也龜茲遣軍援助自是藩禮漸缺帝大怒故有¶
是詔¶
閏十二月阿史那社爾與郭孝恪楊𢎞禮率五将軍又¶
<pb:KR3k0013_WYG_985-22a>¶
發鉄勒十二部兵十餘萬騎以伐龜茲社爾既破西蕃¶
處月處宻乃進師趣其北境出其不意西突厥所署焉¶
耆王棄城而遁社爾遣輕騎追擒之龜兹大震守将多¶
棄城而走社爾進屯磧石去其都城三百里遣伊州刺¶
史韓威率千餘騎為前鋒右驍衛将軍曹繼叔次之至¶
多褐城與龜茲王相遇及其相那利羯獵等有衆五萬¶
逆拒王師威乃偽遁而引之其王俟利發見威兵少悉¶
衆而至威退行三十里與繼叔軍會合撃大破之其王¶
<pb:KR3k0013_WYG_985-22b>¶
退保都城社爾進軍逼之王乃輕騎而走遂下其城令¶
孝恪守之遣沙州刺史蘇海政尚輦奉御薛萬備以精¶
騎逼之行六百里其王窘急退保于撥換城社爾等進¶
軍圍之擒其王及大将羯獵顛等其相郍利僅以身免¶
潜引西突厥之衆并其國兵萬餘人来襲孝恪與子待¶
詔同死于陣官軍大擾倉部郎中崔義起與曹繼叔韓¶
威等撃之郍利匹馬而遁尋為龜茲人所執以詣軍前¶
後破其大城五所虜男女數萬口社爾因立其王之弟¶
<pb:KR3k0013_WYG_985-23a>¶
葉䕶為王勒石紀功而旋俘其王阿黎布失畢及郍利¶
羯獵顛等獻於廟是月以崑丘道行軍總管左武衛将¶
軍阿史那賀魯為泥伏沙鉢羅葉䕶并給皷纛遣招討¶
巴西突厥¶
二十二年正月詔授右武衛大将軍薛萬徹為青丘道¶
行軍大總管右衛将軍裴行大為副率兵三萬餘人并¶
樓船戰艦自莱州泛海以撃髙麗(萬徹入鴨緑/水俘獲甚衆)四月烏¶
胡鎮将石神感率兵浮海直指髙麗領歩騎五千拒戰¶
<pb:KR3k0013_WYG_985-23b>¶
於易山短兵纔接其衆大潰斬首虜八百餘人其夜賊¶
兵萬餘襲神感之船神感設伏以待之賊不覺奮撃大¶
破之而還¶
是月右武侯将軍梁建方撃松外蠻破之初嶲州都督¶
劉伯英上言松外諸蠻雖暫降欵旋即背叛請出師討¶
之西濟河天竺道可通也由是發蜀中十二州兵討之¶
蠻帥雙舎率衆拒戰建方撃敗之殺獲千餘人羣蠻震¶
擾投竄山谷建方分遣使者説以利害爭来欵附前後¶
<pb:KR3k0013_WYG_985-24a>¶
至者七千餘部户十萬九千三百建方署其首領䝉和¶
為縣令各統所部莫不感悦建方乗勝遣使往西洱河¶
其帥楊盛見使至大駭具船将遁使者曉諭禍福示以¶
威信咸遂稽顙請降遣守領十人来謁軍門建方振旅¶
而退¶
六月薛延陁餘衆二萬人渡鮮崿河侵瀚海金微幽陵¶
三郡都督各發兵逆撃大破之斬獲八千級於是發燕¶
副都䕶元臣率九姓鐵勒捕¶
<pb:KR3k0013_WYG_985-24b>¶
是月青丘道軍師薛萬徹渡海入鴨渌水百餘里至泊¶
灼城南四十里止營髙麗讋懼並棄邑居而遁泊灼城¶
主所失孫率歩騎萬餘人来拒官軍萬徹遣右衛将軍¶
裴行方領歩卒折衝尉羅文合為援軍繼進萬徹及諸¶
軍乗之賊大潰追奔百餘里及於陣所失孫進兵圍之¶
泊灼城因山設險阻鴨淥水以為固攻之未㧞髙麗遣¶
将髙文率馬骨安地諸城兵三萬餘人来援分置兩陣¶
萬徹分軍以當之鋒刃纔接而賊潰俘獲且盡而還¶
<pb:KR3k0013_WYG_985-25a>¶
八月辛丑遣左領軍大将軍執失思力往金山道討薛¶
延陁餘部落¶
是月崑丘道将軍阿史那社爾撃處羅破之餘衆悉降¶
九月遣茂州都督張士貴右衛将軍梁建方發隴右及¶
峡中兵馬二萬餘人撃編獠初帝遣劍南造船㺐獠之¶
人咸令減役雅卭眉三州編獠或不祗承呼召相率而¶
反乃遣建方等討之¶
　¶
<pb:KR3k0013_WYG_985-25b>¶
　¶
　¶
　¶
　¶
　¶
　¶
　¶
　册府元龜卷九百八十五¶
