# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:31.963378
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百八十
<pb:KR3k0013_WYG_780-1a>¶
欽定四庫全書¶
　册府元龜卷七百八十　　宋　王欽若等　撰¶
　　總録部¶
　　　博識¶
夫好古博雅多識前言斯可以謂之君子矣三代而下¶
葢不乏其人焉至乃明休咎之庶徴達典經之格訓究¶
鬼神之幽賾練方䇿之故實識官族之源𣲖詳地志之¶
本末隨問能辯比撞鐘之善應發機迎解同炙輠之無¶
<pb:KR3k0013_WYG_780-1b>¶
滯非夫强學以立志多聞而求益聰明博達性理冲奥¶
者其孰能與於此乎¶
周惠王内史過為中大夫十五年有神降於莘(降下也言/自上而下)¶
(有聲象以接/人也莘虢地)王問於内史過(過其名掌爵禄廢置/及䇿命諸侯卿大夫)曰是¶
何故固有之乎(故事/固嘗)對曰有之國之將興其君齊明衷¶
正(齊一/衷中)精㓗惠和其徳足以昭其馨香(惠愛也馨香芳/馨之升聞者也)¶
其惠足以同其民人(同/一)神饗而民聽民神無怨故明神¶
降之觀其政徳而均布福焉國之將亡其君貪冐辟邪¶
<pb:KR3k0013_WYG_780-2a>¶
(冐抵/冐也)滛佚荒怠麤穢暴虐其政腥臊馨香不登(腥臊臭/惡登上)¶
(也芳馨不上聞于神神不饗/也傳曰黍稷非馨明徳惟馨)其刑矯誣(以詐用法曰矯/加誅庶罪曰誣)¶
(也/)百姓攜貳(攜離貳/二心也)明神弗蠲(蠲/㓗)而民有逺志(欲叛/也)民¶
神怨痌無所依懐故神亦往焉觀其苛慝而降之禍是¶
以或見神以興亦或以亡昔夏之興也融降于崇山(融/祝)¶
(融崇崇高山夏在/陽城崇高所也)其亡也回禄信于聆隧(回禄火神再/宿為信聆隧)¶
(地/名)商之興也檮杌次於丕山(檮杌鯀也過信曰/次丕大山在河東)及其亡¶
也夷羊在牧(夷羊神獸/牧商郊野)周之興也鸑鷟鳴於岐山(鸑鷟/鳳之)¶
<pb:KR3k0013_WYG_780-2b>¶
(别名詩云鳳凰鳴矣于彼/高岡其在岐山之脊乎)其衰也杜伯射王於鄗(鄗京/也杜)¶
(國伯爵陶唐氏之後周春秋曰宣王殺杜伯不辜後三/年宣王㑹諸侯田于囿日中杜伯起於道左衣朱冠操)¶
(朱弓矢射宣王中/心折脊而死也)是皆明神之志者也(志記謂記録/在史籍者)王¶
曰今是何神也對曰昔昭王娶於房曰房后(昭王瑕周/成王之孫)¶
(康王之子/房國名也)實有爽徳恊於丹朱(爽貳恊和也/丹朱堯子也)丹朱憑身¶
以儀之生穆王焉(慿依也儀匹也詩云實惟我儀言房/后之行有似丹朱丹朱慿依其身而)¶
(匹偶之生/穆王焉)實炤臨周之子孫而禍福之繇是觀之其丹¶
朱乎王曰其誰受之對曰在虢土(言神在虢/虢其受之)臣聞之道¶
<pb:KR3k0013_WYG_780-3a>¶
而得神是謂逢福(逢/迎)滛而得神是謂貪禍(以貪/取禍)今虢少¶
荒其亡乎王曰吾其若之何對曰使太宰以祝史帥狸¶
姓奉犧牲粢盛玉帛往獻焉(太宰太卿掌祭祀之式玉/幣之事祝太祝掌祈福祥)¶
(史太史掌次主位狸姓丹朱之後神/不歆非類故即帥以往也純色曰犧)無有祈也(勿有求/禮之而)¶
(已/也)王曰虢其幾何對曰昔堯臨民以五(五年一/廵狩也)繇是觀¶
之不過五年王使太宰忌父(周公/忌父)帥傅氏及祝史(傅氏/狸姓)¶
(也在周/為傅氏)奉犧牲玉鬯往獻焉(玉鬯鬯酒之圭長尺二寸/寸有瓉所以灌地降神之)¶
(器/)内史過從至虢(從太宰往内史不祭/祝王以其賢使聽之)虢公亦使祝史¶
<pb:KR3k0013_WYG_780-3b>¶
請土焉(祝史虢之祝/史祝應史嚚)内史過歸告王曰虢必亡矣不禋¶
於神而求福焉神必禍之(㓗祝/曰禋)不親於民而求用焉民¶
必違之(用其/財力)精意以享禋也(享/獻)慈保庶民親也(慈愛/保養)今¶
虢公動匱百姓以逞其違(逞快/違邪)離民怒神而求利焉不¶
亦難乎(求利謂/請土也)十九年晉取虢(左傳魯莊三十二年秋/七月有神䧏于莘惠王)¶
(問諸内史過曰是何故也對曰國之將興明神䧏之監/其徳也將亡神又降之觀其惡也故有得神以興亦有)¶
(以亡虞夏商周皆有之王曰若之何對曰以其物享焉/其至之日亦其物也王從之内史過往聞虢請命反曰)¶
(虢必亡矣虐而聽於神神居莘六月虢公使祝應宗區/史嚚享焉神賜之土田史嚚曰虢其亡乎吾聞之國將)¶
<pb:KR3k0013_WYG_780-4a>¶
(興聽於民將亡聽於神神聰明正直而一/者也依人而行虢多涼徳其何土之能得)¶
士弱晉大夫也魯襄公九年宋災樂喜為政知有火災¶
素戒為偹晉侯問於士弱(弱士渥濁之/子莊子也)曰吾聞之宋灾¶
於是乎知有天道何故(問宋何故自/知天道將灾)對曰古之火正或¶
食於心或食於味以出内火是故味為鶉火心為大火¶
(謂火正之官配食于火星建辰之月鶉火星昏在南方/則令民放火建戌之月大火星伏在日下夜不得見則)¶
(令民内火/禁放火)陶唐氏之火正閼伯居商丘(陶唐堯有天下/號閼伯高辛氏)¶
(之子傳曰遷閼伯于商丘主辰辰大/火也今為宋星然則商丘在宋地也)祀大火而火紀時¶
<pb:KR3k0013_WYG_780-4b>¶
焉(謂出内/火時)相土因之故商主大火(相土契孫商之祖也/始代閼伯之後居商)¶
(邱祀/大火)商人閱其禍敗之釁必始於火是以日知其有天¶
道也(閱猶數也商人數所更厯嘗多火災/宋是殷商之後故知天道之災必火)公曰可必乎¶
對曰在道國亂無象不可知也(言國無道則災變/亦殊故不可必知)¶
子産鄭大夫也魯昭公元年六月晉平公有疾鄭伯使¶
公孫僑如晉聘且問疾叔向問焉曰寡君之疾病卜人¶
曰實沈臺駘為祟史莫之知敢問此何神也子産曰昔¶
髙辛氏有二子伯曰閼伯季曰實沈(高辛/帝嚳)居于曠林不¶
<pb:KR3k0013_WYG_780-5a>¶
相能也(曠林/地名)日尋干戈以相征討(尋用/也)后帝不臧(后帝/堯也)¶
(臧善/也)遷閼伯于商邱主辰(商邱宋地主祀/辰星辰大火也)商人是因故¶
辰為商星(商人湯先相土封商邱/因閼伯故國祀辰星)遷實沈于大夏主參¶
(大夏今/晉陽縣)唐人是因以服事夏商(唐人若劉累之等累/遷魯縣此在大夏)其¶
季世曰唐叔虞(唐人之季世/其君曰叔虞)當武王邑姜方震大叔(邑/姜)¶
(武王后齊太公之女懐胎/為震大叔成王之弟叔虞)夢帝謂已余命而子曰虞(帝/天)¶
(取唐君/之名)將與之唐屬諸參而蕃育其子孫及生有文在¶
其手曰虞遂以命之及成王滅唐而封大叔焉故參為¶
<pb:KR3k0013_WYG_780-5b>¶
晉星(叔虞封唐/是為晉侯)繇是觀之則實沈參神也昔金天氏有¶
裔子曰昧為𤣥㝠師生允格臺駘(金天氏帝少皥裔逺/也𤣥冥水官昧為水)¶
(官之/長)臺駘能業其官(纂昧/之業)宣汾洮(宣猶通也汾/洮二水名)障大澤¶
(陂障/之)以處太原(太原晉陽也/臺駘之所居)帝用嘉之封諸汾川(帝顓/頊)¶
沈姒蓐黄實守其祀(四國臺/駘之後)今晉主汾而滅之矣(滅四/國也)¶
繇是觀之則臺駘汾神也抑此二者不及君身山川之¶
神則水旱疫癘之災於是乎禜之(有水旱之灾則禜祭/山川之神若臺駘者)¶
(周禮四日禜祭為禜/攅用幣以祈福祥)日月星辰之神則雪霜風雨之不¶
<pb:KR3k0013_WYG_780-6a>¶
時於是乎禜之(星辰之神/若實沈者)若君身則亦出入飲食哀樂¶
之事也山川星辰之神又何為焉(言實沈臺駘/不為君疾)七年三¶
月子産聘于晉晉侯有疾韓宣子逆客私焉(私語/也)曰寡¶
君寢疾于今三月矣並走羣望(晉所望祀山川/皆走往祈禱)有加而¶
無瘳今夢黄熊入於寢門其何厲鬼也對曰以君之明¶
子為大政其何厲之有昔堯殛鯀于羽山(羽山在東海/祝其縣西南)¶
其神化為黄熊以入于羽淵實為夏郊三代祀之(鯀禹/父夏)¶
(家郊祭之厯殷周二代亦/通在羣神之數并見祀)晉為盟主其或者未之祀乎¶
<pb:KR3k0013_WYG_780-6b>¶
(言周衰晉為盟主/得佐天子祀羣神)韓子祀夏郊(祀鯀/也)晉侯有間(間差/也)鄭¶
伯既殺伯有是後鄭人相驚以伯有曰伯有至矣則皆¶
走不知所往(言其/鬼至)或夢伯有介而行(介甲/也)曰壬子余將¶
殺帶也(駟帶助子晳殺伯有/壬子六年三月三日)明年壬寅余又將殺段也¶
(公孫段豐氏黨壬寅/此年正月二十八日)及壬子駟帶卒國人益懼齊燕平¶
之月(此年/正月)壬寅公孫段卒國人愈懼其明月子産立公¶
孫洩及良止以撫之乃止(公孫洩子孔之子也襄十九/年鄭殺子孔良止伯有子也)¶
(立以為大夫/使有宗廟)子太叔問其故子産曰鬼有所歸乃不為¶
<pb:KR3k0013_WYG_780-7a>¶
厲吾為之歸也大叔曰公孫洩何為(子孔不為厲問/何為復立洩)子¶
産曰說也為身無義而圖說(伯有無義以妖鬼故立之/恐惑民竝立洩使若自以)¶
(大義存誅絶之後/者以解說民心)從政有所反之以取媚也(民不可使/知之故治)¶
(政或當反道/以求媚于民)不媚不信(說而後/信之)不信民不從也及子産¶
適晉趙景子問焉(景子晉中/軍佐趙城)曰伯有猶能為鬼乎子産¶
曰能人生始化曰魄(魄形/也)既生魄陽曰魂(陽神/氣也)用物精¶
多則魂魄强(物權/勢)是以有精爽至於神明(爽明/也)匹夫匹¶
婦强死其魂魄猶能馮依於人以為滛厲(强死不病也/人謂匹夫匹)¶
<pb:KR3k0013_WYG_780-7b>¶
(婦賤/身)况良霄我先君穆公之胄子良之孫子耳之子敝¶
邑之卿從政三世矣鄭雖無腆(腆厚/也)抑諺曰蕞爾國(蕞/小)¶
(貌/)而三世執其政柄其用物也宏矣其取精也多矣其¶
族又大所馮厚矣(良霄魂魄所/馮者貴重)而强死能為鬼不亦宜¶
乎(傳言子産/之博物)¶
申豐魯大夫也昭公四年大雨雹季武子問於申豐曰¶
雹可禦乎(禦止/也)對曰聖人在上無雹雖有不為灾古者¶
日在北陸而藏氷(陸道也謂夏十二月日/在虗危氷堅而藏之)西陸朝覿而¶
<pb:KR3k0013_WYG_780-8a>¶
出之(謂夏二月日在昴畢蟄蟲出而/用氷春分之中奎星朝見東方)其藏氷也深山窮¶
谷固隂沍寒於是乎取之(沍閉也必取積隂之氷所/以道逹其氣使不為災)其¶
出之也朝之禄位賔食喪祭於是乎用之(言不獨/共公)其藏¶
之也黑牡秬黍以享司寒(黒牡黑牲也秬黒黍也司寒/𤣥㝠北方之神故物皆用黒)¶
(有事於氷/故祭其神)其出之也桃弧棘矢以除其灾(桃弓棘箭所/以立除㓙邪)¶
(將御至/尊也)其出入也時食肉之禄氷皆與焉(食肉之禄謂/在朝廷治其)¶
(職事就/官食者)大夫命婦喪浴用氷(命婦大/夫妻)祭寒而藏之(享司/寒)¶
獻羔而啓之(謂二月春分獻羔/祭韭始開氷室)公始用之(公先用/優尊)火出¶
<pb:KR3k0013_WYG_780-8b>¶
而畢賦(火星昏見東方/謂三月四月中)自命夫命婦至於老疾無不受¶
氷(老致仕/在家者)山人取之縣人傳之(山人虞官/縣人遂屬)輿人納之𨽻¶
人藏之(輿𨽻皆/賤官)夫氷以風壯(氷因風/寒而堅)而以風出(順春風/而散用)¶
其藏之也周(周宻/也)其用之也徧(及老/疾)則冬無愆陽(愆過/也謂)¶
(冬/温)夏無伏隂(伏隂謂/夏寒)春無凄風(凄凉/也)秋無苦雨(霖雨為/人所患)¶
(苦/)雷出不震(震霆/也)無菑霜雹癘疾不降(癘疫/氣也)民不夭札¶
(短折為夭/夭死為札)今藏川池之氷棄而不用(既不藏深山窮谷/之氷又火出不畢)¶
(賦有餘/則棄之)風不越而殺雷不發而震(越散也言隂陽/失序雷風為害)雹之¶
<pb:KR3k0013_WYG_780-9a>¶
為菑誰能禦之七月之卒章藏氷之道也¶
郯子來朝魯公與之宴昭子問焉曰少皥氏鳥名官何¶
故也(少皥金天氏黄帝之子已姓/之祖也問何故以鳥名官)郯子曰吾祖也我知¶
之昔者黄帝氏以雲紀故為雲師而雲名(黄帝軒轅氏/姫姓之祖也)¶
(黄帝受命有雲瑞故以雲紀事百官師/長皆以雲為名號縉雲氏蓋其一官也)炎帝氏以火紀¶
故為火師而火名(炎帝神農氏姜姓之祖也亦/有火瑞以火紀事名百官)共工氏¶
以水紀故為水師而水名(共工以諸侯霸有九州者在/神農前太皥後亦受水瑞以)¶
(水名/官)太皥氏以龍紀故為龍師而龍名(太皥伏羲氏風/姓之祖也有龍)¶
<pb:KR3k0013_WYG_780-9b>¶
(瑞故以/龍命官)我高祖少皥摯之立也鳳鳥適至故紀於鳥為¶
鳥師而鳥名鳳鳥氏厯正也(鳳鳥知天時故/以名厯正之官)元鳥氏司¶
分者也(元鳥燕也以春/分來秋分去)伯趙氏司至者也(伯趙伯勞也/以夏至鳴冬)¶
(至/止)青鳥氏司啓者也(青鳥鶬鷓也以/立春鳴立夏止)丹鳥氏司閉者也¶
(丹鳥鷩雉也以立秋來立冬去入/大水為蜃上四鳥皆厯正之屬官)祝鳩氏司徒也(祝鳩/鷦鳩)¶
(也性孝故為/司徒主教民)雎鳩氏司馬也(雎鳩王鳩也摰而有/别故為司馬主法制)鳲鳩¶
氏司空也(鳲鳩鴶鵴也鳲鳩平/均故為司空平水土)爽鳩氏司冦也(爽鳩鷹/也猛鷙)¶
(故為司冦/主賊盗)鶻鳩氏司事也(鶻鳩鶻鵰也春來/冬去故為司事)五鳩鳩民¶
<pb:KR3k0013_WYG_780-10a>¶
者也(鳩聚也治民生/聚故以鳩為名)五雉為五工正(五雉雉有五種西/方曰鷷雉東方曰)¶
(鶅雉南方曰翟雉北方曰/鵗雉伊雒之南曰翬雉)利器用正度量夷民者也(夷/平)¶
(也/)九扈為九農正(扈有九種也春扈鳻鶞夏扈竊元秋/扈竊藍冬扈竊黄棘扈竊丹行扈唶)¶
(唶宵扈嘖嘖桑扈竊脂老扈鷃鷃以九/扈為九農之號各隨其宜以教民事)扈民無滛者也¶
(扈止也止民/使不滛放)自顓頊以來不能紀逺乃紀於近為民師¶
而命以民事則不能故也(顓頊氏代少皥者徳不能/致逺瑞而以民事命官)仲¶
尼聞之見於郯子而學之(於是仲尼/年二十八)既而告人曰吾聞¶
之天子失官學在四夷猶信(失官官不修其職也/傳言聖人無常師)¶
<pb:KR3k0013_WYG_780-10b>¶
昭子魯大夫也昭公十七年夏六月甲戌朔日有食之¶
祝史請所用幣(禮正陽之月日食當/用幣於社故請之)昭子曰日有食之¶
天子不舉(不舉/盛饌)伐鼔於社(責羣/隂)諸侯用幣於社(請上/公)伐¶
鼓於朝(退自/責)禮也平子禦之(禦禁/也)曰止也惟正月朔慝¶
未作日有食之於是乎有伐鼓用幣禮也其餘則否太¶
史曰在此月也(正月謂建巳正陽之月也於周為六月/於夏為四月慝隂氣也四月純陽用事)¶
(隂氣未動而侵陽灾重故有伐鼔用幣之禮也/平子以為六月非正月故太史荅言在此月也)日過分¶
而未至(過春分而/未夏至)三辰有災(三辰日月星也日月相侵/又犯氐宿故三辰皆為灾)¶
<pb:KR3k0013_WYG_780-11a>¶
於是乎百官降物(降物/素服)君不舉辟移時(辟正寢過/日食時)樂奏¶
鼓(伐/鼓)祝用幣(用幣/於社)史用辭(用辭以/自責)故夏書曰辰不集于¶
房(逸書也集安也房舍也/日月不安其舍則食)瞽奏鼓(瞽樂/師)嗇夫馳庶人走¶
(車馬曰馳歩曰走/為救日食偹也)此月朔之謂也當夏四月是謂孟夏¶
(言此六月當/夏家之四月)平子弗從昭子退曰夫子將有異志不君¶
君矣(安君之灾故/曰有異志)¶
游吉字太叔鄭大夫也魯昭公二十五年諸侯㑹于黄¶
父太叔見趙簡子簡子問揖讓周旋之禮焉對曰是儀¶
<pb:KR3k0013_WYG_780-11b>¶
也非禮也簡子曰敢問何謂禮對曰吉也聞諸先大夫¶
子産曰夫禮天之經也(經者道/之常)地之義也(義者利/之宜)民之¶
行也(行者人/所履)天地之經而民實則之則天之明(日月星/辰天之)¶
(明/也)因地之性(高下剛柔/地之性也)生其六氣(謂隂陽風/雨晦明)用其五行¶
(金木水/火土)氣為五味(酸鹹辛/苦甘)發為五色(青黄赤白/黒發見也)章為五¶
聲(宫商角/徴羽)滛則昏亂民失其性(滋味聲色/過則傷性)是故為禮以¶
奉之(制禮以/奉其性)為六畜(馬牛羊/鷄犬豕)五牲(麋鹿麞/狼兎)三犧(祭天地/宗廟三)¶
(者謂/之犧)以奉五味為九文(謂山龍華蟲藻火粉米黼黻也/華若草華藻水草火畫火粉米)¶
<pb:KR3k0013_WYG_780-12a>¶
(若白米黼若斧黻若兩已相/属傳曰火龍黼黻昭其文也)六采(畫繪之事雜用天地/四方之色青與白赤)¶
(與黒元與黄皆/相次謂之六色)五章以奉五色(青與赤謂之文赤與白/謂之章白與黒謂之黼)¶
(黒與青謂之黻五色備謂之繡/集此五章以奉成五色之用)為九歌八風七音六律¶
以奉五聲(解見二/十年)為君臣上下以則地義(君臣有尊卑/法地有高下)¶
為夫婦外内以經二物(夫治外婦治/内各治其物)為父子兄弟姑姊¶
甥舅昏媾姻亞以象天明(六親和睦以事嚴父若衆星/之共辰極也妻父曰昏重昏)¶
(曰媾婿父曰姻/兩婿相謂曰亞)為政事庸力行務以從四時(在君為政/在臣為事)¶
(民功曰庸治功曰力行其/徳教務其時要禮之本也)為刑罸威獄使民畏忌以類¶
<pb:KR3k0013_WYG_780-12b>¶
其震曜殺戮(雷震電曜天之威也聖/人作刑獄以類象之)為温慈惠和以效¶
天之生殖長育民有好惡喜怒哀樂生于六氣(此六者/皆禀隂)¶
(陽風雨晦/明之氣)是故審則宜類以制六志(為禮以制好惡喜/怒哀樂六志使不)¶
(過/節)哀有哭泣樂有歌舞喜有施舍怒有戰鬪喜生於好¶
怒生於惡是故審行信令禍福賞罸以制死生生好物¶
也死惡物也好物樂也惡物哀也哀樂不失乃能協于¶
天地之性是以長乆(協和/也)簡子曰甚哉禮之大也對曰¶
禮上下之紀天地之經緯也(經綽錯居/以相成者)民之所以生也¶
<pb:KR3k0013_WYG_780-13a>¶
是以先王尚之故人之能自曲直以赴禮者謂之成人¶
不亦宜乎(曲直以/弼其性)簡子曰鞅也請終身守此言也(鞅能/守此)¶
(言故終免於/晉陽之難)¶
觀射父楚大夫也昭王問(昭王楚平王之/子昭王熊軫也)曰周書所謂¶
重黎實使天地不通者何也(周書穆王之相甫侯所作/吕刑也重黎顓頊之臣吕)¶
(刑曰乃命重黎絶地天通謂少皥之末民神雜糅不可/方物顓頊受之命南正重司天以屬神火正黎司地以)¶
(屬民是謂絶地/與天相通之道)若無然民將能登天乎(若重黎不絶天/地民豈能上天)¶
(乎/)對曰非此之謂也古者民神不雜(雜㑹也司民司/神之官各異)民¶
<pb:KR3k0013_WYG_780-13b>¶
之精爽不攜貳者而又能齊肅衷正(爽明攜離貳二齊/一肅敬衷中也)¶
其知能上下比義(義/宜)其聖能光逺宣朗(聖通/朗明)其明能光¶
炤之其聰能聽徹之(徹/達)如是則明神降之(降/下)在男曰覡¶
在女曰巫(覡見鬼者周/禮男亦曰巫)是使制神之處位次主(處居也/位祭位)¶
(次主次其/尊卑先後)而為之牲器時服(牲牲之毛色小大也器所/當用也時服四時服色所)¶
(宜/也)而後使先聖之後之有光烈(烈明/也)而能知山川之號¶
(號/名)高祖之主(高祖廟/之先也)宗廟之事昭穆之世(父昭子穆先/後之次春秋)¶
(躋僖公謂/之逆祀也)禮節之宜威儀之則忠信之質(質/誠)禋潔之服¶
<pb:KR3k0013_WYG_780-14a>¶
(潔祀/曰禋)而敬恭明神者以為之祝(祝大祝/掌祈福)使名姓之後能¶
知四時之生(名姓謂舊族若伯夷炎帝之後/為堯秩宗也生嘉榖韭茆之屬)犧牲之物¶
玉帛之類采服之儀彛器之量(彛六彛器爼/豆量小大也)次主之度¶
(疏數/度也)屏攝之位(周氏云屏并也并攝主人之位昭謂屏/屏風攝形如今要扇皆以分别尊卑為)¶
(祭祀之位/近漢亦然)壇埸之所(除地/曰埸)上下之神氏姓之出(所自/出也)而¶
心率舊典者為之宗(宗大宗伯掌/祭祀之禮)於是乎有天地神民¶
類物之官是謂五官(類物謂别善/惡器用之官)各司其序不相亂也¶
禍災不至所求不匱及少皥之衰也九黎亂徳(少皥黄/帝之子)¶
<pb:KR3k0013_WYG_780-14b>¶
(金天氏也九黎/黎氏九人也)民神雜糅不可方物(同位故雜糅方/猶别也物名也)夫¶
人作享家為巫史(夫人人人享祀也巫主接神/史次位序言人人自為之)無有要¶
質(質/誠)民匱于祀而不知其福(言民因匱於祭/祀而不獲其福)神狎民則¶
不蠲其為(狎習則法蠲潔/也其為所為也)嘉生不䧏無物以享禍災薦¶
臻莫盡其氣(薦重臻至氣/夀命之氣也)顓頊受之(少皥氏没顓/頊氏作受承)乃命¶
南正重司天以屬神(南陽位正長也司至屬㑹也所以/㑹羣神使各有分序不相干亂周)¶
(禮則宗伯/掌祭祀)命火正黎司地以屬民(唐尚書云火當為地/北隂位周禮則司徒)¶
(掌土地/人民)使復舊常無相侵瀆(侵/犯)是謂絶地天通(絶地民/與天神)¶
<pb:KR3k0013_WYG_780-15a>¶
(相通/之道)其後三苗復九黎之徳(其後高辛氏之季年三苗/九黎之後高辛氏衰三苗)¶
(為亂行其凶徳如九/黎之為堯興而誅之)堯復育重黎之后使復典之(長育/也堯)¶
(繼高辛氏平三苗之亂繼育重黎之/後使復典天地之官羲氏和氏是也)以至于夏商故重¶
黎氏世叙天地而别其分主者也(叙次分/位也)其在周程伯¶
休父其後也當宣王時失其官守而為司馬氏(程國伯/爵休父)¶
(名也失官守謂失天地之官而以諸侯為/大司馬詩曰王謂尹氏命程伯休父是也)寵神其祖以¶
取威於民曰重實上天黎實下地(寵尊也言休父之后/世尊神其祖以威耀)¶
(其民言重能舉上天黎能/抑下地令相逺故不復通)遭世之亂而莫之能禦也(亂/謂)¶
<pb:KR3k0013_WYG_780-15b>¶
(幽王以下/禦止也)不然夫天地成而不變(言天地財成/不復變改也)何比之¶
有(不相/比近)又楚子期祀平王(子期楚平王之子結也/平王㳟王子昭王父)祭以¶
牛爼於王(致牛爼/於昭王)王問於觀射父曰祀牲何及(王感爼/肉而問)¶
(牲用/所及)對曰祀加于舉(加増也舉人君/朔望之盛饌)天子舉以太牢祀¶
以㑹(太牢牛羊豕㑹㑹三/太牢舉四方之貢)諸侯舉以特牛祀以太牢(特/一)¶
卿舉以少牢祀以特牛(少牢/羊豕)大夫舉以特牲祀以少牢¶
(特牲/豕也)士食魚炙祀以特牲庶人食菜祀以魚上下有序¶
民則不慢王曰其小大何如對曰郊禘不過繭栗(角如/繭栗)¶
<pb:KR3k0013_WYG_780-16a>¶
(郊禘/祭天)烝嘗不過把握(把握長/不出狀)王曰何其小也對曰夫神¶
以精明臨民者也故求偹物不求豐大(偹物體具/而精潔者)是以¶
先王之祀也以一純二精(一純心純一明潔/為精二精玉帛)三牲四時¶
五色六律七事八種(七事天地民四時/之務八種八音)九祭十日十二¶
辰以致之(九祭九州助祭也十日甲至癸也十二/辰子至亥也擇其吉日令辰以致神也)百姓¶
千品萬官億醜兆民經入畡數以奉之(百姓百官受氏/姓也千品姓有)¶
(徹品十為千品五物之官陪屬萬為萬官官有十醜為/億醜天子之田九畡以食兆民王取經入以食萬官)¶
毛以示物(物/色)血以告殺(明不/因故)接誠拔取以獻具為齊敬¶
<pb:KR3k0013_WYG_780-16b>¶
也(接誠於神㧞毛取血獻其偹物也齊潔/也詩云執其鸞刀以啓其毛取其血膋)敬不可乆民¶
力不堪故齊肅以承之(肅疾/承奉)王曰芻豢幾何(草食曰芻/榖食曰豢)¶
對曰逺不過三月近不過浹日(逺謂三牲近謂鷄/鶩之屬浹日十日)王曰¶
祀不可以已乎(已/止)對曰祀所以昭孝息民(昭孝養使/民蕃息)撫¶
國家定百姓也不可以已夫民氣縱則底(氣志氣縱/放底止也)底¶
則滯滯乆不震(滯廢震懼也言無祭祀則民無所畏忌/無所畏忌則志放志放則遂廢滯難復)¶
(恐懼/也)生乃不殖(生人物也殖長也/不長神不䧏福也)是用不從(不從/上令)其生¶
不殖不可以封(封/國)是以古者先王日祭月享時類嵗祀¶
<pb:KR3k0013_WYG_780-17a>¶
(以事類曰類日祭于祖考月薦於/曽高時類及二祧嵗祀於壇墠)諸侯舍日(有月/享)卿大¶
夫舍月(有時/祭)士庶人舍時(嵗乃/祭也)天子徧祀羣神品物(品/物)¶
(謂若八蜡所祭/猫虎昆蟲之類)諸侯祀天地三辰及其土之山川(三辰/日月)¶
(星祀天地謂二王後非二/王後祭分野星山川而已)卿大夫祀其禮(禮謂五祀及/祖所自出)¶
士庶人不過其祖(祖王/父)日月㑹于龍&KR1280;(&KR1280;龍尾謂周十/二月夏十月也)¶
(日月合辰於尾上/月令孟冬日在尾)土氣含收(含收收縮/萬物含藏)天明昌作(昌盛/作起)¶
(也謂天氣上也/是月純坤用事)百嘉偹含(嘉善也時物/畢成舍入室)羣神頻行(頻竝/也並)¶
(行欲/求食)國於是乎烝嘗家於是乎嘗祀(烝冬祭嘗嘗百物/也月令孟冬大飲)¶
<pb:KR3k0013_WYG_780-17b>¶
(烝傳曰閉/蟄而烝)百姓夫婦擇其令辰(十二/辰)奉其犧牲敬其齊¶
盛潔其糞除慎其采服禋其酒醴帥其子姓(禋潔也子/衆子姓同)¶
(姓/也)從其時享䖍其宗祝(宗主祭禮/祝主祀祈)道其順辭以昭祀其¶
先祖肅肅濟濟如或臨之於是乎合其州鄉朋友婚姻¶
比爾兄弟親戚(合㑹比/親也)於是乎弭其百苛妎其讒慝(弭/止)¶
(苛虐妎覆也止/覆謂解怨除恨)合其嘉好結其親暱(合結謂於此/更申固之)億其¶
上下以申固其姓上所以教民䖍也下所以昭事上也¶
天子禘郊之事必自射其牲(牲/牛)王后必自舂其粢(粢器/實也)¶
<pb:KR3k0013_WYG_780-18a>¶
諸侯宗廟之事必自射其牛刲羊擊豕(刲刺/擊殺)夫人必自¶
舂其盛(在器曰盛上言粢/下言盛互其文)况其下之人其誰敢不戰戰¶
兢兢以事百神天子親舂禘郊之盛(帥后/舂之)王后親繰其¶
服(服祭服祭義夫人繰三盆則王后/其一盆與周語王耕一發班三之)自公以下至於庶¶
人其誰敢不齊肅恭敬致力於神民所以攝固者也若¶
之何其舍之也(如何/廢之)王曰所謂一純二精七事者何也¶
對曰聖王正端冕以其不違心帥其羣臣精物以臨監¶
享祀無有苛慝於神者謂之一純(端𤣥端之服冕大冠/監視也不違心謂心)¶
<pb:KR3k0013_WYG_780-18b>¶
(思端正服/則端冕也)玉帛為二精(明潔/為精)天地民及四時之務為七¶
事王曰三事者何也對曰天事武(乾稱剛/健故武)地事文(地質/柔順)¶
(故文易曰/坤為文)民事忠信(以忠信/為行)王曰所謂百姓千品萬官¶
億醜兆民經入畡數者何也對曰民之徹官百(徹達也/自以名)¶
(達於上者/有百官也)王公之子弟之質能言能聽徹其官者(質有/賢質)¶
(也能言能聽/其官職也)而物賜之姓以監其官是為百姓(物事也/以功事)¶
(賜之姓官有世功則有官/族若司馬太史之屬是)姓有徹品十於王謂之千品¶
(謂一官之職其寮屬徹於王者/有十品百官故有千品十之)五物之官陪屬萬為萬¶
<pb:KR3k0013_WYG_780-19a>¶
官(五物謂天地神民𩔖物之官也臣之臣為陪/謂有陪貳相佐助復有十等千品故萬官也)官有十¶
醜為億醜(醜𩔖也以十醜承萬為十萬十/萬曰億古數也今以萬萬為億)　天子之田九¶
畡以食兆民(九畡州九之内有畡數也食民兆兆/民耕而食其中也天子曰兆)取經入¶
焉以食萬官(經常常/入正稅)¶
晏子名嬰為齊大夫景公舉兵將伐宋師過泰山公夢¶
見二大夫立而怒其怒甚盛公恐覺辟門召占夢者占¶
夢者至公曰今夕吾夢二大夫立而怒不知其所言其¶
怒甚盛吾猶識見其狀識其聲占夢者曰師過泰山而¶
<pb:KR3k0013_WYG_780-19b>¶
不用事故泰山之神怒諸召祝史祠乎泰山則可公曰¶
諾明日晏子朝見公告之如占夢之言也公曰占夢之¶
言曰師過泰山而不用事故泰山之神怒今欲使人召¶
祝史晏子俯有間對曰占夢者不識也此非泰山之神¶
也是宋之先湯與伊尹也公疑以為泰山神晏子曰公¶
疑之則嬰請言湯伊尹之貎湯質晳以長顔以髯兌上¶
豐下倨身而揚聲公曰然是已伊尹黒而短蓬而髯豐¶
上而兌下僂身而下聲公曰然是已今若何晏子曰夫¶
<pb:KR3k0013_WYG_780-20a>¶
湯太甲武丁祖乙天下之盛君也不宜無後今惟宋爾¶
矣而公伐之故湯伊尹怒請散師平乎宋景公不用終¶
伐宋晏子曰公伐無罪之國以怒明神不易行以續菑¶
進師以近過非嬰之所知也師若果進軍必有殃軍進¶
舍鼓毁將殖公乃辭乎晏子散師不果伐宋¶
魏管輅見平原太守劉邠邠曰此郡官舍連有變恠使¶
人恐怖其理何繇輅曰或因漢末之亂兵馬擾攘軍尸¶
流血汙染邱山故因昬夕多有恠形也明府道徳髙妙¶
<pb:KR3k0013_WYG_780-20b>¶
自天祐之願安百禄以光休寵¶
晉束晳為尚書郎武帝嘗問摯虞三日曲水之義虞對¶
曰漢章帝時平原徐肇以三月初生三女至三日俱亡¶
村人以為怪乃招攜之水濵洗袚遂因水以汎觴其義¶
起此帝曰必如所談便非好事晳進曰虞小生不足以¶
知臣請言之昔周公城雒邑因流水以汎酒故逸詩云¶
羽觴隨波又秦昭王以三日置酒河曲見金人奉水心¶
之劍曰令君制有西夏乃霸諸侯因此立為曲水二漢¶
<pb:KR3k0013_WYG_780-21a>¶
相縁皆為盛集帝大恱賜晳金五十斤(宋沈約案周禮/女巫掌嵗時祓)¶
(除釁浴如今三月上已如水上之類也釁浴謂以香薫/草藥沃浴也韓詩曰鄭國之俗三月上已之溱洧兩水)¶
(之上招䰟續魄秉蘭草祓不祥此則其來甚乆非起郭/虞之遺風今世之度水也月令暮春天子始乘舟蔡邕)¶
(章句曰陽氣和暖鮪魚時至將取以薦寝廟故因是乘/舟浮於名川也論語暮春浴乎沂自上及下古有此禮)¶
(今三月上已祓於水濵盖出此也邕之言然張衡南都/賦祓於陽濵又是也或用秋漢書八月祓於㶚上劉&KR0876;)¶
(魯都賦素秋二七天漢斜隅人胥祓除國子水嬉又/是用七月十四日也自魏以後但用三日不以已也)¶
潘京為武陵主簿太守趙廞問京曰貴郡何以名武陵¶
京曰鄙郡本名義陵在辰陽縣界與夷相接數為所攻¶
<pb:KR3k0013_WYG_780-21b>¶
光武時移東山遂得全完共議易號傳曰止戈為武詩¶
稱高平曰陵於是改名焉¶
南齊崔慰祖好學聚書至萬卷為始安王記室建武中¶
詔舉士從兄惠景舉慰祖及平原劉孝標竝碩學帝欲¶
試以百里慰祖辭不就國子祭酒沈約吏部郎謝朓嘗¶
於吏部省中賔友俱集各問慰祖地里中所不悉十餘¶
事慰祖口吃無蕐辭而酬據精悉一坐稱服之朓難曰¶
假使班馬復生無以過此¶
<pb:KR3k0013_WYG_780-22a>¶
梁范雲字彦能齊建元初竟陵王子良為㑹稽太守雲¶
始隨王王未之知也㑹游秦望使人視刻石文時莫能¶
識雲獨誦之王恱自是寵冠府朝王為丹陽尹召為主¶
簿深相親任時進見齊高帝值有獻白鳥者帝問此為¶
何瑞雲位卑最後荅曰臣聞王者敬宗廟則白鳥至時¶
謁廟始畢帝曰卿言是也感應之理一至此乎¶
王摛東海人以博學見知齊尚書令王儉嘗集才學之¶
士總較虗實類物𨽻之謂之𨽻事𨽻事自此始也儉嘗¶
<pb:KR3k0013_WYG_780-22b>¶
使賔客𨽻事多者賞之事皆窮惟廬江何憲為勝乃賞¶
以五花簟白團扇坐簟執扇容氣甚自得摛後至儉以¶
所𨽻示之曰卿能奪之乎摛操筆便成文章既奥辭亦¶
華美舉坐擊掌摛乃命左右抽憲簟手自製衣取扇登¶
車而去儉笑曰所謂大力者負之而趨摛厯尚書左丞¶
竟陵王子良校試諸學士惟摛問無不對永明中天忽¶
黄色炤地衆莫能解摛云是榮光世祖大恱¶
裴子野為著作舍人時西北逺邊有白題及滑國遣使¶
<pb:KR3k0013_WYG_780-23a>¶
繇岷山道入貢此二國厯代弗賔莫知所出子野曰漢¶
頴隂侯斬白題將一人服䖍注云白題胡名也又定逺¶
侯擊虜入滑此其後乎時人服其博識¶
樂藹為御史中丞時長沙宣武王將塟而車府忽於庫¶
失油絡欲推主者藹曰昔晉武庫火張華以為積油萬¶
石必然今庫若有灰非吏罪也既而簡之果有積灰¶
劉杳在天監初為太常博士任昉坐有人餉昉&KR1634;酒而¶
作榐字昉問杳此字是否杳對曰葛洪字苑作木旁□¶
<pb:KR3k0013_WYG_780-23b>¶
昉又曰酒有千日醉當是虗言杳云桂陽程鄉有千里¶
酒飲之至家而醉亦其例也昉大驚曰吾自當遺忘實¶
不億杳云出楊元鳯所撰置郡事元鳯是魏代人此書¶
仍載其賦云三重五品商溪揆里昉即簡桂陽記言皆¶
不差王僧孺被勑撰姓譜訪杳血&KR0890;所因杳云桓談新¶
論云太史三世表旁行邪上竝效周譜以此而推當起¶
周代僧孺歎曰可謂得所未聞周捨又問杳尚書官著¶
紫符相傳云挈&KR0809;竟何所出杳荅曰張安世傳曰槖筆¶
<pb:KR3k0013_WYG_780-24a>¶
事孝武皇帝數十年韋昭張晏注竝云嚢也近臣簮筆¶
以待顧問范岫撰字書音訓又訪杳焉其博識皆此類¶
也¶
范岫為太子家令博涉多通尤悉魏晉以來㓙吉故事¶
沈約嘗稱曰范公好事該博胡廣無以加南鄉范雲謂¶
人曰諸君進止威儀當問范長頭以岫多識前代舊事¶
也¶
王僧孺為安成王叅軍事鎮中右記室叅軍僧孺多識¶
<pb:KR3k0013_WYG_780-24b>¶
古事侍郎全元起欲注素問訪以砭石僧孺答曰古人¶
當以石為針必不用鐵說文有此砭字許慎云以石刺¶
病也東山經高氏之山多針石郭璞云可以為砭針春¶
秋美疢不如惡石服子慎注云石砭石也季世無復佳¶
石故以鐵代之耳¶
張綰字孝卿少與兄纉齊名湘東王繹嘗䇿之百事綰¶
對闕其六號為六百公位員外散騎侍郎¶
北齊魏收初仕後魏為中書侍郎孝武嘗宴百寮問何¶
<pb:KR3k0013_WYG_780-25a>¶
名人日皆莫知收對曰晉議郎董勲答問稱俗云正月¶
一日為雞二日為狗三日為猪四日為羊五日為牛六¶
日為馬七日為人時邢邵在側甚恧焉¶
隋王邵為太子舍人待詔文林舘時祖孝徴魏収楊休¶
之等嘗論古事有所遺忘計閱不能得因呼邵問之邵¶
具論所出取書驗之一無舛誤自是大為時人所許稱¶
其博物¶
唐李守素為文學舘學士天䇿府倉曹叅軍尤工譜學¶
<pb:KR3k0013_WYG_780-25b>¶
自晉宋以降四海士流及諸勲貴華戎閥閱莫不詳究¶
當時號為行譜嘗與虞世南共談人物言江左山東世¶
南猶相酬對及言北地諸侯次第如流皆有援證世南¶
但撫掌而笑不復能答歎曰行譜可畏許敬宗因謂世¶
南曰李倉曹以善談人物乃得此名雖為善事然非雅¶
目公既言成准的宜當有以改之世南曰昔任彦昇善¶
談經籍梁代稱為五經笥今日倉曹為人物志可矣¶
李百藥字童規隋内史令安平公徳林子也七嵗解屬¶
<pb:KR3k0013_WYG_780-26a>¶
文父友齊中書舍人陸乂馬元熈嘗造徳林讌集有讀¶
徐陵文者云既取成周之禾將刈瑯琊之稻竝不知其¶
事百藥時侍立進曰傳稱鄅人籍稻杜預注云鄅國在¶
琅琊南陽乂等大驚異之¶
虞世南為秘書監時隴右山摧大蛇屢見山東及江淮¶
多大水太宗以問世南對曰春秋時山摧晉侯召伯宗¶
而問焉對曰國主山川故山摧川竭君為之不舉降服¶
乘縵徹樂出次祀幣以禮焉梁山晉所主也晉侯從之¶
<pb:KR3k0013_WYG_780-26b>¶
故得無害漢文帝元年齊楚地二十九山同日摧水出¶
令郡國無來貢獻施惠於天下逺近觀治亦不為灾後¶
漢靈帝時青蛇見御坐晉惠帝時大蛇長三百步見齊¶
地經市入廟案蛇宜在草野而入市朝所以可謂怪耳¶
今蛇見山澤葢深山大澤必有龍蛇亦不足怪也又山¶
東足雨雖則其常然隂淫過乆恐有寃獄宜省繫囚庶¶
幾或當天意且妖不勝徳惟修徳可以銷變太宗以為¶
然因遣使者賑恤饑饉申理獄訟多所原宥星孛于虚¶
<pb:KR3k0013_WYG_780-27a>¶
危厯于氐百餘日乃减太宗謂羣臣曰天見彗星是何¶
妖也世南曰昔者齊景公時有彗星見公問晏嬰對曰¶
公穿池沼畏不深起臺榭畏不高行刑罰畏不重是以¶
天見彗星為公誡耳景公懼而修徳後十六日而星没¶
臣聞天時不如地利地利不如人和若徳義不修雖獲¶
麟鳳終是無補但政事無闕雖有災異何損於時然願¶
陛下勿以功高古人而自矜伐勿以太平漸乆而自驕¶
怠慎終如始彗星雖見未足為憂¶
<pb:KR3k0013_WYG_780-27b>¶
褚遂良為諫議大夫貞觀十七年四月有雉飛集東宮¶
顯徳殿前太宗問羣臣曰頃來頻有雉集是何祥也遂¶
良曰昔秦文公時有童子化為雉雌者鳴於陳倉雄者¶
鳴於南陽童子言曰得雄者王得雌者霸文公遂以為¶
寳鷄祠漢光武得雄遂起南陽而有四海陛下舊封秦¶
王故雄雉見於秦地既古來將為祥貺所以彰表明徳¶
太宗曰立身之道不可無學遂良所對深為可重¶
許敬宗為侍中監修國史高宗因於古長安城㳺覽問¶
<pb:KR3k0013_WYG_780-28a>¶
侍臣曰朕觀古城舊基宮室似與百姓雜居自秦漢以¶
來幾代都此敬宗對曰秦都咸陽郭邑連跨渭水故云¶
渭水貫都以象天河至漢惠帝始築此城其後符堅姚¶
萇後周並都之帝又問昆明池是漢武帝何年中開鑿¶
敬宗對曰武帝遣使通西南夷而為昆明滇池所閉欲¶
伐昆明國故因鎬之舊澤以穿此池用習水戰元狩三¶
年事也帝因令敬宗與𢎞文學士具簡秦漢以來厯代¶
宫室處所以奏其年代麟徳三年十一月封禪至濮陽¶
<pb:KR3k0013_WYG_780-28b>¶
寶徳𤣥騎而從許敬宗在後帝問徳𤣥曰濮陽爽凱信¶
良邑也古謂之帝邱何也徳𤣥不能對敬宗䇿馬而前¶
曰臣能知之昔者帝顓頊實居此地以王天下其後夏¶
后居之為寒浞所滅后相方娠逃自出竇在此也其後¶
昆吾氏因之而為夏伯昆吾既衰殷湯滅之商頌曰韋¶
顧既伐昆吾夏桀是也至春秋時衛成公自楚邱徙居¶
之左傳稱相奪予享以都奪其地故也既是顓頊所居¶
故謂之帝邱爰在漢晉𨽻於東郡臣聞有徳者啓其國¶
<pb:KR3k0013_WYG_780-29a>¶
土失道則喪其封疆自古名都美邑者不一姓故有國¶
有家不可不慎也帝曰書稱浮于濟漯今之濟水與濟¶
源斷絶不相屬何故然也對曰禹貢道沇水東流為濟¶
入于河即今自濟源至温而入河是也其水自此潜流¶
地下過河而南浸出為滎澤又復潜流至曹濮之間散¶
出平地漸合而東流自南注之即所謂溢為滎東出于¶
陶邱北又東北㑹于汶是也古者五行皆有官守水官¶
不失其職能辨其味與色潜流復出合而更分皆能識¶
<pb:KR3k0013_WYG_780-29b>¶
之尚書所載與今同矣帝曰天下洪流巨谷多不載於¶
祀典濟水微細而稱四瀆何也對曰臣按爾雅瀆者獨¶
也言不因餘水獨能赴海故也且天有五星運而為四¶
時地有五嶽流而為四瀆人有五事用而為四支五陽¶
數也四隂數也有竒有偶有隂有陽陽者光曜隂者晦¶
昩故辰星隠伏而難見濟水潜流而屢絶状雖微細其¶
實尊也上稱善敬宗退而告人曰大臣不可無學吾向¶
見徳𤣥不能對心實羞之徳𤣥聞之曰人各有能不能¶
<pb:KR3k0013_WYG_780-30a>¶
善守其拙不强其所不知吾所能也李勣曰敬宗多信¶
美矣徳𤣥之言亦善也¶
梁張䇿少聰警好學父同仕唐官至容管經略所居雒¶
陽敦化里嘗浚井得古鼎耳有篆字曰魏黄初元年春¶
二月匠吉干且又製作竒巧同甚寶之䇿時在父傍徐¶
言曰建安二十五年曹公薨改年為延康其年十月文¶
帝受漢禪始號黄初則是黄初元年無二月明矣鼎文¶
何謬歟同大驚亟還啓書室取魏志展讀不失所言宗¶
<pb:KR3k0013_WYG_780-30b>¶
族竒之¶
李珽為諌議大夫宣徽副使從征至魏縣過内黄太祖¶
顧曰此何故名内黄珽曰河南有外黄小黄故北有内¶
黄又曰在何許對曰秦有外黄都尉理外黄其故墉令¶
在雍邱小黄為高齊所廢其故墉令在陳留太祖稱奬¶
數四¶
　¶
　冊府元龜卷七百八十¶
