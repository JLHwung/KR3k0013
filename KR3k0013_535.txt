# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:20.837285
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百三十五
<pb:KR3k0013_WYG_535-1a>¶
欽定四庫全書¶
　冊府元龜卷五百三十五　宋　王欽若等　撰¶
　　諌諍部¶
　　　直諌第二¶
漢東方朔武帝時待詔於公車而大中大夫吾邱夀王¶
與待詔能用筭者二人舉籍阿城以南(舉計其數而/為簿籍也阿)¶
(城本秦阿房宫也以其墻/壁崇廣故俗呼為阿城)盩厔以東宜春以西提封頃¶
畝及其賈直(提封亦謂提舉四封/之内總計其數也)欲除以為上林苑屬¶
<pb:KR3k0013_WYG_535-1b>¶
之南山(屬連/也)又詔中尉左右内史表屬縣草田欲以償¶
鄠杜之民(時未為京兆馮翊扶風故云中尉/及左右内史也草田謂荒田也)吾邱夀王¶
奏事帝大說朔時在旁進諌曰臣聞謙遜静慤天表之¶
應應之以福驕溢靡麗天表之應應之以異今陛下累¶
郎臺恐其不髙也(郎堂下/周屋)弋獵之䖏恐其不廣也如天¶
不為變則三輔之地盡可以為苑何必盩厔鄠杜乎(中/尉)¶
(及左右内史則為三輔矣/非必謂京兆馮翊扶風也)奢侈越制天為之變上林雖¶
小臣尚以為大也夫南山天下之阻也南有江淮北有¶
<pb:KR3k0013_WYG_535-2a>¶
河渭其地從汧隴以東商雒以西(商與上雒二縣也/汧汧水也隴坻也)厥¶
壤肥饒漢興去三河之地止覇産以西都涇渭之南此¶
所謂天下陸海之地(髙平曰陸關中地髙故稱耳海者/萬物所出言關中山川物産饒富)¶
(是以謂之/陸海也)秦之所以虜西戎兼山東者也其山出玉石¶
金銀銅鐵豫章檀柘異類之物不可勝原(原本也言說/不能盡其根)¶
(本/)此百工所取給萬民所仰足也又有秔稲梨栗桑麻¶
竹箭之饒土宜薑芋水多䵷魚(芋草名其葉似藕荷而/長不圎其根正白可食)¶
(䵷即蛙字也似蝦蟇而/小長脚盖人亦取食之)貧者得以人給家足無饑寒之¶
<pb:KR3k0013_WYG_535-2b>¶
憂故豐鎬之間號為土膏其價畝一金今規以為苑絶¶
陂池水澤之利而取民膏腴之地上乏國家之用下奪¶
農桑之業棄成功就敗事損耗五穀是其不可一也¶
且盛荆棘之林而長養麋鹿廣狐兎之苑大虎狼之¶
墟又壊人塜墓發人室廬令幼弱懐土而思耆老泣涕¶
而悲是其不可二也斥而營之垣而囿之騎馳東西車¶
騖南北又有深溝大渠夫一日之樂不足以危無限之¶
輿(一日之樂謂田獵也無限之/輿謂天子富貴無隄限也)是其不可三也故務苑¶
<pb:KR3k0013_WYG_535-3a>¶
囿之大不恤農時非所以彊國富人也夫殷作九市之¶
宫而諸侯畔(紂於宫中/綴設九市)靈王起章華之臺而楚民𣪚(楚/靈)¶
(王作章華之臺納美人以實之卒有/乾谿之禍也章華臺在華容地也)秦興阿房之殿而¶
天下亂糞土愚臣忘生觸死逆盛意犯隆㫖罪當萬死¶
不勝大願帝廼拜朔為大中大夫後為中郎武帝為竇¶
太主(竇太后女/故云太主)置酒宣室使謁者引内董君是時朔陛¶
㦸殿下辟㦸而前曰董偃有斬罪三安得入乎曰何謂¶
也朔曰偃以人臣私侍公主其罪一也敗男女之化而¶
<pb:KR3k0013_WYG_535-3b>¶
亂婚姻之禮傷王制其罪二也陛下富於春秋積思於¶
六經留神於王事馳騖於唐虞折節於三代偃不遵經¶
勸學反以靡麗為右奢侈為務盡狗馬之樂極耳目之¶
欲行邪枉之道徑淫辟之路是乃國家之大賊人主之¶
大蜮偃為淫首其罪三也昔伯姬燔而諸侯憚奈何乎¶
陛下上黙然不應良久曰吾業以設飲食後而自改朔¶
曰不可夫宣室者先帝之正䖏也非法度之政不得入¶
焉故淫亂之漸其變為簒是以豎刁為淫而易牙作患¶
<pb:KR3k0013_WYG_535-4a>¶
慶父死而魯國全管蔡誅而周室安上曰善有詔止更¶
置酒北宫引董君從東司馬門東司馬門更名東交門¶
賜朔黄金三十斤董君之寵繇是日衰¶
司馬相如為郎嘗從武帝至長楊獵是時天子方好自¶
擊熊豕馳逐埜獸相如因上䟽諌其辭曰臣聞物有同¶
類而殊能者故力稱烏獲㨗言慶忌勇期賁育臣之¶
愚竊以為人誠有之獸亦宜然今陛下好陵阻險射猛¶
獸猝然遇逸材之獸駭不存之地犯屬車之清塵輿不¶
<pb:KR3k0013_WYG_535-4b>¶
及還轅人不暇施巧雖有烏獲逢蒙之技不得用枯木¶
朽株盡為難矣是胡越起於轂下而羗夷接軫也豈不¶
殆哉雖萬全而無患然本非天子之所宜近也且夫清¶
道而後行中路而馳猶時有衘橜之變况乎渉豐草騁¶
坵墟前有利獸之樂而内無存變之意其為害也不亦¶
難矣夫輕萬乗之重不以為安樂出萬有一危之塗以¶
為娱臣竊為陛下不取盖明者逺見於未萌而智者避¶
危於無形禍固多藏於隱微而發於人之所忽者也故¶
<pb:KR3k0013_WYG_535-5a>¶
鄙諺曰家纍千金坐不垂堂此言雖小可以諭大臣願¶
陛下留意幸察帝善之¶
令狐茂壺關三老也武帝末戾太子殺江充舉兵長安¶
中太子兵敗亡不得帝怒甚羣下憂懼不知所出茂上¶
書曰臣聞父者猶天母者猶地子猶萬物也故天平地¶
安隂陽調和物乃茂成父慈母愛室家之中子乃孝順¶
隂陽不和則萬物大傷父子不和則室家䘮亡故父不¶
父則子不子君不君則臣不臣雖有粟吾豈得而食諸¶
<pb:KR3k0013_WYG_535-5b>¶
昔者虞舜孝之至也而不中於瞽瞍孝己被謗伯竒放¶
流骨肉至親父子相疑何者積毁之所生也繇是觀之¶
子無不孝而父有不察今皇太子為漢適嗣承萬世之¶
業體祖宗之重親則皇帝之宗子也江充布衣之人閭¶
閻之𨽻臣耳陛下顯而用之銜至尊之命以迫蹵皇太¶
子造飾奸詐羣邪錯謬是以親戚之路鬲塞而不通太¶
子進則不得上見退則困於亂臣獨寃結而亡告不忍¶
忿怒之心起而殺充恐懼逋逃子盜父兵以救難自免¶
<pb:KR3k0013_WYG_535-6a>¶
耳臣竊以為無邪心詩曰營營青蠅止于藩愷悌君子¶
無信䜛言䜛言罔極交亂四國往者江充䜛殺趙太子¶
天下莫不聞其罪固宜陛下不省察深過太子(以太子/為罪過)¶
(而深/責之)發盛怒舉大兵而求之三公自将(臣欽若等曰謂/丞相劉屈氂也)¶
智者不敢言辯士不敢說臣竊痛之臣聞子胥盡忠而¶
忘其號比干盡仁而遺其身忠臣竭誠不顧鉄鉞之誅¶
以陳其愚志在正君安社稷也詩云取彼譛人投畀豺¶
虎唯陛下寛心慰意少察所親毋患太子之非亟罷甲¶
<pb:KR3k0013_WYG_535-6b>¶
兵無令太子久亡臣不勝惓惓出一旦之命待罪建章¶
闕下書奏天子感寤¶
夏侯勝為光禄大夫昌邑王嗣立數出(每出逰/戯也)勝當乗¶
輿前諌曰天久隂而不雨臣下有謀上者陛下欲出¶
何之王怒謂勝為妖言縛以屬吏(屬委/也)吏白大将軍霍¶
光光不舉法是時光與車騎将軍張安世謀欲廢昌邑¶
王光譲安世以為泄語安世實不言廼召問勝勝對言¶
在洪範傳曰皇之不極厥罸常隂時則下人有代上者¶
<pb:KR3k0013_WYG_535-7a>¶
惡察察言(惡謂忌諱也察謂計/謀不敢明顯言之)故云臣下有謀光安世繇¶
此遂重儒者¶
王吉舉孝亷為郎補若盧右丞遷雲陽令舉賢良為昌¶
邑中尉而王好逰獵驅馳國中動作亡節吉上䟽諌曰¶
臣聞古者師日行三十里吉行五十里詩云匪風發兮¶
匪車揭兮顧瞻周道中心怛兮說曰是非古之風也發¶
發者是非古之車也揭揭者盖傷之也今者大王幸方¶
輿曽不半日而馳二百里百姓頗廢耕桑治道牽馬臣¶
<pb:KR3k0013_WYG_535-7b>¶
愚以為民不可數變也昔召公述職當民事時舎於棠¶
下而聽斷焉是時人皆得其所後世思其仁恩至虖不¶
伐甘棠之詩也大王不好書術而樂逸游馮式訢衘馳¶
驅不止口倦乎叱咤手苦於箠轡身勞乎車輿朝則冒¶
霧露晝則被塵埃夏則為大暑之所暴炙冬則為風寒¶
之所匽薄數以輭脆之玉體犯勤勞之煩毒非所以全¶
夀命之宗也又非所以進仁義之隆也夫廣厦之下細¶
㫋之上明師居前勸誦在後上論唐虞之際下及殷周¶
<pb:KR3k0013_WYG_535-8a>¶
之盛考仁聖之風習治國之道訢訢然發憤忘食日新¶
厥徳其樂豈衘橛之間哉休則俛仰詘信以利形進退¶
歩趨以實下吸新吐故以練臧専意積精以適神於以¶
養生豈不長哉大王誠留意如此則心有堯舜之志體¶
有喬松之夀美聲廣譽登而上聞則福禄其臻而社¶
稷安矣皇帝仁聖至今思慕未怠於宫館囿池弋獵¶
之樂未有所幸大王宜夙夜念此以承聖意諸侯骨肉¶
莫親大王大王於屬則子也於位則臣也一身而二任¶
<pb:KR3k0013_WYG_535-8b>¶
之責加焉恩愛行義纎芥有不具者於以上聞非享¶
國之福也臣吉愚戅願大王察之王賀雖不遵道然¶
猶知敬禮吉乃下令曰寡人造行不能無惰中尉甚忠¶
數輔吾過使謁者千秋賜中尉牛肉五百斤酒五石脯¶
五束其後復放縱自若吉輙諌争甚得輔弼之義雖¶
不治民國中莫不敬重焉久之昭帝崩亡嗣大将軍霍¶
光秉政遣大鴻臚宗政迎昌邑王吉即奏書戒王昌邑¶
以行淫亂廢宣帝頗修武帝故事宫室車服盛於昭¶
<pb:KR3k0013_WYG_535-9a>¶
帝時外戚許史王氏貴寵而上躬親政事任用能吏吉¶
上䟽言得失曰陛下躬聖質總萬方帝王圗籍日陳于¶
前惟思世務将興太平詔書每下民欣然若更生臣伏¶
而思之可謂至恩未可謂本務也(言天子如此思治百/姓為之更生然未盡)¶
(政務之/本也)欲治之主不世出(言有時遇之/不常值也)公卿幸得遭遇¶
其時言聽諌從然未有建萬世之長策舉明主於三代¶
之隆者也其務在於期㑹籍書斷獄聽訟而已此非太¶
平之基也臣聞聖主宣徳流化必自近始朝廷不備難¶
<pb:KR3k0013_WYG_535-9b>¶
以言治左右不正難以化逺民者弱而不可勝愚而不¶
可欺也聖主獨行於深宫得則天下稱誦之失則天下¶
咸言之行發於近必見於逺故謹選左右審擇所使左¶
右所以正身也所使所以宣徳也詩云濟濟多士文王¶
以寧此其本也春秋所以大一統者六合同風九州共¶
貫也今俗吏所以牧民者非有禮義科指可世世通行¶
者也獨設刑法以守之其欲治者不知所繇以意穿鑿¶
各取一切權譎自任故一變之後不可復修也(言其弊/深難久)¶
<pb:KR3k0013_WYG_535-10a>¶
(行/也)是以百里不同風千里不同俗户異政人殊服詐偽¶
萌生刑罰亡極(萌生言其争出/如草木之初生)質樸日銷恩愛寖薄孔¶
子曰安上治民莫善於禮非空言也王者未制禮之時¶
引先王之禮宜於今者而用之臣願陛下承天心發大¶
業與公卿大臣延及儒生述舊禮明王制敺一世之民¶
躋之仁夀之域(以仁撫下則羣/生安逸而夀考)則俗何以不若成康夀¶
何以不若髙宗(髙宗殷王武丁/也享國百年也)竊見當世趨務不合於¶
道者謹條奏唯陛下財擇焉吉意以為夫婦人倫大綱¶
<pb:KR3k0013_WYG_535-10b>¶
夭夀之萌也(繇之而生/故云萌也)世俗嫁娶太早未知為人父母¶
之道而有子是以教化不明而民多夭聘妻送女亡節¶
則貧人不及故不舉子又漢家列侯尚公主諸侯則國¶
人承公主(娶天子女曰尚公主國人娶諸侯/女曰承公主尚承皆卑下之名也)使男事女¶
夫詘於婦逆隂陽之位故多女亂古者衣服車駕貴賤¶
有章以褒有徳而别尊卑今上下僣差人人自制(言無/節度)¶
是以貪財誅利不畏死亡周之所以能致治刑措而不¶
用者以其禁邪於㝠㝠絶惡於未萌也(㝠㝠言未/有端緒)又言¶
<pb:KR3k0013_WYG_535-11a>¶
舜湯不用三公九卿之世而舉臯陶伊尹(不繼世而爵/也言臯陶伊)¶
(尹非三公/九卿之世)不仁者逺(任用賢人/放出䜛佞)今使俗吏得任子弟(子/弟)¶
(以父兄/任為郎)率多驕驁不通古今至於積功治人亡益於民¶
此伐檀所為作也(伐檀詩篇名/刺不用賢也)宜明選求賢除任子之¶
令外家及故人可厚以財不宜居位去角氐減樂府省¶
尚方(尚方主/功作也)明示天下以儉古者工不造琱琢商不通¶
侈靡非工商之獨賢政教使之然也民見儉則歸本本¶
立而末成其指如此帝以其言迂濶不甚寵異也¶
<pb:KR3k0013_WYG_535-11b>¶
鄭昌愍為諌大夫宣帝時盖寛饒上書坐劾誹謗昌愍¶
傷寛饒忠直憂國以言事不當意而為文吏所詆挫上¶
書訟寛饒曰臣聞山有猛獸藜藿為之不采國有忠¶
臣姦邪為之不起司𨽻校尉寛饒居不求安食不求飽¶
進有憂國之心退有死節之義上無許史之屬下無¶
金張之託職在司察直道而行多仇少與上書陳國事¶
有司劾以大辟臣幸得從大夫之後官以諌為名不敢¶
不言帝不聽遂下寛饒吏寛饒引佩刀自剄北闕下¶
<pb:KR3k0013_WYG_535-12a>¶
衆莫不憐之¶
蕭望之宣帝時為大行治禮丞大将軍霍光薨子禹復¶
為大司馬望之以霍氏彊盛上䟽乞口陳災異下少府¶
問状望之對以為春秋昭公三年大雨雹是時季氏専¶
權卒逐昭公鄉使魯君察於天變宜亡此害今陛下以¶
聖徳居位思政求賢堯舜之用心也然而善祥未臻隂¶
陽不和是大臣任政一姓擅執之所致也附枝大者賊¶
本心私家盛者公室危(本心樹之/本枝也)唯明主躬萬機選同¶
<pb:KR3k0013_WYG_535-12b>¶
姓舉賢材以為腹心與參政謀令公卿大臣朝見奏事¶
明陳其職以考功能如是則庶事理公道立奸邪塞私¶
權廢矣對奏天子拜望之為謁者¶
貢禹為諌大夫元帝初即位數虗已問以政事(虗已謂/聽受其)¶
(言/也)是時年嵗不登郡國多困禹奏言古者宫室有制宫¶
女不過九人秣馬不過八匹(秣養也謂以/粟米飯也)牆塗而不琱¶
木摩而不刻車輿噐物皆不文畫苑囿不過數十里與¶
民共之任賢使能什一而稅亡它賦歛繇戍之役使民¶
<pb:KR3k0013_WYG_535-13a>¶
嵗不過三日千里之内自給千里之外置貨職而已(言/天)¶
(子以畿内賦歛自供千里之外/令其以時入貢不欲煩勞也)故天下家給人足頌聲並¶
作至髙祖孝文景皇帝循古節儉宫女不過十餘廐¶
馬百餘匹孝文皇帝衣綈履革(綈厚/繒)噐無琱文金銀之¶
餙後世争為奢侈轉輾益甚臣下亦相放效衣服履絝¶
刀劒亂於主上主上時臨朝入廟衆人不能别異甚非其¶
宜然非自知奢僣也昔魯昭公曰吾何僣矣今大夫¶
僣諸侯諸侯僣天子天子過天道其日久矣承衰救亂¶
<pb:KR3k0013_WYG_535-13b>¶
矯復古化在於陛下(正曲/曰矯)臣愚以為盡如太古難宜少放¶
古以自節焉論語曰君子樂節禮樂(論語稱孔子曰益/者三樂樂節禮樂)¶
(樂道人之善/樂多賢友也)方今宫室已定亡可奈何矣其餘盡可減¶
損故時齊三服官輸物不過十笥(三服官主作天子之/服在齊地笥盛衣噐)¶
(也/)方今齊三服官作工各數千人一嵗費數鉅萬蜀廣¶
漢主金銀噐嵗各用五百萬三工官官費五千萬(三/工)¶
(官謂少府之屬官考工室也右工室也東園匠/也止言蜀漢主金銀噐是不入三工之數也)東西織¶
室亦然廐馬食粟将萬匹臣禹嘗從之東宫(從天子往/太后宫也)¶
<pb:KR3k0013_WYG_535-14a>¶
見賜杯案盡文畫金銀飾非當所以賜食臣下也東宫¶
之費亦不可勝計天下之民所為大饑餓死者是也今¶
民大饑而死死又不塟為犬豬食(食人之/骨也)人至相食而¶
廐馬食粟若其大肥氣盛怒至乃日歩作之(日日行歩/而動作之)¶
(以𣪚充/其氣)王者受命於天為民父母固當若此乎天下不¶
見邪武帝時又多取好女至數千人以填後宫及棄天¶
下昭帝㓜弱霍光専事不知禮正妄多藏金銀財物鳥¶
獸魚鼈牛馬虎豹生禽凡百九十物盡瘞藏之又皆以¶
<pb:KR3k0013_WYG_535-14b>¶
後宫女置於園陵大失禮逆天心又未必稱武帝意也¶
昭帝晏駕光復行之至孝宣皇帝時陛下惡有所言(不/能)¶
(自言減/省之事)羣臣亦随故事甚可痛也故使天下承化取女¶
皆大過度諸侯妻妾或至數百人豪富吏民畜歌者至¶
數十人是以内多怨女外多曠夫(曠空也室/家空也)及庻衆塟¶
埋皆虗地上以實地下其過自上生(自從也上/謂天子也)皆大臣¶
不循故事之&KR1412;也唯陛下深察古道從其儉者減損乗¶
車服御噐物三分去二産子多少有命審察後宫擇其¶
<pb:KR3k0013_WYG_535-15a>¶
賢者留二十餘人悉歸之(言人産子多少自有定命非/繇廣妾媵也故請上留二十)¶
(餘/人)及諸陵園女亡子者宜悉遣獨杜陵宫人數百誠可¶
哀憐也廐馬可亡過數十匹獨舎長安城南苑地以為¶
田獵之囿(舎置也獨留置/之其餘皆廢去)自城西南至山西至鄠皆復¶
其田以與貧民方今天下饑饉可亡大自減損以救之¶
稱天意乎天生聖人盖為萬民非獨使自娱樂而已也¶
故詩曰天難諶斯不易惟王上帝臨女毋貳爾心(大雅/大明)¶
(之詩也諶誠也上帝亦天也言承天之意此誠難矣王/者之命不妄改易天嘗降監信可畏也毋貳爾心機事)¶
<pb:KR3k0013_WYG_535-15b>¶
(難矣勿/猶豫也)當仁不讓(論語稱孔子曰當仁/不讓於師故引之也)獨可以聖心參¶
諸天地揆之往古(揆度/也)不可與臣下議也若其阿意順¶
指随君上下(上下猶言髙下/謂茍順從也)臣禹不勝拳拳不敢不盡愚¶
心天子納善其忠¶
翼奉東海人元帝初元二年二月戊午地震其夏齊地¶
人相食七月丁酉地復震因赦天下舉直言極諌之士¶
奉奏封事曰臣聞之於師曰天地設位懸日月布星辰¶
分隂陽定四時列五行以視聖人名之曰道聖人見道¶
<pb:KR3k0013_WYG_535-16a>¶
然後知王治之象故畫州土建君臣立律歴陳成敗以¶
視賢者名之曰經賢者見經然後知人道之務則詩書¶
易春秋禮樂是也易有隂陽詩有五際(君臣父子兄弟/夫婦朋友也又)¶
(詩内傳曰五際邜酉午戌亥也隂陽/始終際㑹之嵗此則有變改之政也)春秋有灾異皆列¶
終始推得失考天心以言王道之安危至秦乃不說傷¶
之以法是以大道不通至於滅亡今陛下明聖深懐要¶
道燭臨萬方布徳流恵靡有闕遺罷省不急之用振¶
救困貧賜醫藥賜棺錢恩澤深厚又舉直言求過失盛¶
<pb:KR3k0013_WYG_535-16b>¶
徳純備天下幸甚臣奉竊學齊詩聞五際之要十月¶
之交篇知日蝕地震之效昭然可明猶巢居知風穴䖏¶
知雨亦不足多適所習耳臣聞人氣内逆則感動天地¶
天變見於星氣日蝕地變見於竒物震動所以然者陽¶
用其精隂用其形猶人之有五藏六體五藏象天六體¶
象地故藏病則氣色發於面體病則欠申動於貎今年¶
太隂建於甲戌律於庚寅初用事歴以甲午從春(太隂/在甲)¶
(戌則太嵗在子十一月庚/寅日黄鍾律初起用事也)歴中甲寅律得參陽性中仁¶
<pb:KR3k0013_WYG_535-17a>¶
義情得公正亷貞(甲庚皆三陽甲在東方為仁庚在西/方為義戌為公正寅午為亷貞木數)¶
(三寅在東方木位/之始故曰參陽也)百年之精嵗也正以精嵗本首王位¶
日臨中時接律而地大震其後連月久隂雖有大令猶¶
不能復(大令謂虚倉廩開府/庫之屬也復補也)隂氣盛矣古者朝廷必有¶
同姓以明親親必有異姓以明賢賢此聖王之所以大¶
通天下也同姓親而易進異姓䟽而難通故同姓一異¶
姓五廼為平均今左右亡同姓獨以舅后之家為親異¶
姓之臣又䟽二后之黨滿朝非特䖏位勢尤奢僣過度吕¶
<pb:KR3k0013_WYG_535-17b>¶
霍上官足以卜之甚非愛人之道又非嗣後之長策也¶
隂氣之盛不亦宜乎臣又聞未央建章甘泉宫才人各¶
以百數皆不得天性若杜陵園其已御見者臣子不敢¶
有言雖然太皇太后之事也諸侯王國與其後宫宜為¶
設員出其過制者此損隂氣應天救邪之道也今異至¶
不應灾将随之其法大水極隂生陽反為大旱甚則有¶
火灾春秋宋伯姬是矣唯陛下財察明年夏四月乙未¶
孝武園白鶴館灾奉自以為中上䟽曰臣前上地震之¶
<pb:KR3k0013_WYG_535-18a>¶
效曰極隂生陽恐有火灾不合明聽未見省答臣竊内¶
不自信今白鶴館以四月乙未時加於邜月宿亢災與¶
前地震同法臣奉廼深知道之可信也不勝拳拳願復¶
賜問卒其終始上復延問以得失¶
匡衡(臣欽若等曰衡姓本/犯太祖廟諱上字也)元帝時為給事中是時有日¶
蝕地震之變帝問以治政得失衡上䟽曰臣聞五帝不同¶
禮三王各異教民俗殊務所遇之時異也陛下躬聖¶
徳開太平之路閔愚吏民觸法抵禁(抵觸/也)比年大赦(比/頻)¶
<pb:KR3k0013_WYG_535-18b>¶
(也/)使百姓得改行自新天下幸甚竊見大赦之後姦邪¶
不為衰止今日大赦明日犯法相随入獄此殆導之未¶
得盖保民者陳之以徳義示之以好惡(保養也陳施也/孝經曰陳之以)¶
(徳義而民莫遺其親示之以好/惡而民知禁故衡引以為言也)觀其失而制其宜故動¶
之而和綏之而安今天下俗貪財賤義好聲色尚侈靡¶
亷耻之節薄淫辟之意縱綱紀失序䟽者踰内(䟽者妻/妾之家)¶
(内者同姓骨肉/也踰謂過越也)親戚之恩薄婚姻之黨隆茍合徼幸以¶
身設利不改其原(設施也/原本也)雖嵗赦之刑猶難使錯而不¶
<pb:KR3k0013_WYG_535-19a>¶
用也(嵗赦請每嵗一/赦也錯置也)臣愚以為宜壹曠然大變其俗孔¶
子曰能以禮讓為國乎何有(論語載孔子之言謂能以/禮讓治國則其事甚易也)¶
朝廷者天下之楨幹也公卿大夫相與循禮恭讓則民¶
不争(循順/也)好仁樂施則下不暴上義髙節則民興行寛¶
柔和恵則衆相愛四者明王所以不嚴而成化也何者¶
朝有變色之言則下有争闘之患上有自専之士則下¶
有不讓之人上有克勝之佐則下有傷害之心上有好¶
利之臣則下有盜竊之民此其本也(言下之所行皆/取化於上也)今¶
<pb:KR3k0013_WYG_535-19b>¶
俗吏之治皆不本禮讓而上克暴或忮害好䧟人於罪¶
(忮堅也謂酷/害之心堅也)貪財而慕勢故犯法者衆姦邪不止雖嚴¶
刑峻法猶不為變此非其天性有繇然也(非其天性自/惡繇上失於)¶
(教化/耳)臣竊考國風之詩周南召南被聖賢之化深故篤¶
於行而亷於色(篤厚也謂樂得淑女以配君/子憂在進賢不淫其色之類)鄭伯好勇¶
而國人暴虎(詩鄭風大叔于田之篇曰䄠禓暴虎獻于/公所将叔無狃戒其傷汝䄠禓肉袒也暴)¶
(虎空手以摶之也公鄭荘公也将請也叔荘公之弟大/叔也狃快也言以荘公好勇之故大叔肉袒空手摶虎)¶
(取而獻之國人愛大叔故請/之曰勿快為之恐傷汝也)秦穆貴信而士多從死(秦/穆)¶
<pb:KR3k0013_WYG_535-20a>¶
(公與羣臣飲酒酣公曰生共此樂死共此哀於是奄/息仲行鍼虎許諾及公薨皆從死黄鳥詩所為作也)陳¶
夫人好巫而民淫祀(胡公夫人武王之女太姬無子好/祭鬼神鼔舞而祀故其詩云坎其)¶
(擊鼔宛邱之下無/冬無夏值其鷺羽)晉侯好儉而民畜聚(唐風山有樞之/詩序云刺晉昭)¶
(公也不能修道以正其國有財不能用有鐘鼔不能以/自樂其詩曰子有衣裳弗曵弗婁子有車馬弗馳弗驅)¶
(宛其死矣它人是愉故/其俗皆吝嗇而積財也)太王躬仁而邠國貴恕(太王周/文王之)¶
(祖即古公亶父也國於邠修徳行義戎狄攻之欲得地/與人人人皆怒欲戰古公曰以我故戰殺人父子而君)¶
(之予不忍也乃與其私屬度漆沮之梁山止於岐下及/它旁國聞古公仁亦多歸之邠即今邠州是其地也言)¶
(化太王之仁故/其俗皆貴誠恕)繇此觀之治天下者審所上而已(上謂/崇尚)¶
<pb:KR3k0013_WYG_535-20b>¶
(也/)今之偽薄忮害不讓極矣臣聞教化之流非家至而¶
人說之也(言非家家皆到/人人勸說之也)賢者在位能者布職朝廷崇¶
禮百僚敬讓道徳之行繇内及外自近者始然後民知¶
所法遷善日進而不自知是以百姓安隂陽和神靈應¶
而嘉祥見詩曰商邑翼翼四方之極夀考且寧以保我¶
後生(商頌殷武之詩也商邑京師也言商邑之禮俗翼/翼然可則倣乃四方之中正也王則夀考且安以)¶
(此全守我/子孫也)此成湯所以建至治保子孫化異俗而懐鬼¶
方也(鬼方逺/方也)今長安天子之都親承聖化然其俗習無¶
<pb:KR3k0013_WYG_535-21a>¶
以異於逺方郡國来者無所則或見侈靡而放效之(放/依)¶
(也/)此教化之原本風俗之樞機宜先正者也臣聞天人¶
之際精祲有以相盪(祲謂隂陽氣相侵/漸以成灾祥者也)善惡有以相推¶
事作乎下者象動乎上隂陽之理各應其感隂變則静¶
者動陽蔽則明者晻(静者動謂地震也/明者晻謂日蝕也)水旱之灾随類¶
而至今闗東連年饑饉百姓乏困或至相食此皆生於¶
賦歛多民所共者大而吏安集之不稱之效也陛下祗¶
畏天戒哀閔元元大自減損省甘泉建章宫衛罷珠崖¶
<pb:KR3k0013_WYG_535-21b>¶
偃武行文将欲度唐虞之隆絶殷周之衰(度過也絶謂/除其惡政也)¶
諸見罷珠崖詔書者莫不欣然人自以将見太平也宜¶
遂減宫室之度省靡麗之飾考制度修内外近忠正逺¶
巧佞放鄭衛進雅頌舉異材開直言任温良之人退刻¶
薄之吏顯潔白之士昭無欲之路(昭亦/明也)覽六藝之意察¶
上世之務明自然之道博和睦之化以崇至仁救失俗¶
易民視(救正也/易變也)令海内昭然咸見本朝之所貴道徳𢎞¶
於京師淑問揚乎疆外(淑善也/問名也)然後大化可成禮讓可¶
<pb:KR3k0013_WYG_535-22a>¶
興也帝說其言遷衡為光禄大夫¶
谷永成帝時為涼州刺史奏事京師訖當之郡時有¶
黒龍見東莱帝使尚書問永受所欲言(永有所言令/尚書即受之)永¶
對曰臣聞王天下有國家者患在上有危亡之事而危¶
亡之言不得上聞如使危亡之言輙上聞(如若也有/即上聞)則¶
商周不易姓而迭興三王不變改而更用夏商之将亡¶
也行道之人皆知之晏然自以若天有日莫能危(自謂/如日)¶
(在天而無有/能傷危也)是故惡日廣而不自知大命傾而不寤易曰¶
<pb:KR3k0013_WYG_535-22b>¶
危者有其安者也亡者保其存者也(言安必思危存不/忘亡乃得保其安)¶
(存/也)陛下誠垂寛明之聽無忌諱之誅使蒭蕘之臣得盡¶
所聞於前不懼於後患直言之路開則四方衆賢不逺¶
千里輻輳陳忠羣臣之上願社稷之長福也漢家行夏¶
正夏正色黒黒龍同姓之象也(夏以建寅為正萬物在/地中色黒今黒龍見同)¶
(姓象/也)龍陽徳繇小之大(言因小/以至大)故為王者瑞應未知同¶
姓有見本朝無繼嗣之慶多危殆之隙欲因擾亂舉兵¶
而起者邪将動心冀為後者殘賊不仁若廣陵昌邑之¶
<pb:KR3k0013_WYG_535-23a>¶
類臣愚不能䖏也(䖏謂斷/决也)去年九月黒龍見其晦日有¶
食之今年二月己未夜星隕乙酉日有食之六月之間¶
大異四發二而同月(臣欽若等曰謂一月/之内兩度災異也)三代之末春¶
秋之亂未嘗有也臣聞三代所以隕社稷喪宗廟者皆¶
繇婦人與羣惡沈湎於酒書曰乃用婦人之言自絶于¶
天(周書太誓之辭婦人妲己言紂用/妲己之言自取殘㓕非天之絶也)四方之逋逃多罪¶
是崇是長是信是使(亦太誓之辭也崇尊也言紂容納/逃亡多罪之人親信使用尊而長)¶
(之/)詩云燎之方揚寜或㓕之赫赫宗周褒姒烕之(小雅/正月)¶
<pb:KR3k0013_WYG_535-23b>¶
(之詩烕亦㓕也言火燎方熾寧有能㓕之者/乎而宗周之盛乃為褒姒所㓕怨其甚也)易曰濡其¶
首有孚失是(未濟上九爻辭言躭樂無節飲酒濡/首有信之道於是遂失也濡濕也)秦所¶
以二世十六年而亡者養生泰奢奉終泰厚也二者陛¶
下兼而有之臣請畧陳其效易曰在中饋无攸遂(家人/六二)¶
(爻辭饋食也言婦人之道居/中主食遜順而已无所必遂)言婦人不得與事也詩曰¶
懿厥悊婦為梟為鴟匪降自天生自婦人(大雅瞻仰之/詩懿美也悊)¶
(智也言幽王以悊婦為美實乃為梟鴟也婦謂褒姒下/也梟鴟惡鳥之聲故以諭焉又言此禍亂非從天而)¶
(以寵褒姒/之故生災)建始河平之際許班之貴傾動前朝(許皇后/及班婕)¶
<pb:KR3k0013_WYG_535-24a>¶
(妤之/家)熏灼四方賞賜無量空虚内藏女寵至極不可上¶
矣(上猶/加也)今之後起天所不享什倍于前(謂趙李本從/卑賤起也)廢¶
先帝法度聽用其言官秩不當從釋王誅(從放也釋解/也王誅謂王)¶
(法當/誅者)驕其親屬假之威權從横亂政刺舉之吏莫敢奉¶
憲又以掖廷獄大為亂阱(穿地為坑阱以拘繫人也/亂者言其非正而又多也)榜¶
箠㿊扵炮烙(㿊痛也炮烙紂所作也膏塗銅柱加之火/令罪人行其上輙堕炭中笑而以為樂也)¶
絶㓕人命主為趙李報徳復怨(復亦/報也)反除白罪建治正¶
吏(罪之明白者反而除之吏/之公正者建議劾治也)多擊無辜掠立迫恐(掠笞/服之)¶
<pb:KR3k0013_WYG_535-24b>¶
(立其/罪名)至為人起責分利受謝(言富貴有錢假託其名代/之為主放與它人以取利)¶
(息而共分之或受/報謝别取財物)生出死入者不可勝數是以日食再¶
既(既盡/也)以昭其辜(昭明/也)王者必先自絶然後天絶之陛¶
下棄萬乗之至貴樂家人之賤事(謂私畜田及/奴婢賤物也)厭髙美¶
之尊號好匹夫之卑字(成帝好微行更/作私字以相呼)崇聚僄輕無義¶
羣小以為私客(僄疾/也)數離深宫之固挺身晨夜與小人¶
相随烏集雜㑹飲酒吏民之家(言聚𣪚不常如/烏鳥之集也)亂服共¶
坐流湎媟嫚溷淆無别閔免遁樂晝夜在路(閔免猶黽/勉也遁流)¶
<pb:KR3k0013_WYG_535-25a>¶
(遁/也)典門户奉宿衛之臣執干戈而守空宫公卿百僚不¶
知陛下所在積數年矣王者以民為基民以財為本財¶
竭則下畔下畔則上亡是以明王愛養基本不敢窮極¶
使民如承大祭(言當/畏慎)今陛下輕奪民財不愛民力聽邪¶
臣之計去髙敞初陵捐十年功緒(緒謂功作/之端次)改作昌陵¶
反天地之性因下為髙積土為山發徒起邑並治宫館¶
大興繇役重増賦歛徴發如雨(言其/多也)役百乾谿費儗驪¶
山(儗比也言勞役之功百倍於楚/靈王費財之廣比於秦始皇也)靡敝天下(靡𣪚/也)五年¶
<pb:KR3k0013_WYG_535-25b>¶
不成而後反故又廣旴營表(旴大/也)發人塜墓斷截骸骨¶
暴揚尸柩百姓財竭力盡愁恨感天灾異屢降饑饉仍¶
臻(仍頻/也)流𣪚冗食餒死於道以百萬數(冗亦𣪚也/餒餓也)公家¶
無一年之蓄百姓無旬日之儲上下俱匱無以相救詩¶
云殷監不逺在夏后之世(大雅蕩/之詩也)願陛下追觀夏商周¶
秦所以失之以鏡考已行(鏡謂鑒炤/之考校也)有不合者臣當伏¶
妄言之誅(言帝之所為違於/節儉皆與永言同)漢興九世百九十餘載繼¶
體之主七皆承天順道遵先祖法度或以中興或以治¶
<pb:KR3k0013_WYG_535-26a>¶
安至於陛下獨違道縱欲輕身妄行當盛壮之隆無繼¶
嗣之福有危亡之憂積失君道不合天意亦已多矣為¶
人後嗣守人功業如此豈不負哉方今社稷宗廟禍福¶
安危之機在於陛下陛下誠肯發明聖人之徳昭然逺¶
寤畏此上天之威怒深恐危亡之徴兆蕩滌邪辟之惡¶
志勵精致政専心反道(反猶/還也)絶羣小之私客免不正之¶
詔除(除謂除補/為官者)悉罷北宫私奴車馬媠出之具(媠出媠/游也)¶
克己復禮毋貳微行出飲之過(貳謂重/為之也)以防迫切之禍¶
<pb:KR3k0013_WYG_535-26b>¶
深惟日食再既之意抑損椒房玉堂之盛寵(椒房皇后/所居玉堂)¶
(嬖幸之/舎也)毋聽後宫之請謁除掖庭之亂獄去炮烙之䧟¶
阱誅戮佞邪之臣及左右執左道以事上者以塞天下¶
之望且寝初陵之作止諸繕治宫室闕更減賦盡休力¶
役(闕亦謂減削之/更謂更卒也)存䘏振救困乏之人以彌逺方(彌安/也)¶
厲崇忠直放退殘賊無使素餐之吏久尸厚禄以次貫¶
行固執無違(貫聨續也謂上所陳衆條諸事宜/次第相續行之不當更違異也)夙夜孳¶
孳婁省無忌(婁省自/觀省也)舊愆必改新徳既章(章明/也)纎介之¶
<pb:KR3k0013_WYG_535-27a>¶
邪不復載心則赫赫大異庶㡬可銷天命去就庻㡬可¶
復(去就者言去離/無徳而就有徳)社稷宗廟庶㡬可保唯陛下留神反¶
覆熟省臣言臣幸得備邉部之吏不知本朝瞽言觸忌¶
諱罪當萬死成帝性寛而好文辭又久無繼嗣數為微¶
行多近幸小臣趙李(臣欽若等曰謂趙皇/后李倢伃之親也)從微賤専寵¶
皆皇太后與諸舅夙夜所常憂至親難數言故推永¶
等使因天變而切諌勸帝納用之永自知有内應展意¶
無所依違(展申/也)每言事輙見答禮(加禮而/答之)至上此對帝¶
<pb:KR3k0013_WYG_535-27b>¶
大怒衛将軍商宻擿永令發去(擿謂發/動也)帝使侍御史收¶
永勑過交道廐者勿追(交道廐去長安/六十里近延陵)御史不及永還¶
帝意亦觧自悔後為光禄大夫給事中元延中為北¶
地太守時災異尤數永當之官帝使衛尉淳于長受¶
永所欲言永對曰臣永幸得以愚朽之材為大中大夫¶
備拾遺之臣從朝者之後進不能盡思納忠輔宣聖徳¶
退無披堅執銳討不義之功猥蒙厚恩仍遷至北地¶
太守絶命隕首身膏野草不足以報塞萬分陛下聖¶
<pb:KR3k0013_WYG_535-28a>¶
徳寛仁不遺易忘之臣垂周文之聽下及蒭蕘之愚有¶
詔使衛尉受臣永所欲言臣聞事君之義有言責者盡¶
其忠有官守者修其職臣永幸得免於言責之辜有官¶
守之任當畢力遵職養綏百姓而已不宜復闗得失之¶
辭忠臣之於上志在過厚是故逺不違君死不忘國昔¶
史魚既沒餘忠未訖委柩後寝以屍達誠汲黯身外思¶
内發憤舒憂遺言李息經曰雖爾身在外乃心無不在¶
王室臣永幸得給事中出入三年雖執干戈守邉陲思¶
<pb:KR3k0013_WYG_535-28b>¶
慕之心常存于省闥是以敢越郡吏之職陳累年之憂¶
臣聞天生蒸民不能相治為立王者以統理之方制海¶
内非為天子列土封疆非為諸侯皆以為民也垂三統¶
列三正去無道開有徳不私一姓明天下迺天下之天¶
下非一人之天下也王者躬行道徳承順天地博愛仁¶
恕恩及行葦籍稅取民不過常法宫室車服不踰制度¶
事節財足黎庻和睦則卦氣理效五徴時序百姓夀考¶
庻草蕃滋符瑞並降以昭保佑失道妄行逆天暴物窮¶
<pb:KR3k0013_WYG_535-29a>¶
奢極欲湛湎荒淫婦言是從誅逐仁賢離逖骨肉羣小¶
用事峻刑重賦百姓愁怨則卦氣悖亂咎徴著郵上天¶
震怒灾異屢降日月薄蝕五星失行山摧川潰水泉湧¶
出妖孽並見茀星耀光饑饉荐臻百姓短折萬物夭傷¶
終不改寤惡洽變備不復譴告更命有徳詩云乃眷西¶
顧此惟予宅夫去惡奪弱遷命賢聖天地之常經百王¶
之所同也加以功徳有厚薄期質有修短時世有仲季¶
天道有盛衰陛下承八世之功業當陽數之標季渉三¶
<pb:KR3k0013_WYG_535-29b>¶
七之節紀遭無妄之卦運直百六之災阨三難異科雜¶
焉同㑹建始元年以来二十載之間羣災大異交錯蜂¶
起多於春秋所書八世著記久不塞除重以今年正月¶
己亥朔日有食之三朝之㑹(嵗月日三者之/始故曰三朝)四月丁酉¶
四方衆星白晝流隕七月辛未彗星横天乗三難之際¶
㑹畜衆多之災異因之以饑饉接之以不贍彗星極異¶
也土精所生流隕之應出於饑變之後兵亂作矣厥期¶
不久隆徳積善懼不克濟内則為深宫後庭将有驕臣¶
<pb:KR3k0013_WYG_535-30a>¶
悍妾醉酒狂悖卒起之敗北宫苑囿街巷之中臣妾之¶
家幽閒之䖏徴舒崔杼之亂外則為諸夏上将有樊¶
並蘓令陳勝項梁奮臂之禍内亂朝暮日戒諸夏(内/亂)¶
(則禍在朝暮諸/夏則日戒有兵)舉兵以火角為期(以熒惑芒/角為期)安危之分¶
界宗廟之至憂臣永所以破膽寒心預言之累年下¶
有其萌然後變見於上願陛下正君臣之義無復與羣¶
小媟黷燕飲中黄門後庭素驕慢不謹嘗以醉酒失臣¶
禮者悉出勿留勤三綱之嚴修後宫之政抑逺驕妬之¶
<pb:KR3k0013_WYG_535-30b>¶
寵崇近婉順之行加惠失志之人懐柔怨恨之心保至¶
尊之重秉帝王之威朝覲法出而後駕陳兵清道而後¶
行無復輕身獨出飲食臣妾之家三者既除内亂之路¶
塞矣諸夏舉兵萌於民饑饉而吏不䘏興於百姓困而¶
賦歛重發於下怨離而上不知易曰屯其膏小貞吉大¶
貞凶(易屯卦九五爻辭也膏者所以潤人肌膚爵禄亦/所以養人者也小貞臣也大貞君也遭屯難飢荒)¶
(君當開倉廪振百姓而反吝則凶臣吝/嗇則吉論語曰出内之吝謂之有司)傳曰饑而不損兹¶
謂泰厥災水厥咎亡訞辭曰闗動牡飛(臣欽若等曰牡/所以下閉者也)¶
<pb:KR3k0013_WYG_535-31a>¶
(以鐵為之若/今之鏁也)辟為無道臣為非厥咎亂臣謀簒(易訞也/之辭)¶
王者遭衰難之世有饑饉之災不損用而大自潤故凶¶
百姓困貧無以共求愁悲怨恨故水城闗守國之固固¶
将去焉故牡飛徃年郡國二十一傷於水災禾黍不入¶
今年蠶麥咸惡百川沸騰江河溢決大水汎濫郡國五¶
十有餘比年喪稼時過無宿麥百姓失業流𣪚群軰守¶
闗大異較炳如彼水災浩浩黎庶窮困如此宜損常稅¶
小自潤之時(言所潤益於己/者當減小之)而有司奏請加賦甚繆經¶
<pb:KR3k0013_WYG_535-31b>¶
義逆於民心布怨趨禍之道也牡飛之状殆為此發古¶
者穀不登虧膳災屢至損服凶年不塈塗明王之制也¶
詩云凡民有喪扶服救之論語曰百姓不足君孰與足¶
臣願陛下勿許加賦之奏益減大官導宫中御府均官¶
掌畜廩賦用度止尚方織室京師郡國工服官發輸¶
造作以助大司農流恩廣施振贍困乏䦕闗梁内流民¶
恣所欲之以救其急立春遣使者循行風俗宣布聖徳¶
存䘏孤寡問民所苦勞二千石勑勸耕桑毋奪農時以¶
<pb:KR3k0013_WYG_535-32a>¶
慰綏元元之心防塞大姦之隙諸夏之亂庶㡬可息臣¶
聞上主可與為善而不可與為惡下主可與為惡而不¶
可與為善陛下天然之性䟽通聰敏上主之姿也少省¶
愚臣之言感寤三難深畏大異定心為善損忘邪志毋¶
二舊愆厲精致政至誠應天則積異塞於上禍亂伏於下¶
何憂患之有竊恐陛下公志未專私好頗存尚愛羣小¶
不肯為耳對奏天子甚感其言成帝末年頗好鬼神亦¶
以無繼嗣故多上書言祭祀方術者皆得待詔祠祭上¶
<pb:KR3k0013_WYG_535-32b>¶
林苑中長安城旁費用甚多然無大貴盛者永說帝曰¶
臣聞明於天地之性不可惑以神怪知萬物之情不可¶
罔以非類諸皆仁義之正道不遵五經之法言而盛稱¶
竒怪鬼神廣崇祭祀之方求報無福之祠及言世有仙¶
人服食不終之藥遥興輕舉登遐倒景覽觀縣圃浮游¶
蓬莱耕耘五徳朝種暮穫(翼氏風角五徳東方甲南方/丙西方庚北方壬中央戊種)¶
(五色禾於地/而耕耘也)與山石無極黄冶變化堅氷淖溺(方士詐以/藥石若䧟)¶
(氷凡投之氷上氷即消液/因假為神仙道使然也)化腹中五倉之術者(思/身)¶
<pb:KR3k0013_WYG_535-33a>¶
(中有五色腹中有/五倉存則不飢)皆姦人惑衆挾左道懐詐偽以欺罔¶
世主聽其言洋洋滿耳若将可遇求之盪盪如繫風捕¶
景終不可得是以明王距而不聽聖人絶而不語昔周¶
史萇𢎞欲以鬼神之術輔尊靈王㑹朝諸侯而周愈微¶
諸侯愈叛楚懐王隆祭祀事鬼神欲以獲福助郤秦師¶
而兵挫地削身辱國危秦始皇初并天下甘心於神仙¶
之道遣徐福韓終之屬多齎童女入海求仙采藥因逃¶
不還天下怨恨漢興新垣平齊人少翁公孫卿欒大等¶
<pb:KR3k0013_WYG_535-33b>¶
皆以仙人黄冶祭祀事鬼神使物入海求神采藥貴幸¶
賞賜累千金大尤尊盛至妻公主爵重位絫震動海内¶
元鼎元封之際燕齊之間方士瞋目㧖掔言有神仙致¶
福之術者以萬數其平等皆以術窮詐得誅夷伏辜至¶
初元中有天淵玉女鉅鹿神人轑陽侯師張宗之姦紛¶
紛復起夫周秦之末三五之隆已嘗専意𣪚財厚爵禄¶
竦精神舉天下以求之矣曠日經年靡有毫釐之驗足¶
以揆今經曰享多儀儀不及物惟曰不享(周書雒誥之/辭也言祭享)¶
<pb:KR3k0013_WYG_535-34a>¶
(之道唯以潔誠若多其容儀而/不及禮物則不為神所享也)論語曰子不語怪神唯¶
陛下拒絶此類毋令姦人有以窺伺者上善其言¶
　¶
　¶
　¶
　¶
　¶
　¶
<pb:KR3k0013_WYG_535-34b>¶
　¶
　¶
　¶
　¶
　¶
　¶
　¶
　冊府元龜卷五百三十五¶
