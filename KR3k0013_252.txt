# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.704308
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百五十二
<pb:KR3k0013_WYG_252-1a>¶
欽定四庫全書¶
　册府元龜巻二百五十二　宋　王欽若等　撰¶
　　列國君部¶
　　　　復邦　　訓練　　禦備　　交質　　行¶
　　　　罰¶
　　　復邦¶
古之諸侯選賢立嫡樹之成法所以寅奉宗廟長守富¶
貴者也乃有立嗣靡淑怠棄先業流離奔走不保其社¶
<pb:KR3k0013_WYG_252-1b>¶
稷者矣復有貽謀弗臧延及後嗣艱難勤苦克復其疆¶
土者焉昔周室之興也列爵分土及其衰也以衆暴寡¶
攻戰守禦日不暇給民棄不保時而有之至於因人以¶
興或大其祚修徳以復或啟其宗或覇主以大義固存¶
或國人以衆心見納繇是再奉齋酎以見宗祏不失舊¶
物而處於民上傳曰或多難以固其國非徳義孰能之¶
哉¶
魯隱公五年春晉曲沃莊伯以鄭人邢人伐翼王使尹¶
<pb:KR3k0013_WYG_252-2a>¶
氏武氏助之翼侯奔隨(曲沃晉别封文侯弟成師之邑莊伯/成師之子翼晉舊都尹氏武氏周大)¶
(夫也晉侯君翼/故謂之翼侯)¶
六年翼九宗五正頃父之子嘉父逆晉侯于隨(五正五/官之長)¶
(九宗一姓為九族頃/父之子嘉父晉大夫)納諸鄂晉人謂之鄂侯(鄂侯晉别/邑不得復)¶
(入翼故/别居鄂)¶
十一年七月公㑹齊侯鄭伯伐許壬午入許許公奔衛¶
鄭伯使許大夫百里奉許叔以居許東偏(許叔許莊/公之弟)桓¶
公十六年許叔入于許¶
<pb:KR3k0013_WYG_252-2b>¶
桓公三年芮伯萬之母芮姜惡芮伯之多寵人也故逐¶
之出居于魏四年秋秦師侵芮敗焉冬王師秦師圍魏¶
執芮伯以歸(芮伯出居魏芮更立君秦為芮/所敗故以芮伯歸將欲納之)十年秋秦¶
人納芮伯萬于芮¶
十一年夏鄭荘公卒初祭封人仲足有寵於莊公莊公¶
使為卿為公取鄧曼生昭公故祭仲立之(曼鄧姓/昭公名)¶
(忽/)宋雍氏女於鄭莊公曰雍姞生厲公(雍氏姞姓/宋大夫也)¶
雍氏宗有寵於宋莊公故誘祭仲而執之曰不立突¶
<pb:KR3k0013_WYG_252-3a>¶
將死(突厲/公名)亦執厲公求賂焉祭仲與宋人盟以厲公¶
歸而立之九月丁亥昭公奔衛己亥厲公立十五年¶
春祭仲專鄭伯患之使其壻雍糾殺之雍姬知之遂¶
告祭仲祭仲殺雍糾厲公出奔蔡六月乙亥昭公入¶
九月鄭伯突因櫟人殺檀伯而遂居櫟(櫟鄭别都也/䄠伯鄭守櫟)¶
(大/夫)¶
十七年鄭高渠彌殺昭公而立公子亹十八年齊人殺¶
子亹祭仲逆鄭子于陳而立之(昭公弟/子儀也)¶
<pb:KR3k0013_WYG_252-3b>¶
莊公十四年春厲公自櫟侵鄭及大陵獲𫝊瑕𫝊瑕曰¶
茍舎我吾請納君與之盟而赦之六月甲子瑕殺鄭子¶
及其二子而納厲公¶
十六年十一月衛侯朔出奔齊(惠公/名朔)初衛宣公烝於夷¶
姜生急子屬諸右公子爲之娶於齊而美宣公取之生¶
壽及朔屬諸左公子宣姜與公子朔構急子(宣姜宣公/所娶伋子)¶
(妻/)公使諸齊使盗待諸莘將殺之壽子載其旌以先盗¶
殺之急子至又殺之二公子皆怨惠公左公子洩右公¶
<pb:KR3k0013_WYG_252-4a>¶
子職立公子黔牟惠公奔齊莊公五年公㑹齊人宋人¶
陳人蔡人伐衛納惠公六年夏六月衛侯入于衛放黔¶
牟殺左右公子¶
僖公十五年九月晉惠公與秦穆公戰于韓原秦獲晉侯¶
以歸晉大夫反首㧞舍(反首髪亂垂下也㧞/草舎止壊形毁服)秦伯使辭焉¶
曰二三子何其戚也寡人之從君而西也亦晉之妖夣是¶
踐豈敢以至(狐突不寐而與神言故曰妖夣申生與突言/帝許罸有罪今將晉君而西以厭息此語踐)¶
(厭/也)晉大夫三拜稽首曰君履后土而戴皇天皇天后土實¶
<pb:KR3k0013_WYG_252-4b>¶
聞君之言穆姬聞晉侯至以太子罃𢎞與女簡璧登臺而¶
履薪焉(瑩康公名𢎞其母弟也簡璧罃𢎞姊妹古之宫閉/者皆居之臺以抗絶之穆姬惠公之妹欲自罪故)¶
(登臺而薦之以薪左右/上下者皆履柴乃得通)使以免服衰絰逆且告(免衰絰遭/喪之服令)¶
(行人服此服迎秦伯/且告将以恥辱自殺)曰上天降災使我兩君匪以玉帛相¶
見而以興戎若晉君朝以入則婢子夕以死夕以入則朝¶
以死唯君裁之乃舎諸靈臺(在京兆鄠縣周之故臺亦/所以抗絶令不得通外内)大¶
夫請以入公曰獲晉侯以厚歸也既而喪歸焉用之(若將/晉侯)¶
(入則夫人/或自殺)大夫其何有焉(何有猶/何得)且晉人蹙憂以重我(謂/反)¶
<pb:KR3k0013_WYG_252-5a>¶
(首㧞/舎)天地以要我不圖晉憂重其怒也我食吾言背天地¶
也(食消/也)重怒難任背天不祥必歸晉君(任當/也)公子縶曰不¶
如殺之無聚慝焉(公子縶晉大夫恐夷/吾歸復相聚為惡)子桑曰歸之而¶
質其太子必得大成晉未可滅而殺其君祗以成惡(祗/適)¶
(也/)且史佚有言無始禍(史佚周武王/時太史尹佚)無怙亂(恃人亂/為己利)無¶
重怒重怒難任陵人不祥乃許晉平晉侯使郤乞告瑕¶
吕飴甥且召之(郤乞晉大夫也瑕吕飴甥即吕甥也蓋/姓瑕吕名飴甥字子金晉侯聞秦將許)¶
(之平故告吕/甥召使迎已)子金教之言曰朝國人而以君命賞(恐國/人不)¶
<pb:KR3k0013_WYG_252-5b>¶
(從故先賞/之於朝)且告之曰孤雖歸辱社稷矣其卜貳圉也(貳/代)¶
(也圉惠公太/子懷公名)衆皆哭(哀國君/不還)晉於是乎作爰田(分公田/之稅應)¶
(入公者爰之/於所賞之衆)吕甥曰君亡之不恤而羣臣是憂惠之至¶
也將若君何衆曰何為而可對曰征繕以輔孺子(征賦/也繕)¶
(治也孺子/太子圉)諸侯聞之䘮君有君羣臣輯睦甲兵益多好我¶
者勸惡我者懼庶有益乎衆説晉隂飴甥㑹秦伯盟于¶
王城(隂飴甥即吕甥也食采於隂故曰隂飴甥王/城秦地馮翊臨晉陽縣東有王城今名武鄉)秦伯¶
曰晉國和乎對曰不和小人恥失其君而悼䘮其親(痛/其)¶
<pb:KR3k0013_WYG_252-6a>¶
(親爲秦/所殺)不憚征繕以立圉也曰必報讐寧事戎狄君子¶
愛其君而知其罪不憚征繕以待秦命曰必報德有死¶
無二是以不和秦伯曰國謂君何對曰小人慼謂之不¶
免君子恕以爲必歸小人曰我毒秦秦豈歸君(毒謂三/施不報)¶
君子曰我知罪矣秦必歸君貳而執之服而舎之德莫¶
厚焉刑莫威焉服者懷德貳者畏刑此一役也(言還惠/公使諸)¶
(侯威服復可/當一事之功)秦可以覇納而不定廢而不立以德爲怨¶
秦不其然秦伯曰是吾心也改館晉侯饋七牢焉十一¶
<pb:KR3k0013_WYG_252-6b>¶
月晉侯歸¶
二十一年邾人滅須句須句子來奔因成風也(須句成/風家)¶
成風爲之言於公曰崇明祀保小寡周禮也(明祀太皥/有濟之祀)¶
(保安/也)變夷猾夏周禍也(此邾滅須句而曰蠻夷昭二十/三年叔孫豹曰邾又夷也然則)¶
(邾雖曹姓之國廹近諸戎雜用/夷禮故極言之猾夏亂諸夏)若封須句是崇皥濟而¶
脩祀紓禍也二十二年春伐邾取須句反其君焉禮也¶
(得恤寡/小之禮)¶
二十八年夏晉侯及楚戰于城濮衛侯鄭出奔楚初文¶
<pb:KR3k0013_WYG_252-7a>¶
公將伐曹假道于衛衛人弗許還自南河濟侵曹伐衛¶
取五鹿(五鹿/衛地)城濮之戰楚師敗衛成公聞之懼出奔楚¶
遂適陳使元咺奉叔武以受盟或訴元咺於衛侯曰立¶
叔武矣其子角從公公殺之咺不廢命奉夷叔以入守¶
(夷叔/武謚)六月晉人復衛侯寗武子與衛人盟于宛濮衛侯¶
先期入叔武將沭聞君至喜捉髪走出前驅射而殺之¶
元咺出奔晉(元咺以衛侯驅入殺/叔武故至晉愬之)衛侯與元咺訟不勝¶
執衛侯歸之於京師三十年魯公爲請納玉於王與晉¶
<pb:KR3k0013_WYG_252-7b>¶
侯皆十瑴王許之乃釋衛侯歸于衛衛侯使賂周歂冶¶
廑曰茍能納我吾使爾爲卿(二子衛/大夫)周冶殺元咺及子¶
適子儀(子儀瑖母弟/不書殺賊也)公入祀先君周冶既服將命(服卿/服將)¶
(入廟/受命)周歂先入及門遇疾而死冶厪辭卿(見周歂/死而懼)¶
是年晉文公執曹伯晉侯有疾曹伯之豎侯獳貨筮史¶
(竪掌通内外/者史晉大夫)使曰以曹爲解(以滅曹/爲解故)齊桓爲㑹而封異¶
姓(封邢/衛)今君爲㑹而滅同姓曹叔振鐸文之昭也(叔振/鐸曹)¶
(始封君文/王之子)先君唐叔武之穆也且合諸侯而滅兄弟非¶
<pb:KR3k0013_WYG_252-8a>¶
禮也與衛偕命(私許復/曹衛)而不與偕復非信也同罪異罰¶
非刑也(衛已復/曹未復)禮以行義信以守禮刑以正邪舎此三¶
者君將若之何公復曹伯¶
成公九年秋鄭伯如晉晉人討其貳於楚也執諸銅鞮¶
公孫申謀之曰我出師以圍許(示不/畏晉)爲將改立君者而¶
紓晉使(紓緩也勿亟遣使/詣晉示欲更立君)晉必歸君十年四月欒武子¶
曰鄭人立君我執一人焉何益不如伐鄭而歸其君以求¶
成晉侯有疾五月晉立太子州蒲以爲君而㑹諸侯伐¶
<pb:KR3k0013_WYG_252-8b>¶
鄭鄭子罕賂以襄鐘(子罕穆公子襄鐘/鄭襄公之廟鐘)子然盟于脩澤¶
子駟爲質(子然子駟皆穆公子滎/陽卷縣東有修武亭)辛巳鄭伯歸¶
十三年五月公㑹諸侯伐秦曹伯廬卒于師(廬曹宣/公也)曹¶
人使公子負芻守使公子欣時逆曹伯之䘮(負芻曹/成公也)秋¶
負芻殺其太子而自立也諸侯乃請討之晉人以共役¶
之勞請俟他年¶
十五年三月公㑹諸侯盟于戚晉人執曹伯歸于京師¶
十六年六月曹伯歸自京師(爲晉侯所/赦故書歸)¶
<pb:KR3k0013_WYG_252-9a>¶
襄公十四年二月衛侯(衛獻公/也名衎)出奔齊初獻公戒孫文¶
子寗惠子食皆服而朝(朝服待/命而朝)日旰不君射鴻於囿二¶
子從之不釋皮冠而與之言二子怒孫文子如戚孫蒯¶
入使(蒯文子/之子)公飲之酒使大師歌巧言之卒章(其詩云/彼何人)¶
(斯居何之麋無拳無勇職爲亂階喻文/子居河上而欲爲亂太師掌樂大夫)蒯懼告文子文¶
子曰君忌我矣弗先必死(欲先公/作亂)公使子蟜子伯子皮¶
與孫子盟于丘宮(丘宮近/戚之地)孫子皆殺之四月己未公如¶
鄄使子行於孫子孫子又殺之公出奔孫氏追之敗公¶
<pb:KR3k0013_WYG_252-9b>¶
徒于阿澤衛人立公孫剽(剽穆公/孫殤公)二十年衛寗惠子疾¶
召悼子(悼子/寗喜)曰吾得罪於衞君悔而無及也名藏在諸侯¶
之策曰孫林父甯殖出其君君入則掩之若能掩之則吾¶
子也若不能猶有鬼神吾有餒而已不來食矣悼子許諾¶
惠子遂卒二十五年八月獻公入于夷儀使與寗喜言¶
(求復/國也)寗喜許之右宰糓曰不可獲罪於兩君(前出獻公/今式剽)¶
天下誰畜之悼子曰吾受命於先人不可以貳二十六¶
年二月庚寅寗喜右宰糓伐孫氏不克寗子出舎於郊¶
<pb:KR3k0013_WYG_252-10a>¶
(欲/奔)國人召寗子復攻孫氏克之孫林父以戚如晉(以邑/屬晉)¶
甲午衛侯入(又云衛獻公奔齊殤公立封公孫林父於/宿十二年寗喜與孫林父爭寵相惡殤公)¶
(使寗喜攻孫林父林父奔晉復求入故衛獻公獻公在/齊景公聞之與獻公如晉求入晉為伐衛誘與盟衛殤)¶
(公㑹晉平公平公執殤公與寗喜而復/入衛獻公獻公亡在外十三年而後入)¶
昭公三年北燕伯款出奔齊(簡公/也)公多嬖寵欲去諸大¶
夫而立其寵人燕大夫比以殺公之外嬖(比相/親也)公懼奔¶
齊十二年髙偃帥師納北燕伯于唐因其衆也(言因唐/衆欲納)¶
(之故得先入唐唐燕別/邑也不言於燕未得國)¶
<pb:KR3k0013_WYG_252-10b>¶
二十年六月衛公孟縶狎齊豹(公孟靈公兄/也狎輕也)奪之司㓂¶
與鄄(鄄豹/邑也)有役則反之無則取之(縶足不良故有役則/以官邑還豹使行)¶
公孟惡北宮喜禇師圃欲去之(喜貞/子也)丙辰衛侯在平壽¶
(衛侯衞靈/公元也)公孟有事於蓋獲之門外齊子氏帷於門外¶
而伏甲焉用戈擊公孟殺之公聞亂乘驅自閲門入公¶
載寳以出如死鳥(死鳥衛/地也)齊氏之宰渠子召北宫子¶
(北宮/喜也)北宮氏之宰不與聞謀殺渠子遂伐齊氏滅之丁¶
巳晦公入與北宮喜盟于彭水之上七月戊午朔盟國¶
<pb:KR3k0013_WYG_252-11a>¶
人¶
定公四年冬蔡侯吳子唐侯伐楚十一月庚午二師陳¶
于柏舉楚師亂吳師大敗之五戰及郢己卯楚子(楚昭/王名)¶
(王/居)取其妹季芈畀我以出渉雎庚寅吳入郢楚子奔鄖¶
鄖公之弟懐曰平王殺吾父(父曼/成然)今我殺其子不亦可¶
乎鄖公止之然恐其殺昭王乃與王出奔隨昭王之出¶
郢也使申包胥(楚大夫王/孫包胥)請救于秦秦以車五百乘救¶
楚楚亦収餘散兵與秦擊吳五年六月敗吴於沂(楚/地)¶
<pb:KR3k0013_WYG_252-11b>¶
㑹吳王弟夫槩見吳王兵傷敗乃亡歸自立為王闔閭¶
聞之引兵出楚歸擊夫槩夫槩敗奔楚楚封之堂谿號¶
為堂谿氏九月昭王歸入郢¶
哀公二年衛侯元卒乃立輙(輙元之孫/蒯聵之子)六月晉趙鞅納衛¶
太子于戚(衛太子蒯聵/也是為莊公)十五年冬孔文子之竪渾良夫與太¶
子入欒寧奉衛侯輙來奔十七年三月晉趙鞅使告于衛¶
曰君之在晉也志父為主請君若太子來以免志父不然¶
寡君其曰志父之為也(恐晉君謂志/父教使不來)衛侯辭以難太子又¶
<pb:KR3k0013_WYG_252-12a>¶
使㭬之(㭬訴父故/速得其處)六月趙鞅圍衛十月復伐衛入其郛將¶
入城衛人出莊公而與晉平晉立襄公之孫般師而還十¶
一月衛侯自鄄入(莊公/也)般師出辛巳石圃作難公入于戎¶
州巳氏(巳氏戎/人姓)遂殺之衛人復般師而立之十二月齊人¶
伐衛立公子起(起靈/公子)執般師以歸舍諸潞十八年衛石圃¶
逐其君起起奔齊衛侯輒自齊復歸¶
七年魯人伐邾遂入邾以邾子益來(益邾隱/公也)獻于毫社¶
(以其亡國/與殷同)囚諸負瑕負瑕故有繹(負瑕魯邑髙平南平陽西/北有瑕丘城前者魯得)¶
<pb:KR3k0013_WYG_252-12b>¶
(邾之繹民使在負瑕/故使相就以辱之)邾茅夷鴻以束帛乗韋自請救于¶
吴(無君命/故言自)¶
八年吳伐我為邾故伐魯吳人行成(求與/魯成)齊侯使如吳¶
請師將以伐魯乃歸邾子邾子又無道吳子使太宰子¶
餘討之囚諸樓臺栫之以棘(栫擁/也)使諸大夫奉太子革¶
以為政十年邾隱公來奔遂奔齊二十二年自齊奔越¶
曰吳為無道執父立子越人歸之太子革奔齊¶
　　　訓練¶
<pb:KR3k0013_WYG_252-13a>¶
昔祿去周室王道寝衰故禮樂征伐自諸侯出衆者得¶
以暴寡彊者得以凌弱其國大者或僣作五軍其土狹者¶
或竊置三卿其有以大閱於秋治兵於廟定覇爭雄更¶
勝迭負蓋有黷武佳兵之志無弔民問罪之舉徒使蟣¶
虱生於甲胄肝腦横於原野覽之信史良有悲夫¶
魯桓公六年秋大閱(齊爲大國以戎事徴諸侯之戌/魯人懼之故以非時簡車馬)¶
莊公八年正月甲午治兵(治兵於廟習號/令將以圍郕)傳治兵於廟¶
禮也¶
<pb:KR3k0013_WYG_252-13b>¶
僖公二十七年秋楚子將圍宋使子文治兵於暌¶
(子文時不爲令尹故云使/治兵習號令也暌楚之邑)終朝而畢不戮一人(終朝自/旦及食)¶
(時也子文欲委重/於子玉故其事略)子玉復治兵於蒍(子玉爲令尹/故蔿楚邑)終日¶
而畢鞭七人貫三人耳冬楚子及諸侯圍宋宋公孫固¶
如晉告急於是乎蒐于被廬(晉侯以春蒐禮改政令/敬其始也被廬晉地)作¶
三軍(閔元年晉獻公作三/軍今復大國之禮)¶
二十八年冬晉侯作三行以禦狄荀林父將中行屠擊¶
將右行先蔑將左行(晉置上中下三軍命復置三行/以辟天子六軍之名三行無佐)¶
<pb:KR3k0013_WYG_252-14a>¶
(疑大/夫將)¶
三十一年秋晉蒐于清原作五軍以禦狄(前作三行今/罷之更爲上)¶
(下新軍河東聞/喜縣有清原)¶
文公六年春晉蒐于夷舍二軍(前作五軍今舎二軍/復三軍之制夷晉地)¶
宣公十四年夏晉侯伐鄭告於諸侯蒐焉而還(蒐簡閱/車馬)¶
昭公八年秋大蒐于紅自根牟至於商衛革車千乘(大/蒐)¶
(數軍實簡車馬也根牟魯東界瑯琊陽都縣有牟郷啇/宋地魯西境接宋衞也言千乘明大蒐且見魯衆之大)¶
(數/也)¶
<pb:KR3k0013_WYG_252-14b>¶
十年秋七月伐莒取郠(郠莒邑/名也)¶
十一年五月大蒐于比蒲¶
十三年夏晉將以諸侯来討叔向曰諸侯不可以不示¶
威(知晉徳薄欲/以威服之)乃並徴㑹㑹于良七月治兵于邾南甲¶
車四千乘(三十/萬人)叔向曰諸侯有間矣不可以不示衆八¶
月辛未治兵(習/戰)建而不斾(建立旌旗不曳/其斾斾斿也)壬申復斾之¶
諸侯畏之(軍將戰則曳/斾以恐之)¶
二十二年大蒐于昌間¶
<pb:KR3k0013_WYG_252-15a>¶
定公十三年夏大蒐于比蒲(夏蒐/非時)¶
　　　禦僃¶
春秋左氏傳曰預僃不虞古之善政又曰無僃雖衆不¶
可恃也是知禦僃之略有國者之所急也矧周室既衰¶
諸侯立政彊凌弱衆暴寡交相侵伐無歲不有申嚴警¶
僃惟敵是禦於是乎興版築之役以峻其城壘行蒐田¶
之令以簡其軍實斯所以謹其武守固其邦國者焉¶
魯隱公七年夏城中丘(中丘在琅邪/臨沂縣東北)九年夏城郎¶
<pb:KR3k0013_WYG_252-15b>¶
桓公五年城祝丘(齊鄭將襲紀紀人懼/而來告故城祝丘)¶
十六年冬城向書時也¶
莊公二十八年冬築郿(郿魯/下邑)非都也凡邑有宗廟先君¶
之主曰都無曰邑邑曰築都曰城¶
二十九年十二月城諸及防(諸防皆/魯地)¶
僖公二年春王正月城楚丘(楚丘衛邑不言/城衛衛未遷)¶
十有四年春諸侯城緣陵(緣陵杞邑辟淮/夷遷都於緣陵)¶
三十一年秋晉蒐于清原作五軍以禦狄(二十八年晉/作三行今罷)¶
<pb:KR3k0013_WYG_252-16a>¶
(之更爲上下新軍河/東聞喜縣北清原)¶
文公七年三月城郚(因伐邾師以城郚郚魯邑/卞縣南有郚城僃邾難)¶
十二年冬季孫行父帥師城諸及鄆(鄆莒魯所爭者城陽/姑幕縣南有員亭即)¶
(鄆也以其逺偪外/國故帥師城之)¶
十三年春晉侯使詹嘉處瑕以守桃林之塞¶
襄公十三年冬城防書事時也(土功雖有嘗節/通以事間爲時)於是將¶
早城臧武仲請俟畢農事禮也¶
十五年夏齊侯圍成貳於晉故也(不畏覇主/故敢伐魯)於是乎城¶
<pb:KR3k0013_WYG_252-16b>¶
成郛(郛郭/也)¶
十九年冬十一月城西郛懼齊也(前年與晉伐齊又/鑄其噐爲鐘故)齊¶
及晉平盟于大隧(大隧/地名)故穆叔㑹范宣子于柯穆叔歸¶
曰齊猶未也不可以不懼乃城武城¶
昭公元年六月楚公子圍使公子黒肱伯州犂城犫櫟¶
郟(黑肱王子圍之弟晳也犫縣屬南陽郟縣/屬襄城櫟今河南陽翟縣三邑本鄭地)¶
四年冬吳伐楚入棘櫟麻(棘櫟麻皆楚東鄙邑譙國鄼/縣東北有棘亭汝隂新蔡縣)¶
(東北有/櫟亭)以報朱方之役(朱方役在/此年秋)楚沈尹射奔命於夏¶
<pb:KR3k0013_WYG_252-17a>¶
汭(夏汭漢水曲入江今夏口也吳兵/在東北楚盛兵在東南以絶其後)箴尹宜咎城鍾離¶
(宜咎本陳大夫襄/二十四年奔楚)薳啟疆城巢然丹城州來(然丹鄭穆/公孫襄十)¶
(九年/奔楚)東國水不可以城彭生罷頼之師(彭生楚大夫罷/鬭韋龜城頼之)¶
(師/)¶
十九年楚工尹赤遷隂於下隂(陰縣今屬/南鄉郡)令尹子瑕城¶
郟叔孫昭子曰楚不在諸侯矣其僅自完也以持其世¶
而已(遷隂城郟皆/欲以自完守)¶
二十三年冬楚囊瓦爲令尹(囊瓦子囊之孫/子常也代陽匄)城郢(楚用/子囊)¶
<pb:KR3k0013_WYG_252-17b>¶
(遺言已築城矣今畏/吳復增脩以自固)¶
二十九年冬晉趙鞅荀寅帥師城汝濵(趙鞅趙武孫也/荀寅中行荀吳)¶
(之子汝濵晉/所取陸渾也)¶
定公六年冬城中城(公爲晉侵鄭/故懼而城之)¶
十四年秋城莒父及霄(公叛晉助范氏故/懼而城三邑也)¶
哀公三年五月季孫斯叔孫州仇帥師城啟陽(魯黨范/氏故懼)¶
(晉城啓陽今/琅琊開陽縣)四年城西郛(魯西郭/僃晉也)¶
五年春城毗(僃晉/也)¶
<pb:KR3k0013_WYG_252-18a>¶
六年春城邾瑕(僃晉也任城亢父/縣北有邾婁城)¶
十一年夏公㑹吳子伐齊大敗齊師秋季孫命修守僃¶
曰小勝大禍也齊至無日矣(善有/僃)¶
鄭繻公十五年韓景侯伐鄭取雍丘鄭城京¶
趙獻侯十三年城平邑¶
肅侯十七年築長城¶
武靈王二年城鄗¶
惠文王八年城南行唐(在常/山)¶
<pb:KR3k0013_WYG_252-18b>¶
孝成王十一年城元氏(常山有/元氏縣)¶
幽繆王遷元年城柏人¶
悼襄王元年大僃(一作/脩)魏欲通平邑中牟之道不成¶
二年城韓臯¶
魏文侯六年城少梁¶
武侯二年城安邑王垣(垣縣有王/屋山也)¶
八年復城少梁¶
十六年伐秦築臨晉元里¶
<pb:KR3k0013_WYG_252-19a>¶
十七年擊宋中山伐秦至鄭還築雒陽(一云擊中山置/合陽又世家云)¶
(攻秦至鄭而還/築合陽雒陽)¶
三十二年伐鄭城酸棗¶
惠王五年城武都¶
十九年諸侯圍我襄陵築長城塞固陽¶
秦厲公十六年塹阿旁補龎戲城(紀作/河旁)¶
二十六年城南鄭¶
靈公元年城塹河瀬¶
<pb:KR3k0013_WYG_252-19b>¶
十年補龎城籍姑¶
簡公七年塹雒城重泉¶
獻公二年城櫟陽¶
孝公十九年城武城¶
惠王五年城武都¶
十九年築長城塞固陽¶
武王四年㧞韓宜陽渉河城武遂¶
楚懷王十年城廣陵¶
<pb:KR3k0013_WYG_252-20a>¶
　　　交質¶
戰國之時諸侯竝爭干戈日尋變詐鋒起既失盟誓之¶
信乃有交質之約或因危以結好或匿詐以圖和締結¶
未己禍敗隨焉雖其至親無所顧惜禮所謂大信不約¶
傳有云信不繇中茍非其時何救於患¶
鄭武公莊公爲平王卿士王貳于虢鄭伯怨王王曰無¶
之故周鄭交質王子狐爲質於鄭鄭公子忽為質於周(王/子)¶
(狐平/王子)¶
<pb:KR3k0013_WYG_252-20b>¶
魯文公十七年晉鞏朔行成於鄭趙穿公壻池爲質焉¶
十月鄭太子夷石楚爲質於晉¶
宣公十二年楚子圍鄭三月克之許之平潘尫入盟子¶
良出質(潘尫楚大夫/子良鄭伯弟)¶
成公二年九月楚侵魯及陽橋(陽橋/魯地)孟孫請往賂之公¶
衡爲質(公衡成/公子)¶
十七年夏五月鄭太子髠頑侯獳爲質於楚(侯獳鄭/大夫)¶
襄公元年正月諸侯之師圍宋彭城齊人不㑹彭城晉¶
<pb:KR3k0013_WYG_252-21a>¶
人以爲討二月齊太子光爲質於晉(光齊靈/公太子)¶
定公三年蔡侯如晉以其子元與其大夫之子爲質焉¶
而請伐楚初蔡昭侯爲兩佩與兩裘(佩佩/玉也)以如楚獻一¶
佩一裘於昭王昭王服之以享蔡侯蔡侯亦服其一子¶
常欲之弗與三年止之蔡人固請獻佩于子常蔡侯歸¶
及漢執玉而沈曰余所有濟漢而南者有若大川¶
四年晉人使蔡滅沈楚爲沈故圍蔡蔡昭侯以其子乾¶
與其大夫之子爲質於吳與吳子伐楚¶
<pb:KR3k0013_WYG_252-21b>¶
越王勾踐自㑹稽反國使范蠡爲大夫諸稽行成爲質¶
於吳二歲而吳歸蠡¶
韓宣惠王十九年秦伐韓韓太子倉質於秦以和¶
楚懷王二十六年齊韓魏三國兵伐楚楚使太子入質¶
於秦而請救秦遣兵救楚三國引兵去¶
二十七年秦大夫有私與楚太子鬭楚太子殺之而亡¶
歸¶
二十九年秦復攻楚大破楚軍死者二萬殺將軍景缺¶
<pb:KR3k0013_WYG_252-22a>¶
懷王恐乃使太子爲質於齊以求平¶
楚頃襄王二十七年復與秦平而入太子爲質於秦楚¶
使左徒侍太子於秦三十六年頃襄王病太子亡歸¶
齊湣王二十四年秦使涇陽君質於齊二十五年歸涇¶
陽君于燕陳翠合齊将令燕王之弟爲質於齊燕王許¶
諾太后聞之大怒曰陳公不能爲人之國則亦已矣焉¶
有離人子母者老婦欲得志焉陳翠欲見太后王曰太¶
后方怒子子其待之陳翠曰無害也遂入見太后曰何¶
<pb:KR3k0013_WYG_252-22b>¶
臞也太后曰頼得先王鴈鶩之餘食不宜臞者憂公子¶
之且爲質於齊也陳翠曰人主之愛子也不如布衣之¶
甚也非徒不愛子也又不愛丈夫子獨甚太后曰何也¶
對曰太后嫁女諸侯奉以千金齎璽百里以爲人之終¶
今王願封公子百官持職群臣效忠曰公子無功不當¶
封今王之以公子爲質也且以爲公子功而封之也而¶
太后弗聽臣是以知人主之不愛丈夫子獨甚也且太¶
后與王幸而在故公子貴大后千秋之後王棄國家而¶
<pb:KR3k0013_WYG_252-23a>¶
太子即位公子賤於布衣故非及太后與王封公子則¶
公子終身不封矣太后曰老婦不知長者之計乃命公¶
子束車制衣爲行具¶
晉惠公八年使太子圉質秦秦歸河東而妻之¶
趙孝成王元年秦伐趙㧞三城趙王新立太后用事秦¶
急攻之趙求救於齊齊曰必以長安君爲質兵乃出太¶
后不肯大臣彊諫太后謂左右曰復言長安君爲質者¶
老婦必唾其靣左師觸龍言願見太后太后甚氣而胥¶
<pb:KR3k0013_WYG_252-23b>¶
之入(胥猶須也糓梁/傳曰胥其出也)徐趨而坐自謝曰老臣病足曾不¶
能疾走不得見乆矣竊自恕而恐太后體之有所苦也故願¶
望見太后太后曰老婦恃輦而行曰食得毋衰乎曰恃¶
鬻耳曰老臣間者殊不欲食乃彊步日三四里少益嗜¶
食和於身也太后曰老婦不能太后不和之色少觧左¶
師公曰老臣賤息舒祺最少不肖而臣衰竊憐愛之願¶
得補黒衣之缺以衛王宮昧死以聞太后曰敬諾年幾¶
何矣對曰十五歲矣雖少願及未塡溝壑而託之太后¶
<pb:KR3k0013_WYG_252-24a>¶
曰丈夫亦愛憐少子乎對曰甚於婦人太后笑曰婦人¶
異甚對曰老臣竊以爲媪之愛燕后賢於長安君太后¶
曰君過矣不若長安君之甚左師公曰父母愛子則爲¶
之計深逺媪之送燕后也持其踵爲之泣念其逺也亦¶
哀之矣已行非不思也祭祀則祝之曰必無使反豈非計¶
長乆爲子孫相繼爲王也哉太后曰然左師公曰念三¶
世以前至於趙王之子孫爲侯者其繼有在者乎曰無¶
有曰㣲獨趙諸侯有在者乎曰老婦不聞也曰此其近¶
<pb:KR3k0013_WYG_252-24b>¶
者禍及其身逺者及其子孫豈人主之子孫則不善哉¶
位尊而無功奉厚而無勞而挾重噐多也今媪尊長安¶
君之位而封之以膏腴之地多與之重噐而不及今令¶
有功於國一旦山陵摧長安君何以自託於趙老臣以¶
媪爲長安君之計短也故以爲愛之不若燕后太后曰¶
諾恣君之所使之於是爲長安君約車百乗質於齊齊¶
兵乃出¶
魏安釐王三十年信陵君無忌率五國兵敗秦軍河外¶
<pb:KR3k0013_WYG_252-25a>¶
時魏太子增質於秦秦怒欲囚魏太子增或爲增謂秦¶
王曰公孫喜固謂魏相曰請以魏疾擊秦秦王怒必囚¶
増魏王又怒擊秦秦必傷今王囚増是喜之計中也故不¶
若貴増而合魏以疑之於齊韓秦乃止¶
秦昭襄王爲質於燕武王死燕人送歸得立¶
四十年秦悼太子死于魏歸葬芷陽¶
四十二年立次子安國君爲太子太子有子二十餘人¶
中男子楚爲質於趙昭王五十年使王齮圍邯鄲急趙¶
<pb:KR3k0013_WYG_252-25b>¶
欲殺子楚子楚與呂不韋謀行金六百斤予守者吏得¶
脱亡赴秦軍遂以得歸(一云秦質子異人/質於趙處於聊城)¶
始皇四年秦質子歸自趙趙太子出歸國(趙世家云秦/召春平君因)¶
(而留之泄鈞爲之請文信侯曰春平君者趙王甚愛之/而郎中妬之故相與謀曰春平入秦秦必畱之故相與)¶
(謀而内之秦也今君留之是絶趙而郎中之計中也君/不如遣春平君而畱平都春平君者言行信於王王必)¶
(厚割趙贖平都文/信侯曰善因遣之)¶
十五年燕太子丹入質於秦丹亡歸¶
　　　行罰¶
<pb:KR3k0013_WYG_252-26a>¶
夫作刑之意法天之震曜明罰之義本易之噬嗑蓋所¶
以齊衆而禁暴輔世而助治者焉春秋列國力政專命¶
至於結姦討貳閑邪懲敗亦必昭其罪戾寘于典刑繇¶
是定覇之舉衆心以服干紀之戮一成不變斯所以臨¶
長臣庶申明憲度寧四封之守宰糾諸司之邪慝至於¶
保世以滋大靖國而永命者曷甞不繇是哉¶
魯莊公六年夏衛侯入(臣欽若等曰衛惠公即位四年/左公子洩右公子職立公子黔)¶
(牟惠公奔齊八/年而後複入)放公子黔牟於周放寗跪于秦殺左公¶
<pb:KR3k0013_WYG_252-26b>¶
子洩右公子職(寗跪衛大夫宥/之以逺曰放)乃即位¶
十六年夏鄭伯治與于雍糾之亂者(臣欽若等曰鄭厲/公即位四年祭仲)¶
(專政公令雍糾殺之雍姫祭仲之女告/其父遂殺雍糾公出居櫟七歳復入)九月殺公子閼¶
刖彊鉏(二子祭仲黨/刑足曰刖)公父定叔出奔衛(共叔叚之/孫定謚也)三年¶
而復之曰不可使共叔無後於鄭使以十月入曰良月¶
也就盈數焉(數滿/於十)君子謂彊鉏不能衛其足(言其不能/早避害)¶
十八年夏楚子殺其大夫閻敖初楚武王遷權于那處¶
使閻敖尹之(權國名南郡當陽縣東南有權城那/處楚地南郡編縣東南有那口城)及文王¶
<pb:KR3k0013_WYG_252-27a>¶
即位巴人伐申而驚其師(驚巴/師)巴人叛楚而伐那處取¶
之遂門于楚(攻楚/城門)閻敖游涌而逸(涌水在南郡華容縣/閻敖既不能守城又)¶
(游涌水/而走)楚子殺之¶
僖公四年夏齊人執陳轅濤塗初齊侯以諸侯之師伐¶
楚楚屈完及諸侯盟陳轅濤塗謂鄭申侯曰師出於陳¶
鄭之間國必甚病(申侯鄭大夫當/有共給之費故)若出於東方觀兵於¶
東夷循海而歸其可也(東夷郯莒徐夷/也觀兵示威)申侯曰善濤塗¶
以告齊侯許之(許出/東方)申侯見曰師老矣若出於東方而¶
<pb:KR3k0013_WYG_252-27b>¶
遇敵懼不可用也若出於陳鄭之間共其資糧屝履其¶
可也(扉草/也)齊侯說與之虎牢(還以鄭/邑賜之)執轅濤塗秋伐陳¶
討不忠也(以濤塗爲/誤軍道)¶
十五年夏秦伯伐晉晉侯三敗慶鄭諫弗聽及戰于韓¶
原公號慶鄭慶鄭曰愎諫違卜固敗是求又何逃焉遂¶
去之秦獲晉侯以歸及晉侯歸(臣欽若等曰晉忠公即/位六年爲秦所虜復之)¶
殺慶鄭而後入¶
二十八年春晉侯伐曹令無入僖負覊之宮而免其族¶
<pb:KR3k0013_WYG_252-28a>¶
報施也(報飱璧之施臣欽若等曰晉文/公亡過曹僖負覊餽飱寘璧焉)魏犫顚頡怒曰¶
勞之不圗報於何有(二子各有/從亡之勞)爇僖負覊氏(爇燒/也)魏犫¶
傷於胷公欲殺之而愛其材(材/力)使問且視之病將殺¶
之魏犫束胷見使者曰以君之靈不有寜也(言不以病/故自安寜)¶
距躍三百曲踊三百(距躍超越也曲踊/跳踊也百猶勵也)乃舍之殺顚頡¶
以狥于師夏與楚戰于城濮晉中軍風于澤(牛馬因風/而走皆失)¶
(之/)亡大斾之左旃(大斾旗名繫旐/曰斾通帛曰旃)祁瞞奸命(掌軍旅事/而不修爲)¶
(奸軍/令)司馬殺之以徇于諸侯使茅茷代之師還濟河舟¶
<pb:KR3k0013_WYG_252-28b>¶
之僑先歸士㑹攝右(櫂代舟之僑也士㑹/隋武子士蔿之孫)秋七月振旅¶
愷以入于晉殺舟之僑以狥乎國民於是大服君子謂¶
文公其能刑矣三罪而民服(三罪顛頡/祁瞞之僑)詩云惠此中國¶
以綏四方不失賞刑之謂也¶
是年夏楚令尹子玉與晉戰敗于城濮楚王使謂之曰¶
大夫若入其若申息之老何(申息二邑子弟皆從子玉/而死言何以見其父老)¶
子西孫伯曰得臣將死二臣止之曰君其將以爲戮(孫/伯)¶
(即大心子玉子也二子以此/答王使欲令子玉徃就君戮)及連糓而死(至連糓王無/赦命故自殺)¶
<pb:KR3k0013_WYG_252-29a>¶
是年冬衛侯與元咺訟(爭殺叔/武事)寗武子爲輔鍼莊子爲¶
坐士榮爲大士衛侯不勝殺士榮刖鍼莊子謂寗愈忠¶
而免之¶
文公九年正月己酉晉箕鄭父先都士縠梁益耳蒯得¶
使賊殺先克乙丑靈公殺先都梁益耳三月甲戌靈公¶
殺箕鄭父士縠蒯得(初文公六年夷之蒐晋侯將登箕/鄭父先都而使士縠梁益耳將中)¶
(軍先克曰狐趙之勲不可廢也從之先克奪蒯得/田於堇陰故箕鄭父先都士縠梁益耳蒯得作亂)¶
十八年冬宋武氏之族道昭公子將奉司城須以作亂¶
<pb:KR3k0013_WYG_252-29b>¶
(文公殺昭公故武族欲因其/子以作亂司城須文公弟)十二月宋公殺母弟須及¶
昭公子使戴莊桓之族攻武氏于司馬子伯之館(載族/華樂)¶
(也莊族公孫師桓族向魚/鱗蕩也司馬子伯華耦也)遂出武穆之族(穆族黨於/武氏故)¶
宣公元年夏晉人討不用命者放胥甲父于衛(胥甲下/軍佐文)¶
(十二年戰河曲/不肯薄秦於險)而立胥克(克甲/之子)先辛奔齊(辛甲之/屬大夫)¶
十三年冬晉人殺其大夫先縠初十二年晉師救鄭荀¶
林父爲中軍先縠佐之及河聞鄭及楚平桓子欲還先¶
縠曰不可以中軍佐濟故敗是年赤狄伐晉及清先縠¶
<pb:KR3k0013_WYG_252-30a>¶
召之也冬晉人討邲之敗與清之師歸罪於先縠而殺¶
之盡滅其族君子曰惡之來也已則取之其先縠之謂¶
乎¶
成公五年秋宋公子圍龜爲質子楚而歸(圍龜文/公子)華元¶
享之請皷譟以出皷譟以復入(出入輙/擊皷)曰習攻華氏宋¶
公殺之(宣公十五年宋楚平後元使圍/龜代已爲質故怨而欲攻之)¶
十八年春正月晉周子立(悼公/周)朝于武宮(武宮曲沃/始命君)逐¶
不臣者七人(夷羊五之屬臣欽若/等曰皆厲公嬖臣也)¶
<pb:KR3k0013_WYG_252-30b>¶
是月齊爲慶氏之難(前年國佐/殺慶克)故甲申晦齊侯使士華¶
免以戈殺國佐于内宮之朝(華免齊大夫/内宮夫人宮)師逃于夫人¶
之宮(㐲兵内宫/恐不勝)書曰齊殺其大夫國佐棄命專殺以糓¶
叛故也(國佐本疾滛亂殺慶克齊以是討/之嫌其罪不及死故明言其三罪)使清人殺國¶
勝(國勝佐子前年/待命於清者)國弱奔魯(弱勝/之弟)王湫奔萊(湫國/佐黨)¶
襄公二年冬楚公子申爲右司馬多受小國之賂以偪¶
子重子辛(偪奪其/權勢)楚人殺之故書曰楚殺其大夫公子¶
申(言所以致/國討之失)¶
<pb:KR3k0013_WYG_252-31a>¶
六年春宋華弱與樂轡少相狎長相優又相謗也子蕩¶
怒以弓梏華弱于朝(子蕩樂轡也張弓以貫其/頸若械之在手故曰梏)平公見¶
之曰司武而梏於朝難以勝矣(司武司馬言甘懦/弱不足以勝敵)遂逐¶
之華弱奔魯司城子罕曰同罪異罰非刑也專戮于朝¶
罪孰大焉亦逐子蕩¶
十九年秋鄭子孔之爲政也專國人患之乃討西宮之¶
難(十年尉止等作難於/西宮子孔知不言)與純門之師(前年子孔召楚/師至於純門)子¶
孔當罪以其甲及子革子良氏之甲守子展子西率國¶
<pb:KR3k0013_WYG_252-31b>¶
人伐之殺子孔¶
二十一年晉欒盈出奔楚箕遺及黄淵嘉父作亂不克¶
而死(箕遺黄淵嘉父皆晉大夫樂黶娶范宣子之女曰/欒祁生盈黶卒祁與其老州賔通盈患之祁懼愬)¶
(諸宣子曰盈將爲亂盈好施士歸之宣子執政畏其多/士使城著將逐之箕遺黄淵等知之而作亂宣子殺遺)¶
(淵嘉父及司空靖/羊舌虎等十人)公遂逐羣賊(群賊欒盈之黨知起中/行喜州綽刑蒯之屬逐)¶
(之出/奔齊)謂陽畢曰自穆侯以至於今兵亂不輟(陽畢晉大/夫穆侯唐)¶
(叔八世之孫桓叔之父也/晉亂自桓叔始輙止也)民志無厭禍敗無已(厭極/已止)離¶
民且速㓂恐及吾身若之何(速/召)陽畢對曰本根猶樹(本/根)¶
<pb:KR3k0013_WYG_252-32a>¶
(亂本謂欒氏/猶尚樹立也)枝葉益長本根益茂是以難已也今若大¶
其柯(柯斧所操/以伐木)去其枝葉絕其本根可以少間(間息也/謂㓕欒)¶
(氏而去/其黨)公曰子實圗之陽畢曰圗在明訓(訓教/也)明訓在¶
威權(言既有明教當有/威權以行之也)威權在君(言不/在臣)君掄賢人之後¶
有常位於國者而立之(掄擇也常位謂世有/功列於國而中微者)亦掄逞志¶
虧君以亂國者之後而去之(逞/快)是遂威而逺權(遂申也/逺權權)¶
(及後/嗣也)民畏其威而懷其德莫能勿從(言皆從/君也)若從則民¶
心皆可畜(皆可蓄飬/而教之)畜其心而知其欲惡民孰偷生(欲/惡)¶
<pb:KR3k0013_WYG_252-32b>¶
(情欲好惡/偷茍也)若不偷生則莫思亂矣且夫欒氏之誣晉國¶
乆矣(誣罔也以惡取善曰誣謂書雖殺厲公然民被其/德不以爲惡傳曰武子之德在民若周人之思邵)¶
(公/也)欒書實覆宗殺厲公以厚其家(覆敗也宗大宗也謂/殺厲立悼以取重於)¶
(國厚其/家也)若滅欒氏則民威矣(威畏/也)今吾若起瑕原韓魏¶
之後而賞立之則民懷矣(瑕瑕嘉原原軫韓韓萬魏畢/萬之後皆晉賢人有常位於)¶
(國者/也)威與懷各當其所則國安矣君治而國安欲作亂¶
者誰與君曰欒書立吾先君(先君/悼公)欒盈不獲罪如何(言/盈)¶
(不得罪於國爲其母范/祁所譛耳如何可㓕也)陽畢曰夫正國者不可以暱于¶
<pb:KR3k0013_WYG_252-33a>¶
權(暱近也言當逺/權爲乆長計也)行權者不可以隱於私(以私恩隱蔽/其罪無以正)¶
(國/也)暱于權則民不導(不可導/訓也)行權隱於私則政不行政¶
不行何以道民民之不道亦無君矣(與亡/君同)則其爲暱與¶
隱也復産害矣且勤身(復反也勤勞也反勞/於國而勞君身也)君其圗之¶
若愛欒盈則明逐羣賊而以國倫數而遣之(羣賊盈之/黨倫理也)¶
厚戒箴國以待之(箴猶勅/待倫也)彼若求逞志而圖報於君罪¶
孰大焉滅之猶少(猶少滅/之恐少)彼若不敢而逺逃乃厚其外¶
交而勉之以報其德不亦可乎(謂賂其所適之國厚/寄託之而勸勉焉)公¶
<pb:KR3k0013_WYG_252-33b>¶
許諾盡逐羣賊而使祁午及陽畢適曲沃逐欒盈(祁午/中軍)¶
(尉曲沃/欒盈邑)欒盈出奔楚遂令於國人曰自文公以來之有¶
功於先君而孫子不育者將授立之得之者賞(授之爵/位而立)¶
(之/也)居三年(後三/年也)欒盈晝入爲賊于絳(欒盈在楚一年奔/齊魯㐮二十三年)¶
(齊莊公使析歸父以藩載欒盈及其士納之曲也/沃夏四月盈帥曲沃之甲因魏獻子以晝入絳)范宣子以¶
公入于襄公之宮(襄宫完固故就之傳/曰奉公以如固宫也)欒盈不克出奔¶
曲沃(傳曰晉人/圍曲沃也)遂刺欒盈滅欒氏(刺殺也傳曰晉人克/欒盈於曲沃盡殺欒)¶
(氏之族/黨也)是以没平公之身無内亂¶
<pb:KR3k0013_WYG_252-34a>¶
二十六年夏齊烏餘以廪丘奔晉(烏餘齊大夫廩丘今/東郡廩丘縣故城是)¶
襲衛羊角取之(今廩丘縣所/治羊角城是)遂襲魯高魚(髙魚城在/廩丘縣東)有¶
大雨自其竇入(雨故水/竇開)介于其庫(入髙魚庫/而介其甲)以登其城¶
克而取之(取魯髙魚無所諱/而不書其義未聞)又取邑于宋於是范宣子¶
卒(宣子/范匄)諸侯弗能治也及趙文子爲政乃卒治之文子¶
言於晉侯曰晉爲盟主諸侯或相侵也則討而使歸其¶
地今烏餘之邑皆討類也(言於此類/宜見討)而貪之是無以爲¶
盟主也請歸之公曰諾孰可使也對曰胥梁帶能無用¶
<pb:KR3k0013_WYG_252-34b>¶
師晉侯使往(胥梁帶晉大失能/無用師言有權謀)至二十七年春胥梁帶¶
使諸䘮邑者具車徒以受地必周(諸䘮邑謂齊魯宋也/周宻也必宻來勿以)¶
(受地/爲名)使烏餘具車徒以受封(烏餘以地來/故詐許封之)烏餘以其衆¶
出(出受/封也)使諸侯僞效烏餘之封者(效致也使齊魯宋爲/若致邑封烏餘者)¶
而遂執之盡獲之(皆獲其/徒衆)皆取其邑而歸諸侯諸侯是¶
以睦於晉(傳言趙文子賢故平公/雖失政而諸侯猶睦)¶
昭公十四年八月楚令尹子旗(鬭成/然)有德於王不知度¶
(有佐立/之德)與養氏比而求無厭(養氏子旗之黨/養繇基之後)王患之九¶
<pb:KR3k0013_WYG_252-35a>¶
年甲午楚子殺鬭成然而滅養氏之族使鬭辛居鄖以¶
無㤀舊勲(辛子旗之/子鄖公辛)¶
定公十年夏晉人討衛之叛故曰繇渉佗成何(剸澤之/盟成何)¶
(曰衛吾温原也焉得視/諸侯涉佗捘衛侯手故)於是執涉佗以求成於衛衛人¶
不許晉人遂殺涉佗成何奔燕君子曰此之謂棄禮必¶
不鈞(言必見殺不/得與人等)詩曰人而無禮胡不遄死涉佗亦遄¶
矣哉(詩鄘風/遄速也)¶
哀公二十二年十一月越王勾踐既滅吳而誅太宰嚭¶
<pb:KR3k0013_WYG_252-35b>¶
以不忠於其君而受重賂與已比周也¶
　¶
　¶
　¶
　¶
　¶
　¶
　册府元龜卷二百五十二¶
