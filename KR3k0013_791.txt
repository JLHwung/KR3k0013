# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:32.540359
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百九十一
<pb:KR3k0013_WYG_791-1a>¶
欽定四庫全書¶
　册府元龜卷七百九十一　宋　王欽若等　撰¶
　　總録部¶
　　　知賢¶
傳曰觀其所由察其所安人焉廋哉若夫禀融朗之識¶
洞幾神之表懐擬倫之鑒逹語黙之要固亦言必有中¶
而物無遁形惟夫賢人之為徳也居正而處厚安仁而¶
守約直而不激和而不流進退之得宜言色之無失純¶
<pb:KR3k0013_WYG_791-1b>¶
粹中積而誠以待人洵美外彰而謙以行已秉彛而居¶
簡敦信而繇禮固其舉錯之際淺深可覿品藻所及淑¶
慝以分至或識其名才知未逺至終有所立見稱於時¶
傳諸美談皆可以徴也已¶
臧孫紇魯大夫也襄公二十三年秋八月孟孫卒初孟¶
孫惡臧孫(不相/善)季孫愛之及孟孫卒臧孫入哭甚哀多¶
涕出其御曰孟孫之惡子也而哀如是季孫若死其若¶
之何臧孫曰季孫之愛我疾疢也(甞志相順/從身之害)孟孫之惡¶
<pb:KR3k0013_WYG_791-2a>¶
我藥石也(嘗志相違戻猶/藥石之療疾)美疢不如惡石夫石猶生我¶
(愈已/疾也)疢之美其毒滋多孟孫死吾亡無日矣¶
趙孟晉大夫也魯襄公二十七年宋向戍請弭諸侯之¶
兵為㑹於宋楚子木問於趙孟曰范武子之德何如(士/㑹)¶
(賢聞於諸/侯故問之)對曰夫子之家事治言於晉國無隠情祝史¶
陳信於鬼神無愧辭(祝陳馨香徳足/副之故不愧)子木歸以語王王¶
曰尚矣(上/也)上能歆神人(歆享也使神享/其祭人享其徳)宜其光輔五君¶
以為盟主也(五君謂文㐮/靈成景也)¶
<pb:KR3k0013_WYG_791-2b>¶
子木楚令尹魯襄公二十七年宋公享晉楚之大夫子¶
木歸語王曰宜晉之伯也有叔向以佐其卿楚無以當¶
之不可與爭¶
鄭罕虎字子皮魯襄公三十年十月授子産政(伯有死/子皮知)¶
(政以子産/賢故譲之)辭曰國小而偪族大寵多不可為也(為猶/治也)子¶
皮曰虎帥以聽誰敢犯子子善相之國無小(言在/治政)小能¶
事大國乃寛(為大所/恤故也)子産為政及魯昭公十三年晉㑹¶
諸侯於平丘子産子太叔相鄭伯以㑹子産歸未至聞¶
<pb:KR3k0013_WYG_791-3a>¶
子皮卒哭且曰吾已(已猶/竟也)無為為善矣惟夫子知我¶
晏嬰字平仲齊大夫也魯昭公五年鄭罕虎如齊娶於¶
子尾氏(自為/逆也)晏子驟見之陳桓子問其故對曰能用善¶
人民之主也(謂授子/産政)又越石父賢在縲絏之中晏子出¶
遭之塗解左&KR0406;贖之載歸弗謝入閨久之越石父請絶¶
晏子瞿然攝衣冠謝曰嬰雖不仁免子於厄何子求絶¶
之速也石父曰不然吾聞君子詘於不知己而信於知¶
己者方吾在縲絏中彼不知我也夫子既以感悟而贖¶
<pb:KR3k0013_WYG_791-3b>¶
我是知己知己而無禮固不如在縲絏之中晏子於是¶
延入為上客¶
孔子遭齊程木子於郯之間傾葢而語終日有間顧子¶
路曰束帛十疋以贈先生子路不對間又顧曰由束帛¶
十疋以贈先生子路率爾而對曰昔者由也聞之於夫¶
子士不中道相見女無媒而嫁者君子不行也孔子曰¶
夫詩不云乎野有蔓草零露溥兮有美一人清揚婉兮¶
邂逅相遇適我願兮且夫齊程木子天下之賢士也吾¶
<pb:KR3k0013_WYG_791-4a>¶
於是而不贈終身不之見也大徳不踰閑小徳出入可¶
也又曰吾與回言終日不違如愚退而省其私亦足以¶
發回也不愚又曰語之而不惰者其回也與子謂顔淵¶
曰惜乎吾見其進也未見其止也又子游為武城宰子¶
曰女得人焉爾乎曰有澹臺滅明者行不由徑非公事¶
未嘗至於偃之室也¶
儀封人請見曰君子之至於斯也吾未嘗不得見也從¶
者見之出曰二三子何患於喪乎天下之無道也久矣¶
<pb:KR3k0013_WYG_791-4b>¶
天將以夫子為木鐸¶
南宫适問於孔子曰羿善射奡盪舟俱不得其死然禹¶
稷躬稼而有天下夫子不答南宫适出子曰君子哉若¶
人尚徳哉若人¶
孟軻字子輿鄒人也魯欲使樂正子為政孟子曰吾聞¶
之喜而不寐公孫丑曰樂正子彊乎曰否有知慮乎曰¶
否多聞識乎曰否然則奚為喜而不寐曰其為人也好¶
善又浩生不害問曰樂正子何人也孟子曰善人也信¶
<pb:KR3k0013_WYG_791-5a>¶
人也何謂善何謂信曰可欲之謂善有諸己之謂信充¶
實之謂美充實而有光輝之謂大大而化之之謂聖聖¶
而不可知之之謂神樂正子二之中四之下也¶
侯嬴魏隠士也年七十家貧為大梁夷門監者公子聞¶
之徃請欲厚遺之不肯受曰臣修身潔行數十年終不¶
以監門困故而受公子財公子於是乃置酒大㑹賔客¶
坐定公子從車騎虛左自迎夷門侯生侯生攝敝衣冠¶
直上載公子上坐不譲欲以觀公子公子執轡愈恭侯¶
<pb:KR3k0013_WYG_791-5b>¶
生又謂公子曰臣有客在市屠中願枉車騎過之公子¶
引車入市侯生下見其客朱亥睥睨故久立與其客談¶
微察公子公子顔色愈和當是時魏將相宗室賔客滿¶
堂待公子舉酒市人皆觀公子執轡從騎皆竊罵侯生¶
侯生視公子色終不變乃謝客就車至家公子引侯生¶
坐上坐徧贊賓客皆驚酒酣公子起為夀侯生前侯生¶
因謂公子曰今日嬴之為公子亦足矣(為一/作羞)嬴乃夷門¶
抱闗者也而公子親枉車騎自迎嬴於衆人廣坐之中¶
<pb:KR3k0013_WYG_791-6a>¶
不宜有所過令公子故過之然嬴欲就公子之名故久¶
立公子車騎市中過客以觀公子公子愈恭市人皆以¶
嬴為小人而以公子為長者能下士也於是罷酒遂以¶
侯生為上客¶
魏齊亡間行念諸侯莫可以急抵者乃復之梁欲因信¶
陵君以走楚信陵君聞之畏齊猶豫未肯見曰虞卿何¶
如人也時嬴在旁曰人固未易知知人亦未易也夫虞¶
卿躡屩擔簦一見趙王賜白璧一雙黄金百鎰再見拜¶
<pb:KR3k0013_WYG_791-6b>¶
為上卿三見卒受相印封萬户侯當此之時天下爭知¶
之夫魏齊窮困過虞卿虞卿不敢重爵禄之尊解相印¶
捐萬户侯而間行急士之窮而歸公子公子曰何如人¶
人固不易知知人亦未易也信陵君大慙命駕迎之¶
魏公子無忌留趙公子聞趙有處士毛公藏於博徒薛¶
公藏於賣漿家(漿或/作醪)公子欲見兩人兩人自匿不肯見¶
公子公子聞所在乃間歩徃從此兩人游甚歡平原君¶
聞之謂其夫人曰始吾聞夫人弟公子天下無雙今吾¶
<pb:KR3k0013_WYG_791-7a>¶
聞之乃妄從博徒賣漿者游公子妄人耳夫人以告公¶
子公子乃謝夫人去曰始吾聞平原君賢故負魏王而¶
救趙以稱平原君平原君之游徒豪舉耳不求士也無¶
忌自在大梁時嘗聞此兩人賢至趙恐不得見以無忌¶
從之游尚恐其不我欲也今平原君乃以為羞其不足¶
從游矣乃裝為去夫人具以語平原君乃免冠謝固留¶
公子平原君門下聞之去半平原君歸公子天下士復¶
徃歸公子公子傾平原君客公子留趙十年不歸¶
<pb:KR3k0013_WYG_791-7b>¶
後漢馬援扶風人為伏波將軍初劉龔字孟公長安人¶
善論議援與班彪並器重之(彪與京師丞郭季通書曰/劉孟公藏器於身用心篤)¶
(實瑚璉之器/宗廟之噐也)¶
陳蕃汝南人位至三公時有黄憲字叔度同郡人也蕃¶
臨朝歎曰叔度若在吾不敢先佩印綬矣¶
皇甫規為度遼將軍解官歸安定鄉人有以貨得雁門¶
太守者亦去職還家書刺谒規規卧不迎既入而問卿¶
前在郡食雁美乎有頃又白王符在門規素聞符名乃¶
<pb:KR3k0013_WYG_791-8a>¶
驚遽而起衣不及帶屣履出迎援符手而還與坐極歡¶
時人為之語曰徒見二千石不如一縫掖言書生道義¶
之為貴也¶
蔡邕字伯喈為中郎將桓彬卒邕等共論序其志僉以¶
為彬有過人者四夙智早成岐嶷也學優文麗至通也¶
仕不茍禄絶髙也辭隆從窊潔操也乃共樹碑而頌焉¶
又郭林宗卒四方之士千餘人皆來㑹葬同志者乃共¶
刻石碑邕為其文既而謂涿郡盧植曰吾為碑銘多矣¶
<pb:KR3k0013_WYG_791-8b>¶
皆有慙徳惟郭有道無愧色耳(林宗舉有/道不應)喈又見王粲¶
竒之曰吾家書籍文章盡當與之(博物志曰蔡邕有書/萬卷末年載數車與)¶
(王粲亡後所與粲/書悉入粲族子業)¶
郭泰字林宗太原人舉有道不應行見茅容耕於野時¶
與等輩避雨樹下衆皆夷踞相對容獨危坐愈恭林宗¶
竒其異遂與共語因請寓宿旦容殺雞為饌林宗謂為¶
已設既而以供其母自己草蔬與客同飯林宗起拜之¶
曰卿賢乎哉因勸令學卒以成徳¶
<pb:KR3k0013_WYG_791-9a>¶
楊賜為太尉大將軍竇武辟陳實為掾屬賜及司徒陳¶
耽每拜公卿羣僚畢賀賜等歎實大位未登愧於先之¶
魏杜恕位至建威將軍張閣字子臺官至永寜太僕以¶
簡質聞恕著家戒稱閣曰張子臺視之似鄙樸人然其¶
心中不知天地間何者為美何者為好敦然似與隂陽¶
合徳者作人如此自可不富貴然而禍患當何從來世¶
有髙亮如子臺者皆當力慕體之不如也¶
陳羣為尚書僕射劉巴入蜀為尚書令卒羣與丞相諸¶
<pb:KR3k0013_WYG_791-9b>¶
葛亮書問巴消息稱曰劉君子初甚敬重焉¶
管輅字公明平原人官至少府丞劉智為潁川太守輅¶
嘗謂人曰吾與劉潁川兄弟語使人神思清發昏不假¶
寐自此之外殆白日欲寢矣¶
王粲字仲宣山陽人為侍中潘濬為人聽察對問有機¶
理粲見而貴異之由是知名¶
蜀秦宓字子勅官至大司農時任安與董扶俱以學行¶
齊名後丞相諸葛亮問宓以安所長宓曰記人之善㤀¶
<pb:KR3k0013_WYG_791-10a>¶
人之過¶
袁徽陳國人寄寓交州時許靖避難至交州太守士燮¶
厚加敬待徽與尚書令荀彧書曰許文林(靖/字)英才偉士¶
智畧足以計事自流宕以來與羣士相隨每有援急嘗¶
先人後已與九族中外同其饑寒其紀綱同類仁恕惻¶
隐皆有效事不能復三陳之耳¶
諸葛亮為丞相初先主領荆州牧辟武陵人廖立為從¶
事年未三十擢為長沙太守先主入蜀亮鎮荆州孫權¶
<pb:KR3k0013_WYG_791-10b>¶
遣使通好於亮因問士人皆誰相經緯者亮答曰龎統¶
廖立楚之良材當贊興世業者也¶
呉羊衜為始興太守鍾離牧字子幹為南海太守有異¶
政衜與太常滕裔書曰鍾離子幹吾昔知之不熟定見¶
其在南海感恩部伍智勇分明加操行清純有古人之¶
風其見貴如此¶
張紘為㑹稽東部都尉與孔融書曰虞仲翔(虞翻/字也)前頗¶
為論者所稱美寳為質雕摩益光不足以損¶
<pb:KR3k0013_WYG_791-11a>¶
虞翻字仲翔為騎都尉初山隂丁覽太守徐陵翻一見¶
之便與友善終成顯名覽子固字子賤翻與同僚書曰¶
丁子賤塞淵好徳堂構克舉野無遺薪斯之為懿其美¶
優矣令徳之後惟此君嘉耳¶
晉呉奮為河内太守郡人孫鑠少樂為縣吏奮以為主¶
簿鑠自微賤登綱紀時僚大姓猶不與鑠同坐奮大怒¶
遂薦鑠於司𨽻校尉劉訥甚知賞之時奮又薦鑠於大¶
司馬石苞苞辟為掾鑠將應命行達許昌㑹臺已宻遣¶
<pb:KR3k0013_WYG_791-11b>¶
輕軍襲苞於時汝隂王鎮許鑠過謁之王先識鑠以鄉¶
里之情私告鑠曰無與禍鑠既出即馳詣夀春為苞畫¶
計苞頼而獲免遷尚書郎在職駁議十有餘事為當時¶
所稱¶
張華為太常時陸機與弟雲俱入雒造華華重其名如¶
舊相識曰伐呉之役利獲二俊¶
周浚為揚州刺史時陸雲初入雒浚召為從事謂人曰¶
陸士龍當今之顔子也¶
<pb:KR3k0013_WYG_791-12a>¶
周弼為御史中丞時裴頠宏雅有逺識博學稽古自少¶
知名弼見而歎曰頠若武庫五兵縱横一時之傑也¶
嵇康為中㪚大夫時阮种弱冠有殊操為康所重康著¶
飬生論所稱阮生即种也¶
山濤河内人官至僕射郭奕少有重名濤稱其髙簡有¶
雅量¶
王綏司徒戎之子也裴瓚字國寳楷子也特為綏所重¶
每從其游戎謂綏曰國寳初不來汝數徃何也對曰國¶
<pb:KR3k0013_WYG_791-12b>¶
寳雖不知綏綏自知國寳綏官至荆州刺史¶
衛瓘為尚書令見樂廣而竒之曰自昔諸賢既殁嘗恐¶
微言將絶而今乃復聞斯言於君矣命諸子造焉曰此¶
人之冰鏡見之瑩然若披雲霧而覩青天也¶
傅𤣥位至侍中初燉煌人索靖該博經史兼通内緯州¶
辟别駕郡舉賢良方正對策髙第𤣥及張華與靖一靣¶
皆厚與之相結¶
郭奕太原人官至尚書阮咸與叔父籍為竹林之游奕¶
<pb:KR3k0013_WYG_791-13a>¶
髙爽有識量知名於時少所推先見咸心醉不覺歎焉¶
奕初為野王令羊祜嘗過之奕歎曰羊叔子何必減郭¶
大業少選復徃又歎曰羊叔子去人逺矣遂送祜出界¶
數百里坐此免官¶
王述太原人官至尚書令陸訥字祖言少有清操貞厲¶
絶俗述雅敬重之¶
庾敳為東海王軍諮祭酒有重名為縉紳所推而聚歛¶
積實談者譏之都官從事温嶠奏之敳更器嶠目嶠森¶
<pb:KR3k0013_WYG_791-13b>¶
森如千丈松雖礧砢多節目施之大厦有棟梁之用¶
劉頌廣陵人為廷尉同郡華譚素以才學為東土所推¶
頌見之歎息曰不悟鄉里乃有如此才也¶
張宣子新興人逹識之士也同郡劉殷郡命主簿州辟¶
從事皆以供飬無主辭不赴命司空齊王攸辟為掾征¶
南將軍羊祜召叅軍事皆以疾辭宣子勸殷就徴殷曰¶
當今二公有晉之棟楹也吾方希達如榱椽耳不慿之¶
豈能立乎吾今王母在堂既應他命無容不竭盡臣禮¶
<pb:KR3k0013_WYG_791-14a>¶
便不得養子輿所以辭齊大夫良以色養無主故耳宣¶
子曰如子所言豈庸人所識哉而今而後吾子當為吾¶
師矣遂以女妻之宣子者并州豪族也家富於財其妻¶
怒曰我女年始十四姿識如此何慮不得為公侯妃而¶
遽以妻劉殷乎宣子曰非爾所及也誡其女曰劉殷至¶
孝㝠感兼才識超世此人終當表表為世名公汝其謹¶
事之張氏性亦惋順事王母以孝聞奉殷如君父焉¶
劉岱廣陽人也同郡霍原年十八觀太學行禮因留習¶
<pb:KR3k0013_WYG_791-14b>¶
之貴游子弟聞而重之欲與相見以其名微不欲晝徃¶
乃夜共造焉岱原之父友也將舉之未果而病篤臨終¶
勅其子沈曰霍原慕道清虚方成竒器汝後必薦之及¶
沈為國大中正惠帝元康中進原為二品司徒不過沈¶
乃上表理之詔下司徒叅論中書監張華令陳準奏為¶
上品詔可元康末原與王褒等俱以賢良徵累下州郡¶
以禮發遣皆不到¶
李裔為司徒華表以苦節垂名李及司𨽻王宏等並歎¶
<pb:KR3k0013_WYG_791-15a>¶
美表清澹退静以為不可得貴賤而親疎也¶
王曠為侍中裴郃有器望元帝為安東將軍郃為長史¶
曠與司馬越書曰裴郃在此雖不治事然識量宏逺此¶
下人士大敬附之¶
賁嵩為司徒掾時同郡周顗少有重名嵩見顗歎曰汝¶
潁固多竒士自頃雅道陵遲今復見周伯仁將振起舊¶
風清我邦族矣(伯仁顗/字也)¶
桓彛為㪚騎常侍初過江時晉國初建以王導為丞相¶
<pb:KR3k0013_WYG_791-15b>¶
軍諮祭酒彛見朝廷微弱謂周顗曰我以中州多故來¶
此欲求全活而寡弱如此將何以濟憂懼不樂徃見導¶
極談世事還謂顗曰向見管夷吾無復憂矣又禇裒字¶
季野名冠中興彛見而目之曰季野有皮裏陽秋言其¶
外無臧否而内有所褒貶也¶
謝安為太保雅重禇裒嘗云裒雖不言而四時之氣亦¶
備矣¶
温嶠為驃騎將軍嶠初至江左王𨗳周顗謝琨庾亮桓¶
<pb:KR3k0013_WYG_791-16a>¶
彛等並與親善於時江左草創綱紀未舉嶠殊以為憂¶
及見王𨗳共談歡然曰江左自有管夷吾吾復何慮嶠¶
嘗謂謝琨子尚曰尊大君豈惟識量宏逺至於神鑒沈¶
深雖諸葛瑾之喻孫權不是過也¶
王敦為荆州牧庾亮為㪚騎常侍時敦在蕪湖元帝使¶
亮詣敦籌事敦與亮談論不覺改席而前退而歎曰庾¶
元規賢於裴頠逺矣(元規亮/字也)¶
諸葛恢為内史時楊方好學有異才為郡鈴威儀公事¶
<pb:KR3k0013_WYG_791-16b>¶
之暇輒讀五經鄉邑未之知恢見而竒之待以門人之¶
禮由是始得周旋貴人間時虞喜兄弟以儒學立名雅¶
愛方為之延譽恢嘗遣方為文薦郡功曹主簿虞預稱¶
美之以示賀循循報書曰此子開㧞有志意只言異於¶
凡猥耳不圖偉才如此其文甚有竒分若出其胸臆乃¶
是一國所推豈但牧竪中逸羣耶聞處舊黨之中好有¶
謙沖之行此亦立身之一隅然世衰道喪人物凋弊每¶
聞一介之徒有向道之志冀之願之如方者乃荒菜之¶
<pb:KR3k0013_WYG_791-17a>¶
將苗鹵田之善秀姿質已良但沾染未足耳移植豐壤¶
必成嘉穀足下才為世英位為朝右道隆化立然後為¶
貴昔許子將㧞樊仲昭於賈竪郭林宗成魏徳公於畎¶
畆足下志隆此業二賢之功不為難及也循遂稱方於¶
京師司徒王導辟為掾轉東安太守遷司徒參軍事方¶
任都邑縉紳之士咸厚遇之¶
周顗字伯仁安東將軍浚之子也王羲之㓜訥於言人¶
未之竒年十三嘗謁顗顗察而異之時重牛心炙坐客¶
<pb:KR3k0013_WYG_791-17b>¶
未噉顗先割啗之羲之於是始知名及長辯贍以骨鯁¶
稱又桓彛與茂倫為顗所重顗嘗歎曰茂倫嶔嵜厯落¶
可笑人也顗官至䕶軍將軍¶
禇裒為征北將軍以義興太守荀羡為長史既到裒謂¶
佐吏曰荀生負逸羣之氣將軍有冲天之舉諸君宜善¶
事之¶
盧諶為司空劉琨從事中郎楊裕字士倫為慕容皝大¶
將軍左司馬諶每稱之曰吾及晉之清平厯觀朝士多¶
<pb:KR3k0013_WYG_791-18a>¶
矣忠清簡毅篤信義烈如楊士倫者實亦未幾及死皝¶
甚悼之¶
萬寵為臨安令郭文曠達不仕既病甚寵迎置縣中及¶
其卒寵葬之於所居之處而祭哭之葛洪庾闡並為作¶
傳贊頌其羙云¶
王澄字平子為軍諮祭酒謝鯤為王敦大將軍長史澄¶
在敦坐見鯤談話無倦惟歎謝長史可與言都不眄敦¶
其為人所慕如此¶
<pb:KR3k0013_WYG_791-18b>¶
桓温為大司馬録尚書事王猛字景畧隱於華隂懐佐¶
時之志温入闗猛披褐而詣之一靣談當時之事捫虱¶
而言旁若無人温察而異之¶
宋沈懐文為隋王誕府主簿謝莊為諮議參軍時江智¶
淵為佐在襄陽誕待之甚厚懐文及莊並與智淵友善¶
懐文每稱之曰人所應有盡有人所應無盡無者其江¶
智淵乎¶
南齊殷沖初仕宋為呉興令時張岱為水部郎出補東¶
<pb:KR3k0013_WYG_791-19a>¶
遷令冲謂人曰張東遷親貧須飬所以栖遲下邑然名¶
器方顯終當大至¶
周顒為中書郎呉郡錢塘杜栖少為同郡張融所知栖¶
出京師從儒士劉瓛受學善清言能弹琴飲酒名儒貴¶
游多敬待之顒與栖父京産書曰賢子學業清標後來¶
之秀嗟愛之懐豈知云已所謂人之英彦若已有之也¶
梁范述曽仕齊為永嘉太守時蕭景為永寜令述曽居¶
郡號稱廉平雅服景為政乃牓郡門曰諸縣有疑滯者¶
<pb:KR3k0013_WYG_791-19b>¶
可就永寜令决¶
任昉字彦昇位至新安太守劉孝綽為著作佐郎歸沐¶
以詩贈昉昉報章曰彼美咨陽子投我懐秋作詎慰耋¶
嗟人徒深老夫託其為名流所重如此(謝舉傳云此/詩昉贈舉)¶
劉瓛為㑹稽府丞賀瑒祖道力善三禮瑒少𫝊家學瓛¶
見㻛深器異之嘗與瓛造呉郡張融指㻛謂融曰此生¶
神明聰敏將來當為儒者宗¶
范雲為侍中時孔休源初到京寓於宗人少府卿孔登¶
<pb:KR3k0013_WYG_791-20a>¶
以祠事入廟雲一與相遇深加褒賞曰不期忽覯清顔¶
頓祛鄙恡觀天披霧騐之今日後雲命駕到少府門豋¶
便拂筵整𢃄謂當詣已既而獨造休源髙談盡日同載¶
還家¶
沈約為尚書令當朝貴顯軒蓋盈門時孔休源初到京¶
或時後來必虛襟引接處之坐右商畧文義其為達人¶
所推如此又王筠自元禮為殿中郎約每見筠文咨嗟¶
吟咏以為不逮也嘗謂筠曰昔蔡伯喈見王仲宣稱曰¶
<pb:KR3k0013_WYG_791-20b>¶
王公之孫也吾家書籍悉當相與僕雖不敏請附斯言¶
自謝眺諸賢零落已後平生意好殆將都絶不謂疲暮¶
復逢於君¶
後魏郭祚字季祐官至雍州刺史嘗謂子景尚曰封軌¶
髙綽二人並幹國之才必應逺至吾平生不妄進舉而¶
每薦此二公非直為國進賢亦為汝等將來之津梁也¶
賈禎為雒陽令陸暐字道暉與弟恭之並有時譽禎見¶
其兄弟歎曰僕以年老更覩雙璧¶
<pb:KR3k0013_WYG_791-21a>¶
孫蕙蔚為黄門郎陸暐與弟恭之共候蕙蔚蕙蔚謂諸¶
賓曰不意二陸復在坐隅吾得謝張公無以延譽¶
汜潛燉煌人胡叟少孤言及父母則涙下春秋當祭之¶
前先求㫖酒美饍盡孝思之敬潛家善醸酒每節送一¶
壺與叟河東裴定等謂潛曰再三之恵以為過厚矣子¶
恵於叟何其常也潛曰我常給祭者以其常於孝思論¶
者以潛為君子¶
隋祖孝徴為侍中初李徳林器量深沉時人未能測惟¶
<pb:KR3k0013_WYG_791-21b>¶
任城王楷趙彦深魏収陸印大相欽重延譽之言無所¶
不及北齊武王初為中書舍人加通直㪚騎侍郎三年¶
孝徴入為侍中尚書左僕射趙彦深出為兖州刺史朝¶
士有先為孝徴所待遇者問徳林云是彦深黨不可仍¶
掌機宻孝徴曰徳林久滯縫衣我嘗憾彦深待賢未足¶
内省文翰方以委之尋當有佳處不宜妄説¶
楊素字處道位至太子太師楊達為上開府達為人宏¶
厚有局度楊素每言曰有君子之貌兼君子之心者惟¶
<pb:KR3k0013_WYG_791-22a>¶
楊達耳¶
薛道衡為吏部侍郎時李文博為羽騎尉特為道衡所¶
知嘗令在㕔事帷中披簡書史并察已行事若遇治政¶
善事即抄撰記録如選用疎謬即委之臧否道衡每得¶
其語莫不欣然從之¶
　¶
　¶
　¶
<pb:KR3k0013_WYG_791-22b>¶
　¶
　¶
　¶
　¶
　¶
　¶
　¶
　册府元龜卷七百九十一¶
