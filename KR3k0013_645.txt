# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:25.578283
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百四十五
<pb:KR3k0013_WYG_645-1a>¶
欽定四庫全書¶
　冊府元龜卷六百四十五　宋　王欽若等　撰¶
　　貢舉部¶
　　　科目¶
自三五以來貢舉之目未之聞也考諸周制乃有徳行¶
道義之舉謂之賢能又有四士曰選曰俊曰造曰進自¶
鄉大夫司徒樂正皆論其秀司馬論其賢然後官之此¶
周公所以垂大法也漢魏而下以迄於五代或召郡國¶
<pb:KR3k0013_WYG_645-1b>¶
限其口率或令公卿舉其所知或廣示於詳延或兼許¶
而自至正乃科級之沿革名品之差異申千有餘里蓋¶
數十百數今之論選歴代而下亦書於斯而已矣¶
漢惠帝四年正月詔舉民孝悌力田者¶
文帝二年十一月詔舉賢良方正能直言極諫者¶
十五年九月詔諸侯王公卿郡守舉賢良方正直言極¶
諫者¶
武帝建元元年冬十月召丞相御史列侯中二千石二¶
<pb:KR3k0013_WYG_645-2a>¶
千石諸侯相舉賢良方正直言極諫之士¶
元光元年十一月初令郡國舉孝亷各一人(孝謂善事/父母亷謂)¶
(清潔有/亷隅也)¶
元封五年四月詔令州郡察民吏有茂才異等可為將¶
相及使絶域者¶
昭帝始元五年六月詔令三輔太常舉賢良各二人郡¶
國文學高第各一人¶
宣帝本始元年四月詔内郡國舉文學高第各一人¶
<pb:KR3k0013_WYG_645-2b>¶
四年四月詔令三輔太常内郡國舉賢良方正各一人¶
地節三年十一月詔曰其令郡國舉孝悌有行義聞於¶
鄉里者各一人¶
元康元年八月詔舉吏民厥身修正通文學明於先王¶
之術宣究其意者各二人中二千石各一人¶
四年正月制舉茂才異倫之士¶
神爵四年四月詔令内郡國舉賢良可親民者各一人¶
元帝初元二年三月詔丞相御史二千石舉茂才異等¶
<pb:KR3k0013_WYG_645-3a>¶
直言極諫之士¶
永光元年二月召丞相御史舉質樸敦厚遜上有行者¶
光禄嵗以此科第郎從官(始令丞相御史舉此四科人/以擢用之而見在郎及從官)¶
(又令光禄毎嵗依此科考校/定其第高下用知其人賢否)¶
二年三月詔内郡國舉茂才異等賢良直言之士一人¶
成帝建始二年二月詔令内郡舉賢良方正各一人¶
三年十二月詔丞相御史與將軍列侯中二千石及内¶
郡舉賢良方正能直言極諫之士¶
<pb:KR3k0013_WYG_645-3b>¶
河平四年三月詔舉敦厚有行能直言之士¶
鴻嘉二年三月詔舉敦厚有行義能直言者¶
元延元年七月詔内郡國舉方正能直言極諫者各一¶
人北邊二十二郡舉勇猛知兵法者各一人¶
哀帝建平元年二月詔大司馬列侯將軍中二千石州¶
牧守相舉孝悌惇厚能直言通政事延於側陋可親民¶
者各一人¶
四年冬詔將軍中二千石舉明兵法有大慮者¶
<pb:KR3k0013_WYG_645-4a>¶
元壽元年春正月詔將軍列侯中二千石舉賢良方正¶
能直言者各一人¶
平帝元始元年五月詔公卿將軍中二千石舉惇厚能¶
直言者各一人¶
二年秋舉勇武有節明兵法郡一人詣公車¶
後漢光武建武七年四月詔公卿司𨽻州牧舉賢良方¶
正各一人遣詣公車¶
章帝建初元年二月詔太傅三公中二千石二千石郡¶
<pb:KR3k0013_WYG_645-4b>¶
國守相舉賢良方正能直言極諫之士各一人¶
五月初舉孝亷郎中寛博有謀任典城者以補長相(任/堪)¶
(使也典主也長謂/縣長相謂侯相)¶
八年十二月詔書辟士四科一曰徳行高妙志節清白¶
二曰經明行修能任博士三曰明曉法律足以决疑能¶
案章覆問文任御史四曰明毅多畧遭事不惑明足照¶
姦勇足决斷才任三輔令皆存孝悌公清之行自今已¶
後審四科辟召及刺史二千石察舉茂才尤異孝亷吏¶
<pb:KR3k0013_WYG_645-5a>¶
務實校試以職有非其人不習曹事正舉者故不以實¶
法之也¶
和帝永元六年三月詔令三公中二千石二千石内郡¶
守相舉賢良方正能直言極諫之士各一人¶
七年四月詔有司詳選郎官寛博有謀才任典城者三¶
十人¶
安帝永初元年三月詔公卿内外官郡國守相舉賢良¶
方正有道術之士明政術逹古今能直言極諫者各一¶
<pb:KR3k0013_WYG_645-5b>¶
人¶
五年閠三月詔令三公特進侯中二千石二千石郡守諸¶
侯相舉賢良方正有道術逹於政化能直言極諫之士¶
各一人及至孝與衆卓異者并遣詣公車¶
七月詔三公特進九卿校尉舉列將子孫明曉戰陣任¶
將帥者¶
元初元年四月詔三公特進列侯中二千石二千石郡¶
守舉敦厚質直者各一人¶
<pb:KR3k0013_WYG_645-6a>¶
建光元年十一月詔三公特進侯卿校尉舉武猛堪將¶
帥者各五人¶
順帝初即位詔公卿郡守國相舉賢良方正能直言極¶
諫之士各一人¶
永和三年九月令大將軍三公各舉故刺史二千石及¶
見令長郎謁者四府掾屬剛毅武猛有謀謨任將帥者¶
各二人特進卿校尉各一人¶
漢安元年二月詔大將軍公卿舉賢良方正能探賾索¶
<pb:KR3k0013_WYG_645-6b>¶
隠者各一人¶
冲帝永嘉元年九月詔三公特進侯卿校尉舉賢良方¶
正幽逸修道之士各一人¶
桓帝建和元年四月詔大將軍公卿校尉舉賢良方正¶
能直言極諫者各一人又詔大將軍公卿郡國舉至孝¶
篤行之士各一人¶
三年六月詔大將軍三公特進侯其舉卿校尉舉賢良¶
方正能直言極諫之士各一人¶
<pb:KR3k0013_WYG_645-7a>¶
永興二年二月詔公卿校尉舉賢良方正能直言極諫¶
者各一人¶
延熹八年正月詔公卿校尉舉賢良方正¶
九年正月詔公卿校尉郡國舉至孝¶
七月詔舉武猛三公各二人卿校尉各一人¶
靈帝中平元年三月詔公卿舉列將子孫及吏民有明¶
戰陣之畧者詣公車¶
魏文帝黄初四年五月詔舉天下雋徳茂才獨行君子¶
<pb:KR3k0013_WYG_645-7b>¶
明帝泰和二年十月詔公卿近臣舉良將各一人¶
四年十二月詔公卿舉賢良¶
青龍元年三月詔公卿舉賢良篤行之士各一人¶
晉武帝泰始四年十一月詔王公卿及郡國守相舉賢¶
良方正直言之士¶
五年十二月詔州郡舉勇猛秀異之才¶
七年六月詔公卿以下舉將帥各一人¶
八年二月詔内外羣官舉任邊郡者各三人¶
<pb:KR3k0013_WYG_645-8a>¶
太康九年五月詔内外羣臣舉守令之才¶
成帝咸和六年三月詔舉賢良直言之士¶
七年十一月詔舉賢良¶
宋孝武大明六年正月詔其有懐真抱素志行清白或¶
識通古今才經軍國具以名聞¶
前廢帝景和元年八月詔曰其有孝性忠節幽居遯棲¶
信誠行義亷正表俗文敏博識幹事治民者精加詳括¶
明帝泰始二年十二月詔曰林澤貞栖丘園耿潔博洽¶
<pb:KR3k0013_WYG_645-8b>¶
古今敦崇孝讓者具即以聞随就褒立¶
五年九月詔其有身栖隐約息事衡樊志恬江海行高¶
塵俗者所在精加捜括時以名聞¶
後廢帝初即位詔其有孝友聞族義讓光閭或匿名屠¶
釣隐身耕牧足以整厲澆風扶益淳俗者俟聞嘉薦¶
梁高祖天監元年四月詔若懐寳迷邦藴竒待價蓄響¶
藏真不求聞逹並依名騰奏¶
十四年正月南郊詔若有確然鄉黨獨行州閭肥遯丘¶
<pb:KR3k0013_WYG_645-9a>¶
園不求聞逹藏噐待時未加收採或賢良方正孝悌力¶
田並即騰奏具以名上¶
普通三年五月詔連率郡國舉賢良方正直言之士¶
太清元年正月詔或徳茂州閭道行鄉邑或獨行丘壑¶
聞逹不求咸使上言¶
陳文帝天嘉元年七月詔王公以下其各進舉賢良¶
宣帝大建四年九月赦詔耆艾絶倫或妙年異等凡厥¶
在位各舉所知¶
<pb:KR3k0013_WYG_645-9b>¶
後魏明元永興五年二月詔有徳行清美學優義博可¶
為人師者令詣京師¶
太武延和元年十二月詔州郡進舉賢俊各令鄉閭推¶
舉既至當待以不次之舉随才文武任之政事¶
孝文延興二年秋七月壬寅詔州郡縣各遣二人才堪¶
專對者赴行在所¶
三年冬十一月詔其力田孝悌才噐有益於時信義著¶
於鄉閭者具以名聞¶
<pb:KR3k0013_WYG_645-10a>¶
太和十七年九月詔孝悌亷義文武應求者皆以名聞¶
十八年春正月詔孝悌廉義文武應求者皆以名聞十¶
一月辛未詔冀定二州孝義廉貞文武應求者具以名¶
聞十二月詔郢豫二州孝悌亷義文武應求具以名聞¶
十九年四月詔兗州刺史舉部内士人才堪軍國具以¶
名聞六月詔孝悌廉義文武有堪者具以名聞¶
二十一年正月詔雍州其孝友徳義文學才幹悉仰貢¶
舉¶
<pb:KR3k0013_WYG_645-10b>¶
前廢帝普泰元年三月詔有徳孝仁賢忠義志信者可¶
以禮召赴闕¶
北齊孝昭皇建二年詔其高才良噐允文允武理識深¶
長幹具通濟操履凝峻學業宏贍諸如此軰随取一長¶
無待兼資方充舉限¶
後周閔帝元年正月詔二十四軍宜舉賢良堪治民者¶
軍别九人¶
武帝建徳三年二月詔六府各舉賢良清正之人¶
<pb:KR3k0013_WYG_645-11a>¶
四年十月詔諸畿郡各舉賢良¶
六年三月詔山東諸州各舉明經幹治者二人若竒才¶
異術卓爾不羣者不拘多少¶
隋文帝開皇三年正月詔舉賢良¶
十八年七月詔京官五品以上總管刺史以志行修謹¶
清平幹濟二科舉人¶
仁夀三年七月詔令州縣捜揚賢哲皆取明知古今通¶
識治亂究政敎之本逹禮樂之源者不限多少不得不¶
<pb:KR3k0013_WYG_645-11b>¶
舉¶
煬帝大業三年四月詔夫孝悌有聞人倫之本徳行敦¶
厚立身之基或節義可稱或操履清潔所以激貪厲俗¶
有益風化强毅正直執憲不撓學業優敏文才美秀並¶
為廊廟之用實乃瑚璉之資才堪將略則㧞之以禦侮¶
膂力驍壯則任之以爪牙爰及一藝可取亦宜採録文¶
武有職者五品以上宜依今十科舉人有一於此不必¶
求備朕當待以不次随才升擢¶
<pb:KR3k0013_WYG_645-12a>¶
五年六月詔諸郡學業該通才藝優洽膂力驍壯超絶¶
等倫在官勤慎堪理政事立性正直不避强禦四科舉¶
人¶
十年五月詔郡舉孝悌亷潔各十人¶
唐太宗貞觀十一年四月詔其有孝悌淳篤兼閑時務¶
儒術該通可為師範文詞秀美才堪著述明識治體可¶
委字民并志行修立為鄉閭所推者舉送雒陽宫¶
十五年六月詔令天下士庶人之内或識逹公方學綜¶
<pb:KR3k0013_WYG_645-12b>¶
今古亷潔正直可以經國佐時或孝悌淳篤節義昭顯¶
始終不移可以敦風厲俗或儒術通明學堪師範或文¶
章秀異才足著述並宜薦舉具以名聞¶
十七年五月乙丑詔令州縣舉孝亷茂才好學異能卓¶
犖之士¶
高宗以貞觀二十三年六月即位九月詔其有經明行¶
修談講精熟具此師嚴才堪敎冑者志節高妙適用清¶
通博聞强記終堪卿輔者遊情文藻下筆成章援心處¶
<pb:KR3k0013_WYG_645-13a>¶
事端平可紀者疾惡揚善依忠履義執持典憲終始不¶
移者京司長官上都督府及上州各舉二人中下州刺¶
史各舉一人¶
顯慶元年十月詔宜令河南河北江淮已南州縣或緯¶
俗之英聲馳管樂或濟時之噐價逸蕭張徳宰帝師材¶
堪棟輔者必當任之不次¶
二年二月詔宜令京官五品以上及諸州牧守各舉所¶
知或勇冠三軍翹闗㧞山之力智兼百勝緯地經天之¶
<pb:KR3k0013_WYG_645-13b>¶
才藴竒䇿於良平馳功績於衛霍蹤二起於吳白軌雙¶
李於牧廣賞纎善而萬衆悦罰片惡而一軍懼如有此¶
色可精加採訪各以奏聞¶
三年二月志烈秋霜科(韓思彦/及第)¶
五年六月詔内外官四科舉人或孝悌可稱徳行夙著¶
通渉經史堪居繁劇或游泳儒術沉研冊府下帷不倦¶
博物馳聲或藻思清華詞鋒秀逸譽標文雅材堪逺大¶
或亷平處事强直為心洞曉刑書兼包文藝者精加捜¶
<pb:KR3k0013_WYG_645-14a>¶
訪各以名薦¶
龍朔三年八月詔内外官五品以上各舉巖藪幽素之¶
士¶
乾封元年幽素科(蘇壊解琬苖神客格輔元/徐昭劉訥言崔谷神及第)¶
二年十月令天下諸州舉鴻儒碩學博聞强記之士¶
上元三年正月詞殫文律科(崔融/及第)¶
儀鳯元年十二月詔或孝悌通神遐邇推敬或徳行光¶
俗邦邑崇仰或學綜九流垂帷覩奥或文高六義下筆¶
<pb:KR3k0013_WYG_645-14b>¶
成章或備曉八音洞該七曜或射能穿扎力可翹闗或¶
丘園秀異志存栖隠或將帥子孫素稱勇烈亦有婆娑¶
鄉曲負材傲俗為譏議所斥䧟於跅&KR1375;之流者各以名¶
聞¶
二年十二月詔或才藴廊廟噐均瑚璉體王佐之嘉猷¶
資公輔之宏量或竒謀異筭决勝千里或投石㧞距勇¶
冠三軍或謇諤忠量志存規弼或繩違紏惡不避權豪¶
或威惠仁明堪居牧守之重或公正亷直足膺令長之¶
<pb:KR3k0013_WYG_645-15a>¶
任咸宜捜訪具録封進¶
調露元年七月詔或孝悌純至感於神明或文武兼資¶
材堪將相或學藝該博業標儒首或藻思宏贍辭擅文¶
宗或洞曉音律識均牙曠或深明歴數妙同京管者咸¶
令薦舉¶
永隆元年岳牧舉(武陟縣尉員/半千及第)¶
則天垂拱四年十二月詞標文苑科(房晉皇甫瓊/王旦及第)¶
永昌元年正月蓄文藻之思科(彭景直/及第)抱儒素之業科¶
<pb:KR3k0013_WYG_645-15b>¶
(李文尉/及第)¶
長夀三年四月臨難不顧狥節寧邦科(薛稷㓂/玭及第)¶
證聖元年長才廣度沈迹下僚科(張河/及第)¶
萬嵗通天元年文藝優長科(韓琬/及第)¶
神功元年九月絶倫科(蘇頲崔𤣥童袁仁敬何鳳孟兼/禮洪子輿盧從愿趙不欺及第)¶
大足元年理選使孟詵試㧞萃科(崔翹鄭少/㣲及第)疾惡科(馮/石)¶
(及/第)¶
長安二年龔黄科(馮克麾/及第)¶
<pb:KR3k0013_WYG_645-16a>¶
中宗神龍元年二月詔九品以上及朝集使舉賢良方¶
正直言之士¶
二年二月令舉天下鴻儒碩學之士是年有才膺管樂¶
科(張大求魏啟心魏愔盧絢張文成/禇璆成廙業郭隆趙不為及第)才高位下科(馮萬/石晁)¶
(良身張/敬及第)¶
三年材堪經邦科(張九齡康/元環及第)賢良方正科(蘇晉宋務光/冦批盧怡吕)¶
(恂及/第)¶
景龍三年抱噐懐能科(侯銘/及第)茂才異等科(王敬從盧/重𤣥及第)¶
<pb:KR3k0013_WYG_645-16b>¶
睿宗景雲元年十二月制舉有能明三經通其大義者¶
能宗一史知其本末者通三敎宗㫖究其精微者善六¶
書文字辯其聲象者博雅造曲度知六律五音者明韜¶
略學孫吳識天時人事者暢於詞氣聰於受顧善敷奏¶
吐納者咸令所司博采明試以聞¶
二年文以經國科(袁暉韓朝/宗及第)藏名負俗科(李俊文/及第)¶
太極元年二月命文武官五品以上各舉才堪將軍及¶
邊州都督刺史一人¶
<pb:KR3k0013_WYG_645-17a>¶
𤣥宗先天元年十二月制令京文武官及朝集使五品¶
以上各舉堪充將帥者一人又有文經邦國科(韓林/及第)藻¶
思清華科(趙冬曦/及第)寄以宣風則能興化變俗科(郭璘之/及第)¶
道侔伊吕科(張九齡/及第)手筆俊㧞超越流軰科(杜昱張子/斷張秀明)¶
(常無名趙居正/賈登邢巨及第)¶
二年六月詔其諸州有抱噐懐才不求聞逹者訪名聞¶
奏¶
開元二年六月甲子制其有茂才異等㧞萃超羣咸令¶
<pb:KR3k0013_WYG_645-17b>¶
自舉其年有直言極諫科(梁昇卿袁/楚客及第)哲人竒士逸倫屠¶
釣科(孫逖/及第)良才異等科(張閏之崔/翹及第)¶
五年二月詔有嘉遁幽栖養高不仕者州牧各以名薦¶
是年有文史兼優科(李昪期康允元/逹奚珣及第)文儒異等科(崔偘/褚廷)¶
(誨及/第)¶
六年博學通議科(鄭少微蕭/識及第)¶
七年文詞雅麗科(邢巨苖晉卿褚思/光趙良噐及第)¶
九年正月詔曰諸州官人百姓有智合孫吳可以運籌¶
<pb:KR3k0013_WYG_645-18a>¶
决勝有勇齊賁育可以斬將搴旗或臨戎却冦堪為一¶
保之雄各聽自舉務通其實¶
十一年正月丁卯制其有沉淪草澤抱徳棲遲並委府¶
縣搜揚¶
十二年將帥科(裴敦復房/自謙及第)¶
十五年二月制曰草澤中有文武高才者聽詣闕自舉¶
是年應武足安邊科(鄭昉樊/衡及第)高才沉淪草澤自舉科(鄧/景)¶
(山及/第)¶
<pb:KR3k0013_WYG_645-18b>¶
十七年才高未逹沉迹下僚科(吳鞏/及第)¶
十九年博學宏詞科(鄭昉陶/韓及第)¶
二十一年多才科(李史魚/及第)¶
二十三年正月詔其或才有王霸之略學究天人之際¶
智勇堪將帥之選政能當牧宰之舉者五品以下清官¶
及軍將都督刺史各舉一人孝悌力田鄉閭推挽者本¶
州刺史長官各以名聞是年舉王霸科(劉璀杜/綰及第)智謀將¶
帥科(張重光崔圗/李廣琛及第)¶
<pb:KR3k0013_WYG_645-19a>¶
二十七年正月制令諸州刺史舉徳行尤異不求聞逹¶
者¶
二月制草野間有殊才異行文堪經國者所由長官以¶
禮徴送¶
天寳元年正月一日詔有儒學博通及文詞秀逸或有¶
軍謀越衆或武藝絶倫者具以名薦是年有舉文詞秀¶
逸科(崔明允顔/眞卿及第)¶
六載風雅古調科(薛據/及第)¶
<pb:KR3k0013_WYG_645-19b>¶
十三載二月詔其博通墳典洞曉𤣥經清白著聞詞藻¶
宏麗軍謀出衆武藝絶倫者任自舉是年舉詞藻宏麗¶
科(楊綰/及第)¶
肅宗至徳元載七月詔有直言極諫才能宰牧文詞博¶
逹武藝絶倫孝悌力田沉淪草澤聽詣闕自陳¶
二載十二月詔其有文經邦國學究天人博於經史工¶
於詞賦善於著述精於法理軍謀制勝武藝絶倫並任¶
於所在自舉委郡守銓擇奏聞不限人數¶
<pb:KR3k0013_WYG_645-20a>¶
上元元年閏四月詔宜令中外五品以上文武正員官¶
各舉賢良方正直言極諫一人武藝文才俱堪濟理者¶
亦任狀舉其或文之詞䇿武非騎射但權謀可以集事¶
材力可以臨戎方圓可収亦任通䇿¶
代宗廣徳元年七月詔有懐才抱噐安貧守節養素丘¶
園為衆所知者具以名聞諸色人中有孝悌力田經術¶
通博文詞雅麗政理優長各以名薦¶
永泰元年正月制孝悌力田懐才抱噐遺逸未經薦逹¶
<pb:KR3k0013_WYG_645-20b>¶
者各委州府聞奏親當䇿試¶
大厯元年十一月制天下有安貧樂道孝悌力田者具¶
以名聞朕當親自䇿試¶
二年應樂道安貧科(楊膺/及第)¶
五年六月詔内外文武官及前資官六品以下并草澤¶
中有碩學專門茂才異等智謀經武諷諫主文者仰所¶
在表薦¶
六年諷諫主文科(鄭珣瑜李/益及第)¶
<pb:KR3k0013_WYG_645-21a>¶
徳宗以大厯十四年五月即位六月詔天下有才業尤¶
著高蹈丘園及直言極諫之士具以名聞諸色人中有¶
孝悌力田及以經學優深文詞清麗軍謀宏逺武藝殊¶
倫者亦具以名聞能詣闕自陳者亦聽¶
建中元年應賢良方正能直言極諫科(姜公輔元直樊/澤呂元膺及第)¶
文詞清麗科(奚陟梁輔劉公亮/鄭封吳通𤣥及第)經學優深科(孫玭黎逄/季随及第)¶
高蹈丘園科(張紳衡良儒/蘇哲及第)軍謀越衆科(夏后審平知和/鄭儋凌正周渭)¶
(丁悦/及第)孝悌力田聞於鄉閭科(郭黄中崔浩/李牧及第)¶
<pb:KR3k0013_WYG_645-21b>¶
貞元元年九月詔賢良方正能直言極諫第三等人委¶
中書門下即超資與處分第四等人即優與處分第五¶
等人即與處分是年舉賢良方正能直言極諫科(韋執/誼鄭)¶
(利用穆質楊邵裴復柳公綽歸登李直方/崔邠鄭敬魏𢎞簡沈廻元祿徐兖及第)博通墳典逹¶
於敎化科(熊執易劉/簡及第)識洞韜畧堪任將帥科(許贄/及第)¶
四年正月詔賢良方正直言極諫者高蹈不仕隠居巖¶
穴孝悌力田聞於鄉里所在長官具以名聞親當䇿試¶
是年四月應賢良方正能直言極諫科(崔元輪裴次元/李彛崔農史牟)¶
<pb:KR3k0013_WYG_645-22a>¶
(陸震栁公綽趙修徐𢎞毅韋彭壽/鄒儒立王乃杜倫元易正真及第)清亷守節政術可稱¶
堪任縣令科(李/英)孝悌力田聞於鄉閭科(張皓/及第)¶
九年十一月制諸色人中有賢良方正能直言極諫或¶
博通墳典逹於敎化或詳明政術可以理人者委常叅¶
官及州府長史各舉所知當親䇿試¶
十一年十一月賢良方正能直言極諫科(裴珣王璠朱/諫裴度熊執)¶
(易許堯佐徐𢎞毅崔羣皇甫鑄王仲/舒許季同仲子陵鄭士林丘頴及第)¶
博通墳典逹於敎化科(朱頴/及第)詳明政術可以理人科(張/平)¶
<pb:KR3k0013_WYG_645-22b>¶
(叔李景/亮及第)¶
十一年三月諸州准制薦隐居丘園不求聞逹蔡茂等¶
九人並授試官令給公乘赴京到日量才叙用¶
憲宗元和元年四月才識兼茂明於體用科(元稹韋惇/獨孤郁白)¶
(居易曹景伯韋慶復崔琯羅讓崔䕶薛存/慶韋珩李瑀元修蕭俛傅歸柴宿及第)逹於吏理可¶
使從政科(蕭睦/及第)¶
二年正月制天下諸色人中有賢良方正能直言極諫¶
博通墳典逹於敎化軍謀宏逺堪任將帥詳明政術可¶
<pb:KR3k0013_WYG_645-23a>¶
以理人委内外官各舉所知當親自䇿試¶
二年四月賢良方正能直言極諫科(牛僧孺皇甫湜李/宗閔李正封吉𢎞)¶
(宗徐晦賈餗王起郭/球姚衮庾威及第)博通墳典逹於敎化科(馮苞/陸亘)軍謀¶
宏逺材任將帥科(樊宗師/及第)逹於吏理可使從政科(蕭睦/及第)¶
十四年七月詔諸色人有賢良方正能直言極諫博通¶
墳典逹於敎化軍謀宏逺堪任將帥詳明政術可以理¶
人者委内外官各舉所知當親自䇿試¶
穆宗長慶元年正月詔諸色人中有賢良方正能直言¶
<pb:KR3k0013_WYG_645-23b>¶
極諫博通墳典逹於敎化軍謀宏逺堪任將帥政術詳¶
明可以理人者委有司各舉所知是年十二月應賢良¶
方正能直言極諫科(嚴寵任畹吕述姚中立韋曙李回/崔瑕崔龜從韋正貫崔知白陳𤣥)¶
(錫及/第)詳明政術可以理人科(崔郢/及第)軍謀宏逺材任將帥¶
科(吳思李/商卿)博通墳典逹於敎化科(李思𤣥/及第)¶
敬宗以長慶四年正月即位三月詔諸色人中有賢良¶
方正能直言極諫經學優深可為人師詳閑吏理逹於¶
敎化軍謀宏逺材任邊將者委常叅官并諸道節度使¶
<pb:KR3k0013_WYG_645-24a>¶
觀察諸州刺史各舉所知¶
寳厯元年四月賢良方正能直言極諫科(唐伸楊儉韋/端符舒元褒)¶
(蕭敞楊魯士來擇趙柷裴暉韋繇李昌/實嚴封李涯蕭夷中馮球元晦及第)詳明吏理逹於¶
敎化科(韋正貫/及第)軍謀宏逺材任邊將科(裴儔侯平/章及第)¶
文宗太和元年正月制諸色人中有賢良方正能直言¶
極諫者及經學優深可為師法詳閑吏理逹於敎化軍¶
謀宏逺堪任將帥者常叅官及方牧郡守各舉所知無¶
人舉者亦聽自舉¶
<pb:KR3k0013_WYG_645-24b>¶
二年閏三月賢良方正能直言極諫科(裴休裴素李郤/南卓李甘杜牧)¶
(馬維鄭亞崔博崔興王式羅邵京崔渠/韓賓崔慎由苖隋韋昶崔瓊崔謙及第)詳明吏理逹於¶
敎化科(宋昆/及第)軍謀宏逺堪任將帥科(鄭冦李/式及第)¶
開成元年正月制其有藏噐俟時隠身巖穴竒節獨行¶
可激風俗者各以名聞¶
梁太祖開平三年制其有卓犖不覊沉潛用晦負王覇¶
之業藴經濟之謀究古今刑政之源逹禮樂質文之奥¶
機籌可以制度經術可以辯疑旋具奏聞然後試其所¶
<pb:KR3k0013_WYG_645-25a>¶
長待以不次¶
四年九月詔如有卓犖不覊沉潜自負通王覇之上畧¶
逹文武之大經究古今刑政之源逹禮樂質文之變朕¶
則待以不次委以非常¶
後唐明宗天成二年四月中書奏尚書禮部貢院申當¶
司奉今月六日勑吏部流内銓狀據白院狀當司先准¶
禮部貢院牒據成徳軍解送到前進士王蟾狀請罷攝¶
梁州司功叅軍應宏詞舉前件人准格例應重科合在¶
<pb:KR3k0013_WYG_645-25b>¶
吏部其王蟾并牒解送吏部請准例指揮者當司具狀¶
申堂奉判送吏部分拆近年事例如何者伏縁近年别¶
無事例今撿登科録内為偽梁開平三年應宏詞科二¶
人前進士余渥承㫖舎人李忌考官二人司勲郎中崔¶
景兵部員外郎張貽憲者再具狀申堂奉判送吏部准¶
例指揮者其前進士王蟾應宏詞考官試官合在流内¶
銓申請者前進士王蟾請應宏詞伏自近年以來無人¶
請應今詳格例合差考官二人又縁只有王蟾一人獨¶
<pb:KR3k0013_WYG_645-26a>¶
應銓司未敢懸便奏請差官者奉勑宜令禮部貢院就¶
五科舉人考試者伏以舉選公事皆有格條准新定格¶
節文宏詞㧞萃准長慶二年格吏部差考試官二人與¶
知銓尚書侍郎同考試聞奏又准格節文内准太和元¶
年十月二十三日勑應禮部諸色貢舉人及吏部諸色¶
科目選人凡無出身及未有官只合於禮部應舉有出¶
身有官方合於吏部赴科目選其請應宏詞舉前進士¶
王蟾當年放及第後尋已闗送吏部訖若應宏㧞例得¶
<pb:KR3k0013_WYG_645-26b>¶
南曹判成即是科選選人事理合歸吏部况縁五科考¶
試官只考學業難於同考宏詞者奉勑王蟾宜令吏部¶
准徃例差官考試¶
長興元年八月三日尚書吏部奏據禮部貢院牒送到¶
府試請應書判㧞萃前虢州盧氏縣主簿張岫親書紙¶
内對六節判四通二粗准例及第五上等其所試判今¶
録奏聞奉勑宜令所司今後吏部所應宏詞㧞萃宜並¶
權停¶
<pb:KR3k0013_WYG_645-27a>¶
周世宗顯徳四年十月制曰制䇿懸科前朝盛世莫不¶
訪賢良於仄陋求讜正於箴規殿庭之間帝王親試其¶
或大裨於國政有益於時機則必待以優恩縻之好爵¶
㧞竒取異無尚於兹得人者昌於是乎在爰從近代乆¶
廢此科懐才抱噐欎而不伸隠耀韜光者晦而莫出遂¶
使翹翹之楚多致於弃捐皎皎之駒莫就於縻縶遺才¶
滯用闕孰甚焉應天下諸色人中有賢良方正能直言¶
極諫經學優深可為師法詳閑吏理逹於敎化者不限¶
<pb:KR3k0013_WYG_645-27b>¶
前資見任職官黄衣草澤並許應詔其逐處州府依毎¶
嵗貢舉人試例差官别考試解送尚書吏部仍量試䇿¶
論三道共三千字以上當日内成取文理俱優人物爽¶
秀者方得解送取來年十月集上都其登朝官亦許上¶
表自舉時兵部尚書張昭上言請興制舉故有是命¶
　¶
　¶
　冊府元龜卷六百四十五¶
