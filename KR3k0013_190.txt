# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:08.889115
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百九十
<pb:KR3k0013_WYG_190-1a>¶
欽定四庫全書¶
　冊府元龜卷一百九十　宋　王欽若等　撰¶
　　閏位部¶
　　　　姿表　智識　聰察　器度　才藝¶
　　　姿表¶
洪範五事一曰貌貌曰恭是以八彩重瞳表唐堯虞舜¶
之異龍顔日角彰漢髙光武之竒大勲既協於天人純¶
粹必形於體貌自繼統之外代有其君至若姿表端莊¶
<pb:KR3k0013_WYG_190-1b>¶
神明爽邁方頤大口龍顙鐘聲或貴兆已形致異人之¶
黙識或天光峻發使外國以仰觀亦有瞻顧非常眉目¶
如畫挺神仙之骨格儼鸞鳯之儀容若加之以才智辯¶
明器度雄逺皆可亞真人之竒表紹有國之基局也¶
秦始皇蜂凖(蜂一/作隆)長目鷙膺豺聲¶
蜀先主身長七尺五寸垂手下膝顧視見其耳¶
吳武烈帝孫堅容貌竒絶¶
大帝方頤大口紫髯長上短下漢末劉琬能相人見大¶
<pb:KR3k0013_WYG_190-2a>¶
帝兄弟曰孫氏兄弟雖各才智明達然禄祚不終唯中¶
弟孝亷形貌竒偉骨體不常有大貴之表年又最夀爾¶
試識之¶
宋髙祖身長七尺六寸風骨竒特晉世桓𤣥篡位從兄¶
撫軍將軍循在京口以髙祖為中兵叅軍從循入朝至¶
建業𤣥宿憚髙祖威名又恱髙祖之風儀姿貌謂司徒¶
王謐曰昨見劉裕卿乃不得獨擅其清(或說𤣥曰劉裕/龍行虎歩瞻顧)¶
(不凡恐不為人下宜早為其所𤣥曰我方欲平蕩中原/非裕莫可付大事待關隴平定然後當别議之耳桓𤣥)¶
<pb:KR3k0013_WYG_190-2b>¶
(謂王謐曰昨見劉裕/風骨不常盖人傑也)¶
文帝年十四身長七尺五寸¶
孝武帝少機穎神明爽發¶
前廢帝蜂目鳥喙長頸銳下¶
順帝姿貌端華眉目如畫見者以為神人¶
南齊髙帝姿表英異龍顙鐘聲長七尺五寸鱗文遍體¶
梁武帝狀貌殊特日角龍顔重嶽虎顧舌文八字項有¶
浮光身映日無影兩骻駢骨項上隆起有文在右手曰武¶
<pb:KR3k0013_WYG_190-3a>¶
初為司州刺史有沙門自稱僧惲謂帝曰君項有伏龍¶
非人臣也復求莫知所之¶
簡文帝方頤豐下鬚鬢如畫直髪委地䨇眉翠色項毛¶
左旋連錢入背手執玉如意不相分辨盼睐則目光燭¶
人¶
元帝背生黒子巫媪見曰此大貴兆當不可言(又云帝/初生患)¶
(眼髙祖自以意/治之遂盲一目)¶
陳武帝身長七尺五寸日角龍顔垂手過膝¶
<pb:KR3k0013_WYG_190-3b>¶
文帝美容儀舉動方雅造次必遵禮法¶
宣帝美容儀身長八尺三寸手垂過膝有勇力¶
北齊神武帝目有精光長頭髙顱齒白如玉¶
文襄帝年十三神清雋爽便若成人¶
文宣帝黑色大頬鋭下鱗身重踝¶
孝昭帝身長八尺腰帶十圍儀望風表逈然獨秀¶
武成帝儀表瓌傑神武為帝聘蠕蠕太子菴羅辰女號¶
隣和公主帝時年八嵗冠服端嚴神情閑逺華戎歎異¶
<pb:KR3k0013_WYG_190-4a>¶
後主美容儀¶
梁太祖山庭月角舜目堯眉鸞鳯之姿自然也¶
末帝美容儀¶
　　　智識¶
真人未興雄才間出雖統乎舊物尚閟於皇階而式遏¶
横流頗關於䜟象其或智參妙有識亮機先變而能通¶
謀無遺策稽成敗於度内權禍福於彀中燦書史而可¶
觀騰風徽於無際豈惟人謀允協俾黎獻之宅心将亦¶
<pb:KR3k0013_WYG_190-4b>¶
天險未夷假雋賢而授手取其成算著之於篇¶
蜀先主與龎統從容宴語問曰卿為周公瑾(周瑜/字)功曹¶
孤到吳聞此人宻有白事勸仲謀(孫權/字)相留有之乎在¶
君為君卿其無隠統對曰有之先主歎息曰孤時急危¶
當有所求故不得不徃殆不免周瑜之手天下智謀之¶
士所見畧同耳時孔明(諸葛/亮字)諌孤莫行其意獨篤亦慮¶
此也孤以仲謀所防在北當頼孤為援故决意不疑此¶
誠出於險途非萬全之計也¶
<pb:KR3k0013_WYG_190-5a>¶
吳孫堅漢靈帝末為别部司馬時邉章韓遂作亂涼州¶
中郎將董卓拒討無功中平三年遣司空張温行車騎¶
將軍西討章等温表請堅與叅軍事屯長安温以詔書¶
召卓卓良久乃詣温温責讓卓卓應對不順堅時在坐¶
前耳語謂温曰卓不悔罪而鴟張大語宜以召不時至¶
陳軍法斬之温曰卓素著威名於隴蜀之間今日殺之¶
西行無依堅曰明公親率王兵威震天下何頼於卓觀¶
卓所言不假明公輕上無禮一罪也章遂跋扈經年當¶
<pb:KR3k0013_WYG_190-5b>¶
以時進討而卓云未可沮軍疑衆二罪也卓受任無功¶
應召稽留而軒昻自髙三罪也古之名將仗鉞臨衆未¶
有不斷斬以示威者也是以穰苴斬莊賈魏絳戮揚干¶
今明公垂意於卓不即加誅虧損威刑於是在矣温不¶
忍發舉乃曰君且還卓將疑人堅因起出章遂聞大兵¶
至黨衆離散皆乞降軍還議者以軍未臨敵不斷功賞¶
然聞堅數卓三罪勸温斬之無不歎息拜堅議郎後靈¶
帝晏駕卓擅朝政横恣堅聞之拊膺歎曰張公昔從吾¶
<pb:KR3k0013_WYG_190-6a>¶
言朝廷今無此難也¶
大帝父堅亡兄䇿起事大帝嘗隨從毎參同計謀䇿甚¶
竒之自以為不及也先主定蜀大帝以彼已得益州令¶
諸葛瑾從求荆州諸郡先主不許曰吾方圖涼州涼州定¶
乃盡以荆州與吳耳大帝曰此假而不反而欲以虚辭¶
引耶遂置三郡長史分荆州東西¶
嘉禾四年魏文帝遣使求雀頭香大貝眀珠象牙犀角¶
瑇瑁孔雀翡翠鬭鴨長鳴鷄羣臣奏曰荆揚二州貢有¶
<pb:KR3k0013_WYG_190-6b>¶
常典魏所求珍玩之物非禮也宜勿與大帝曰昔恵施¶
尊齊為王客難之曰公之學去尊今王齊何其倒也恵¶
子曰有人於此欲擊其愛子之頭而石可以代之子頭¶
所重而石所輕也以輕代重何為不可予方有事於西¶
北江表元元恃主為命非我愛子邪彼所求者於我瓦¶
石耳孤何惜焉彼在諒闇之中而所求若此寧可與言¶
禮哉皆具以與之¶
赤烏七年歩隲朱然等上疏曰自蜀還者咸言欲背盟¶
<pb:KR3k0013_WYG_190-7a>¶
與魏交通多作舟船繕治城郭又蔣琬守漢中聞司馬¶
懿南向不出兵乗虚以犄角之反委漢中還近成都事¶
已彰灼無所復疑宜為之備大帝揆其不然曰吾待蜀¶
不薄聘享盟誓無所負之何以致此又司馬懿前来入¶
舒旬日便退蜀在萬里何知緩急而便出兵乎昔魏欲¶
入漢川此間始嚴亦未舉動會聞魏還而止蜀寧可復¶
以此有疑邪又人家治國舟舩城郭何得不䕶今此間¶
治軍寧復欲以禦蜀耶人言甚不可信朕為諸君破家¶
<pb:KR3k0013_WYG_190-7b>¶
保之蜀竟自無謀如大帝所籌¶
朱異為揚武將軍得魏將文欽詐降宻書與異欲令自¶
迎異表呈欽書因陳其偽不可便迎大帝詔曰方今北¶
土未一欽云欲歸命宜且迎之若嫌其有譎者但當設¶
計網以羅之盛重兵以防之耳乃遣吕㨿督二萬人與¶
異并力至北界欽果不降¶
景帝時諸葛恪為孫峻所殺後朝臣有乞為恪立碑以¶
銘其勲績者博士盛沖以為不應帝曰盛夏出軍士卒¶
<pb:KR3k0013_WYG_190-8a>¶
傷損無尺寸之功不可謂能(王欽若等按諸葛恪傳/違衆出軍無功而還)受¶
托孤之任死於䜿子之手不可謂智沖議為是遂寝¶
宋髙祖時毛循之父瑾為梁州刺史為譙縱所殺循之¶
西討不克後遣朱齡石伐蜀循之固求行髙祖慮循之¶
至蜀必多所誅殘土人既與毛氏有嫌亦當以死自固¶
故不許¶
梁簡文帝年十一便能親庶務歴試藩政所在著美特¶
為髙祖所愛焉¶
<pb:KR3k0013_WYG_190-8b>¶
北齊神武帝以杜弼為大行臺郎中弼以文武在位罕¶
有亷潔言之於帝帝曰弼来我語爾天下濁亂習俗已¶
久今督將家属多在關西黑獺常相招誘(黑獺後周/文帝也)人¶
情去留未定江東復有一吳兒老翁蕭衍者専事衣冠¶
禮樂中原士大夫望之以為正朔所在我若急作網法¶
不相饒借恐督將盡投黒獺士子悉奔蕭衍則人物流¶
散何以為國爾宜少待吾不忘之¶
文襄帝為渤海王世子時年十二神情雋爽便若成人¶
<pb:KR3k0013_WYG_190-9a>¶
神武試問以時事得失辨析無不中禮自是軍國籌策¶
皆預之¶
文宣帝少有大度志識沈敏外柔内剛果敢能斷雅好¶
吏事測始知終理劇處繁終日不倦初踐大位留心政¶
術以法馭下公道為先或有違犯憲章雖宻戚舊勲必¶
無容舎外内清浄莫不祗肅至於軍國幾務獨決懐抱¶
規模宏逺有人君大畧¶
廢帝為皇太子時年六嵗性敏慧初學反語於跡字下¶
<pb:KR3k0013_WYG_190-9b>¶
注云自反時侍者未逹其故太子曰跡字足傍亦為跡¶
豈非自反耶嘗宴北宫獨令河間王勿入左右問其故¶
太子曰世宗遇賊處河間王復何宜在此¶
孝昭帝自居臺留心政術嫻明簿領吏所不逮及正位¶
宸居彌所尅勵輕徭薄賦勤恤人隠内無私寵外收人¶
物雖后父位尊亦待遇無别日昃臨朝務知人之善惡¶
　　　聰察¶
夫表微之監禮經實著於嘉猷辨惑之辭先聖嘗形於¶
<pb:KR3k0013_WYG_190-10a>¶
善荅茍甄明之或爽將邪正以罔分是以南面之君嚮¶
明而治必資睿哲以懋丕圖厯數或屯餘閏斯作逖觀¶
敏識咸契言機知臣者有則哲之明擿伏者無非辜之¶
舉雖謳謡獄訟顧寳命之未融而博達聰明諒簡書而¶
可挹¶
蜀先主定益州以李恢為功曹書佐主簿後為己虜所¶
誣引恢謀反有司執送先主明其不然更遷恢為别駕¶
從事¶
<pb:KR3k0013_WYG_190-10b>¶
吳大帝年少時兄䇿使吕範典主財計帝時私從有求¶
範必關白不敢専許當時以此見望大帝守陽羡長有¶
所私用䇿或料覆功曹周谷輙為傳著簿書使無譴問¶
大帝臨時悦之及後統事以範忠誠厚見信任以谷能¶
欺更簿書不用也後範為揚州牧性好威儀時人有白¶
範與賀齊奢麗夸綺服餙僣擬王者大帝曰昔管仲踰¶
禮桓公優而容之無損於覇今子衡公苗(子衡吕範字/公苗賀齊字)¶
身無夷吾之失但其器械精好舟車嚴整耳此適足作¶
<pb:KR3k0013_WYG_190-11a>¶
軍容何損於治哉告者乃不敢復言¶
廢帝出西苑方食生梅使黄門至中藏取蜜漬梅蜜中¶
有䑕矢召問藏吏藏吏叩頭帝問吏曰黄門從汝求蜜¶
耶吏曰向求實不敢與黄門不服侍中刁𤣥張邠啟黄¶
門藏吏辭語不同請付獄推盡帝曰此易知耳令破䑕¶
矢矢裏燥帝大笑謂𤣥邠曰若矢先在蜜中中外當俱¶
濕今外濕裏燥必是黄門所為黄門首服左右莫不驚¶
悚(一云廢帝使黄門以銀椀并盖就中藏吏取交州所/獻甘蔗餳黄門先恨藏吏以䑕矢投餳中啟言藏吏)¶
<pb:KR3k0013_WYG_190-11b>¶
(不謹帝呼吏持餳器入問曰此器既盖之且有掩覆無/緣有此黄門將有恨扵汝邪吏叩頭曰嘗從某求宫中)¶
(莞席宫蓆有數不敢與亮曰必是此也復問/黄門具首伏即扵目前加秃鞭斥付外署)¶
宋文帝時孟顗為會稽太守謝靈運以侍中退居郡中¶
頗輕顗所為遂搆讐隙顗因靈運横恣百姓驚擾乃表¶
其異志發兵自防露板上言靈運馳至京都詣闕上表¶
帝知其見誣不罪也不欲使東歸以為臨川内史加秩¶
中二千石¶
孝武帝時王𤣥謨為雍州刺史民間訛言𤣥謨欲反時¶
<pb:KR3k0013_WYG_190-12a>¶
栁元景當權元景弟僧景為新城太守以元景之勢制¶
令南陽順陽上庸新城諸郡並發兵討𤣥謨𤣥謨令内¶
外晏然以解衆惑馳啟帝具陳本末帝知其虚馳遣主¶
書吳喜公撫慰之¶
南齊太祖初為齊公時四貴輔政員外郎卞彬謂太祖¶
曰外間有童謡云可憐可念尸著服孝子不在日代哭¶
列管蹔鳴死滅族尸著服禇字邉衣也孝除子以日代¶
者謂褚淵也列管簫也彬退太祖笑曰彬自作此¶
<pb:KR3k0013_WYG_190-12b>¶
武帝永明元年謝超宗既賜死明年超宗門生王永先¶
又告超宗子才卿死罪二十餘條世祖疑其虚妄以才¶
卿付廷尉辨之不實見原永先於獄盡之¶
梁髙祖時劉之亨為湘東王行臺丞常督衆大致克復¶
軍士有功皆録唯之亨為蘭欽所訟執政因而䧟之故¶
封賞不行但復本位而已久之帝讀陳湯傳恨其立功¶
絶域而為文吏所抵宦者强僧裔曰外聞論者竊謂劉¶
之亨似之帝感悟乃封為臨江子固辭不拜¶
<pb:KR3k0013_WYG_190-13a>¶
北齊神武為東魏大將軍時李密為襄州刺史侯景外¶
叛誘密執之授以官爵景敗歸朝帝以密從景非本心¶
不之罪也¶
文襄帝為東魏大將軍時宋逰道為髙隆之等所誣是¶
時朝士皆忿謂逰道不濟而帝聞其與隆之相抗之言¶
謂楊遵彦曰此真是鯁直大剛惡人遵彦曰譬之畜狗¶
本取其吠今以數吠殺之恐將来無復吠狗詔付廷尉¶
逰道坐除名帝使元景康謂曰卿蚤逐我向并州不爾¶
<pb:KR3k0013_WYG_190-13b>¶
他經畧殺卿逰道從至晉陽以為大行臺吏部¶
梁太祖開平中晉州汾西縣百姓蔡奉言論本州㳺奕¶
將李建不法一十二事帝覽奏曰李建職司防察事極¶
重難若狥愛憎便罹刑網則何以委用邉吏因命奉言¶
移貫内地¶
　　　器度¶
夫所享厚者其量必大所圖廣者其志必逺况㨿偏方¶
而鼎峙承間邑而𤓰分建元改號開國承家故有英異¶
<pb:KR3k0013_WYG_190-14a>¶
之姿發扵經綸之際宏逺之度存扵聽斷之間不為疑¶
駭而變常不為喜怒而改色使仇敵不能以計撓臣下¶
不得以智闚厭服賢豪容畜民衆所以能成其基業者¶
其繇是矣¶
蜀先主微時舎籬上有桑樹生髙五丈餘遥望見童童¶
如小車盖先主與宗中諸小兒於樹下戲言吾必當乗¶
此羽葆盖車先主不甚樂讀書喜狗馬音樂喜怒不形¶
於色好交結豪侠年少争附之既為益州牧時馬超来¶
<pb:KR3k0013_WYG_190-14b>¶
降先主待之厚超嘗呼先主字關侯怒請殺之先主曰¶
人窮来歸我卿等怒以呼我字故而殺之何以示於天¶
下也張飛曰如是當示之以禮明日大會請超入闗張¶
並杖刀立超顧坐席不見闗張見其立也乃大驚遂止¶
不復呼字明日歎曰我今乃知其所以敗為呼人主字¶
幾為關張二將所殺自後乃尊事先主¶
吳大帝性度𢎞朗仁而多斷好侠養士始有知名侔扵¶
父兄矣¶
<pb:KR3k0013_WYG_190-15a>¶
南齊太祖少沉深有大量寛嚴清儉喜怒無色從諫察¶
謀以威嚴得重(一云少有大量喜怒不形扵/色深沉静黙嘗有四海之心)¶
梁簡文帝器宇寛𢎞未嘗見喜愠色¶
陳髙祖少俶儻有大志不治生産既長讀書多武藝明¶
達果斷為當時所推服¶
宣帝少器度𢎞厚有人君之量¶
北齊神武深沉有大度輕財重士為豪侠所宗¶
文宣帝不好戲弄深沉有大度神武嘗試觀諸子意識¶
<pb:KR3k0013_WYG_190-15b>¶
各使治亂絲帝獨抽刀斬之曰亂者須斬神武是之又¶
各配兵四出而使甲妓偽攻之文襄等怖撓帝乃勒衆¶
與彭樂敵樂免胄言情猶擒之以獻幼時師事范陽盧¶
景裕黙識過人景裕不能測也神武為東魏相國既薨¶
猶秘凶事衆情疑駭帝雖内嬰巨痛外若平常人情頗¶
安及文襄遇害事出倉卒内外震駭帝神色不變指麾¶
部分自若臠斬羣賊而漆其頭徐宣言曰奴反大將軍¶
被傷無大苦也當時内外莫不驚異焉乃赴晉陽親總¶
<pb:KR3k0013_WYG_190-16a>¶
庶政務從寛厚有不便者咸蠲損焉¶
孝昭帝聰敏有識度深沉能斷不可窺測¶
梁太祖多大畧恢𢎞逺度合於覇王之道¶
　　　才藝¶
夫以宣尼將聖之資不忘於鄙事姬旦事神之㫖自謂¶
於多才挹遺籍之芳風亦先民之懿範矧或彌綸百揆¶
總制萬機而能濬發清衷旁精曲藝雖人君之度豈獨¶
在兹然天縱之能盖其餘力傳諸汗簡有助徽音¶
<pb:KR3k0013_WYG_190-16b>¶
宋髙祖初不能書劉穆之謂曰但縱筆為大字一字徑¶
尺無嫌大既足有所包且其名亦美髙祖從之所書一¶
紙不過六七字¶
文帝善𨽻書¶
孝武帝雄决愛武長於騎射¶
後廢帝凡諸鄙事過目即能鍜金銀裁衣作帽莫不精¶
絶未嘗吹箎執管便韻¶
南齊太祖工草𨽻書奕棊第二品¶
<pb:KR3k0013_WYG_190-17a>¶
鬱林王好𨽻書武帝特所鍾愛勅皇孫手書不得妄出¶
以貴之¶
梁髙祖有文武才幹六藝備嫻棊登逸品隂陽緯候卜¶
筮占决並悉稱善又撰金䇿三十卷草𨽻尺牘騎射弓¶
馬莫不竒妙¶
元帝於技術無所不該嘗不得南信筮之遇剥之艮曰¶
南信已至今當遣左右李心徃看果如所說賓客咸驚¶
其妙凡所占决皆然¶
<pb:KR3k0013_WYG_190-17b>¶
後梁後主善弓馬遣人伏地著帖琮馳馬射之十發十¶
中持帖者亦不懼¶
陳髙祖渉獵史籍好讀兵書明緯候孤虗遁甲之術多¶
武藝明達果斷為當時所推服¶
宣帝有勇力善騎射¶
東魏孝静帝能挟石獅子以踰墻射無不中¶
　¶
　册府元龜卷一百九十¶
