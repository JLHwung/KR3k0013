# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:12.599166
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百十二
<pb:KR3k0013_WYG_312-1a>¶
欽定四庫全書¶
　册府元龜卷三百十二　　宋　王欽若等　撰¶
　　宰輔部¶
　　　謀猷第二¶
漢衛綰為丞相武帝建元元年十月詔丞相御史列侯¶
中二千石二千石諸侯相舉賢良方正直言極諌之士¶
綰奏所舉賢良或治申商韓非蘇秦張儀之言亂國政¶
請皆罷奏可¶
<pb:KR3k0013_WYG_312-1b>¶
卜式為御史大夫式既在位言郡國不便鹽鐡而舩有¶
筭可罷¶
魏相為丞相條漢興以來國家便宜行事奏請施行曰¶
臣聞明主在上賢輔在下則君安虞而民和睦(虞與/娱同)臣¶
相幸得備位不能奉明法廣教化理四方以宣聖徳民¶
多背本趍末或有饑寒之色為陛下之憂臣相罪當萬¶
死臣相知能淺薄不明國家大體時用之宜惟民終始¶
未得所繇竊伏觀先帝聖徳仁恩之厚勤勞天下垂意¶
<pb:KR3k0013_WYG_312-2a>¶
黎庶憂水旱之災為民貧窮發倉廩賑乏餒遣諌議大¶
夫博士廵行天下察風俗舉賢良平寃獄冠蓋交通省¶
諸用寛租賦弛山澤陂池禁秣馬酤酒貯積(秣馬以粟/米飯馬也)¶
(貯積滯/米粟也)所以周急繼困慰安元元便利百姓之道甚備¶
臣相不能悉陳昧死奏故事詔書凡二十三事臣謹按¶
王法必本於農而務積聚量入制用以備凶災亡六年¶
之畜尚謂之急元鼎二年平原渤海太山東郡溥被災害¶
(溥與/並同)民餓於道路二千石不豫慮其難使至于此頼明¶
<pb:KR3k0013_WYG_312-2b>¶
詔賑捄乃得蒙更生(捄古/救字)今嵗不登榖暴騰踊臨秋收¶
斂猶有乏者至春恐甚亡以相恤西𦍑未平師旅在外¶
兵革相乗臣竊寒心宜蚤圖其備惟陛下留神元元率¶
繇先帝盛徳以撫海内宣帝施行其策相又數表采易¶
陰陽及明堂月令奏之(表謂標明之/采撮取也)曰臣相幸得備員¶
奉職不修不能宣廣教化陰陽未和災害未息咎在臣¶
等臣聞易曰天地以順動故日月不過四時不忒聖人¶
以順動故刑罰清而民服天地變化必由隂陽隂陽之分以¶
<pb:KR3k0013_WYG_312-3a>¶
日為紀日冬夏至則八風之序立萬物之性成各有常¶
職不得相干東方之神太昊乗震執規司春(木為仁仁/者生生者)¶
(圜故/為規)南方之神炎帝乗離執衡司夏(火為禮禮者齊/齊者平故為衡)西¶
方之神少昊乗兊執矩司秋(金為義義者成/成者方故為矩)北方之神¶
顓頊乗坎執權司冬(水為智智者謀/謀者重故為權)中央之神黄帝乘¶
坤艮執繩司下土(土為信信者誠/誠者直故為繩)兹五帝所司各有時¶
也東方之卦不可以治西方南方之卦不可以治北方¶
春興兊治則饑秋興震治則華冬興離治則泄(天地之/氣不閉)¶
<pb:KR3k0013_WYG_312-3b>¶
(宻/也)夏興坎治則雹明王謹于尊天慎于養人故立羲和¶
之官以乘四時(乘治/也)節授民事(各依其節/而授以事)君動静以道¶
奉順隂陽則日月光明風雨時節寒暑調和三者得叙¶
則災害不生五榖熟絲麻遂艸木茂鳥獸蕃(艸古草字/蕃多也)¶
民不夭疾衣食有餘若是則君尊民恱上下亡怨政教¶
不違禮讓可興夫風雨不時則傷農桑農桑傷則民饑¶
寒饑寒在身則亡亷恥寇賊姦宄所由生也臣愚以為¶
隂陽者王事之本羣生之命自古聖賢未有不繇者也¶
<pb:KR3k0013_WYG_312-4a>¶
天子之義必純取法天地而觀於先聖髙皇帝所述書¶
天子所服第八(第八天子衣服之制/也于施行詔書第八)曰大謁者臣章受¶
詔長樂宫曰令羣臣議天子所服以安治天下相國臣¶
何御史大夫臣昌(蕭何周/昌也)謹與將軍臣陵太子太傅臣¶
通等議(陵王陵通/叔孫通)春夏秋冬天子所服當法天地之數¶
中得人和故自天子王侯有土之君下及兆民能法天¶
地順四時以治國家身無禍殃年夀永究是奉宗廟安¶
天下之大禮也臣請法之中謁者趙堯舉春(主一時衣/服禮物朝)¶
<pb:KR3k0013_WYG_312-4b>¶
(祭百/事也)李舜舉夏倪湯舉秋貢禹舉冬(髙帝時自有/一貢禹也)四人¶
各職一時大謁者襄章奏制曰可孝文皇帝時以二月¶
施恩惠於天下賜孝弟力田及罷軍卒祠死事者頗非¶
時節(罷軍卒新從軍/而休罷者也)御史大夫鼂錯時為太子家令奏¶
言其狀臣相伏念陛下恩澤甚厚然而災氣未息竊恐¶
詔令有未合當時者也願陛下選明經通知隂陽者四¶
人各主一時時至明言所職以和隂陽天下幸甚數陳¶
便宜帝納用焉¶
<pb:KR3k0013_WYG_312-5a>¶
貢禹為御史大夫列于三公在位數言得失書數十上¶
又上言諸離宫及長樂宫衛可減其大半以寛繇役又¶
諸宫奴婢十萬餘人戲遊亡事稅良民以給之歳費五¶
六鉅萬宜免為庶人廪食(給其/食也)令代關東戍卒乘北邊¶
亭塞候望又欲令近臣自諸曹侍中以上家亡得私販¶
賣與民爭利犯者輙免官削爵不得仕宦又言孝文皇¶
帝時貴㢘潔賤貪汚賈人贅婿及吏坐贓者皆禁錮不¶
得為吏賞善罰惡不阿親戚罪白者伏其誅(白明/也)疑者¶
<pb:KR3k0013_WYG_312-5b>¶
以與民(罪疑從/輕也)亡贖罪之法故令行禁止海内大化天¶
下斷獄四百與刑措亡異武帝始臨天下尊賢用士闢¶
地廣境數千里自見功大威行遂從耆欲(從讀曰縱/耆讀曰嗜)用¶
度不足乃行一切之變使犯法者贖罪入榖者補吏是¶
以天下奢侈官亂民貧盜賊並起亡命者衆郡國恐伏¶
其誅則擇便巧史書習於計簿能欺上府者以為右職¶
(上府謂所屬之/府右職髙職也)姦宄不勝則取勇猛能操切百姓者以¶
苛暴威服下者使居大位故亡義而有財者顯于世欺¶
<pb:KR3k0013_WYG_312-6a>¶
慢而善書者尊於朝誖逆而勇猛者貴於官故俗皆曰¶
何以孝弟為財多而光榮何以禮義為史書而仕宦何¶
以謹慎為勇猛而臨官故黥劓而髠鉗者猶復攘臂為¶
政於世行雖犬彘家富勢足目指氣使是為賢耳(動目/以指)¶
(物出氣/以使人)故謂居官而置富者為雄桀處姦而得利者為¶
壯士兄勸其弟父勉其子俗之壞敗乃至於是察其所¶
以然者皆以犯法得贖罪求士不得真賢相守崇財利¶
(相諸侯相也/守郡守也)誅不行之所致也今欲興至治致太平宜¶
<pb:KR3k0013_WYG_312-6b>¶
除贖罪之法相守選舉不以實及有贜者輙行其誅亡¶
但免官(不止免/官而已)則爭盡力為善貴孝弟賤賈人進真賢¶
舉實㢘而天下治矣孔子匹夫之人耳以樂道正身不¶
解之故(解讀/曰懈)四海之内天下之君微孔子之言亡所折¶
中况乎以漢地之廣陛下之徳處南靣之尊萬乗之權¶
因天地之助其於變世易俗調和隂陽陶冶萬物正天¶
下易於決流抑隊(決欲流之水抑將/隊之物言其便宜)自成康以來幾且¶
千嵗欲為治者甚衆然而太平不復興者何也以其舍¶
<pb:KR3k0013_WYG_312-7a>¶
法度而任私意奢侈行而仁義廢也陛下誠深念髙祖¶
之苦(言髙祖取/天下之難)醇法太宗之治正己以先下選賢以自¶
輔開進忠正致誅姦臣逺放讇佞(讇古/謟字)赦出園陵之女¶
罷倡樂絶鄭聲去甲乙之帳退偽薄之物修節儉之化¶
驅天下之民皆歸于農如此不解(解讀/曰懈)則三王可侔五¶
帝可及唯陛下留意省察天下幸甚元帝下其議令民¶
産子七嵗乃出口錢自此始又罷上林宫館希幸御者¶
及省建章甘泉宫衛卒減諸侯王廟衛卒省其半餘雖¶
<pb:KR3k0013_WYG_312-7b>¶
未盡從然嘉其質直之意¶
後漢耿國為大司馬上言宜置度遼將軍左右校尉屯¶
五原以防逃亡卒後明帝追思國言後遂置度遼將軍¶
左右校尉如其議焉¶
第五倫為司空倫雖峭直然嘗疾俗吏苛刻及為三公¶
值章帝長者屢有善政乃上疏褒稱盛美因以勸成風¶
徳曰陛下即位躬天然之徳體晏安之姿以寛𢎞臨下¶
出入四年前嵗誅刺史二千石貪殘者六人斯皆明聖¶
<pb:KR3k0013_WYG_312-8a>¶
所鑒非羣下所及然詔書每下寛和而政急不解務存¶
節儉而奢侈不止者咎在俗弊羣下不稱故也光武承¶
王莽之餘頗以嚴猛為政後代因之遂成風化郡國所¶
舉類多辨職俗吏殊未有寛博之選以應上求者也陳¶
留令劉豫冠軍令駟協並以刻薄之姿臨人宰邑専念¶
掠殺務為嚴苦吏民愁怨莫不疾之而今之議者反以¶
為能違天心失經義誠不可不慎也非徒應坐豫協亦¶
當宜譴舉者務進仁賢以任時政不過數人則風俗自¶
<pb:KR3k0013_WYG_312-8b>¶
化矣臣嘗讀書記知秦以酷急亡國又目見王莽亦以¶
苛法自滅故勤勤懇懇實在于此又聞諸王主貴戚驕¶
奢踰制京師尚然何以示逺故曰其身不正雖令不從¶
以身教者從以言教者訟夫隂陽和嵗乃豐君臣同心¶
化乃成也其刺史太守以下拜除京師及道出雒陽者¶
宜皆召見可因博問四方兼以觀察其人諸上書言事¶
有不合者可但報歸田里不宜過加喜怒以明在寛¶
鮑昱為司徒建初元年大旱榖貴章帝詔昱問曰旱既¶
<pb:KR3k0013_WYG_312-9a>¶
太甚將何以修復災眚對曰臣聞聖人理國三年有成¶
今陛下始踐天位刑政未著如有失徳何能致異但臣¶
前在汝南典理楚事(臣欽若等曰/謂楚王英事)繫者千餘人恐未能¶
盡當其罪先帝詔言大獄一起寃者過半又諸徙者骨¶
肉離分孤魂不祀一人呼嗟王政為虧宜一切還諸徙¶
家屬蠲除禁錮興滅繼絶死生獲所如此和氣可致帝¶
納其言¶
張奮為司空值嵗災旱祈雨不應乃上表曰比年不登¶
<pb:KR3k0013_WYG_312-9b>¶
人用饑匱今復久旱秋稼未立陽氣垂盡嵗月廹促夫¶
國以民為本民以榖為命政之急務憂之重者也臣蒙¶
恩尤深受職過任夙夜憂懼章奏不能叙心願對中常¶
侍疏奏即時引見復口陳時政之宜明日和帝召太尉¶
司徒幸雒陽獄録囚徒收雒陽令陳歆即大雨三日¶
桓焉順帝即位拜太傅與太尉朱寵並録尚書事焉復¶
入授經禁中因讌見建言宜引三公尚書入省事帝從¶
之¶
<pb:KR3k0013_WYG_312-10a>¶
李固為太尉質帝初將北卜山陵固乃議曰今處處㓂¶
賊軍興用費加倍新創憲陵賊發非一帝尚㓜少可起¶
陵於憲陵塋内依康陵制度其於役費三分減一乃從¶
固議¶
楊賜為司徒靈帝初黄巾帥張角等執左道稱大賢以¶
誑燿百姓天下襁負歸之賜召掾劉陶告曰張角等遭¶
赦不悔而稍益滋蔓今若下州郡捕討恐更騷擾速成¶
其患且欲切勅刺史二千石簡别流人各䕶歸本郡以¶
<pb:KR3k0013_WYG_312-10b>¶
孤弱其黨然後誅其渠帥可不勞而定何如陶對曰此¶
孫子所謂不戰而屈人之兵廟勝之術也賜遂上書言¶
之㑹去位事留中¶
魏王朗文帝時為司空孫權遣使稱藩而與劉備交兵¶
詔議當興師與吳并取蜀不朗議曰天子之軍重於華¶
岱誠宜坐曜天威不動若山假使權親與蜀賊相持摶¶
戰曠日智均力敵兵不速決當須軍興以成其勢者然¶
後宜選持重之將承冦賊之要相時而後動擇地而後¶
<pb:KR3k0013_WYG_312-11a>¶
行一舉可無餘事今權之師未動則助吴之軍無為先¶
征且雨水方盛非行軍動衆之時帝納其計又奏曰詔¶
問所宜損益必謂東京之事也若夫西京雲陽汾隂之¶
大祭千有五百之羣祀通天之䑓入阿房之宫齊必¶
百日養犧五載牛則三千其重玉則七千其器文綺以¶
飭重席童女以蹈舞綴釀酎必貫三時而後成樂人必¶
三千四百而後備内宫美人數至近千學官博士七千¶
餘人中廐則騑騄駙馬六萬餘匹外牧則扈養二萬而¶
<pb:KR3k0013_WYG_312-11b>¶
馬十之執金吾從騎六百走卒倍焉太常行陵幸車千¶
乘太官賜官奴婢六千長安城内治民為政者三千中¶
二千石蔽罪斷刑者二十有五獄政充事猥威儀繁富¶
隆於三代近過禮中夫所以極奢者大抵多受之於秦¶
餘既違繭栗慤誠之本掃地簡易之指又失替質而損¶
文避泰而從約之趣豈夫當今隆興盛明之時祖述堯¶
舜之際割奢務儉之政除繁崇省之令詳刑慎罰之教¶
所宜希慕哉及夫寢廟日一太牢之祀郡國並立宗廟¶
<pb:KR3k0013_WYG_312-12a>¶
之法丞相御史大夫官屬吏從之數若此之軰既已屢¶
改於哀平之前不行光武之後矣謹按圖牒所改奏在¶
天地及五帝六宗宗廟社稷既已因前代之兆域矣夫¶
天地則掃地而祭其餘則皆壇而埒之矣明堂所以祀¶
上帝靈䑓所以觀天文辟雍所以修禮樂太學所以集¶
儒林髙禖所以祈休祥又所以察時務揚教化稽古先¶
民開誕慶祚舊時皆在國之陽並髙棟夏屋足以肆饗¶
射望雲物七郊雖尊祀尚質猶皆有門宇便坐足以避¶
<pb:KR3k0013_WYG_312-12b>¶
風雨可須軍罷年豐以漸修治舊時虎賁羽林五營兵¶
及衛士并合雖且萬人或商賈惰㳺子弟或農野謹鈍¶
之人雖有乗制之處不講戎陣既不簡練又希更冦雖¶
名實不副難以備急有警而後募兵軍行而後運糧或¶
乃兵既久屯而不務營佃不修器械無有貯聚一隅馳¶
羽檄則三靣並荒擾此亦漢代近世之失而不可式者也¶
當今諸夏已安而巴蜀在畫外雖未得偃武而弢甲放¶
馬而戢兵宜因年之大豐遂寄軍政於農事吏士小大¶
<pb:KR3k0013_WYG_312-13a>¶
並勤稼穡止則成井里於廣野動則成校隊於六軍省¶
其暴繇贍其衣食易稱恱以使民民忘其勞恱以犯難¶
民忘其死今之謂矣糧畜於食勇畜於勢雖坐曜烈威¶
而衆未動畫外之蠻必復稽顙以求改往而効用矣若¶
畏威効用不戰而定則賢於交兵而後威立接刃而後¶
功成逺矣若姦凶不革遂迷不反猶欲以其所虐用之¶
民待大魏投命報養之士然後徐以前歌後舞樂征之¶
衆臨彼倒㦸折矢樂服之羣伐腐摧枯未足以為喻¶
<pb:KR3k0013_WYG_312-13b>¶
賈詡為太尉文帝謂詡曰吾欲伐不從命以一天下吳¶
蜀何先對曰攻取者先兵權建本者尚德化陛下應期¶
受禪撫臨率土若綏之以文德而俟其變則平之不難¶
矣吴蜀雖蕞爾小國依阻山水劉備有雄才諸葛亮善¶
治國孫權識虛實陸遜見兵勢據險守要汎舟江湖皆¶
難卒謀也用兵之道先勝後戰量敵論將故舉無遺䇿¶
臣料羣臣無備權對雖以天威臨之未見萬全之勢也¶
昔舜舞干戚而有苖服臣以為當今宜先文後武文帝¶
<pb:KR3k0013_WYG_312-14a>¶
不納後興江陵之役士卒多死¶
陳羣為司空太和中中軍大將軍曹真表欲數道伐蜀¶
從斜谷入羣以為太祖昔到陽平攻張魯多收豆麥以¶
益軍糧魯未下而食猶乏今既無所因且斜谷阻險難¶
以進退轉運必見鈔截多留兵守要則損戰士不可不¶
熟慮也帝從羣議真復表從子午道羣又陳其不便並¶
言軍事用度之計詔以羣議下真真據之遂行㑹霖雨積¶
日羣又以為宜詔還帝從之¶
<pb:KR3k0013_WYG_312-14b>¶
蜀諸葛亮為丞相聞孫權破曹休魏兵東下關中虛弱¶
上言曰先帝慮漢賊不兩立王業不偏安故託臣以討¶
賊也以先帝之明量臣之才故知臣伐賊才弱敵强也¶
然不伐賊王業亦亡惟坐待亡孰與伐之是故託臣而¶
弗疑也臣受命之日寢不安席食不甘味思惟北征宜¶
先入南故五月渡瀘深入不毛并日而食臣非不自惜¶
也顧王業不得偏全於蜀都故冐危難以奉先帝之遺¶
意也而議者謂為非計今賊適疲於西又務於東兵法¶
<pb:KR3k0013_WYG_312-15a>¶
乗勞此進趍之時也謹陳其事如左髙帝明並日月謀¶
臣淵深然渉險被創危然後安今陛下未及髙帝謀臣¶
不如良平而欲以長計取勝坐定天下此臣之未解一¶
也劉繇王朗各據州郡論安言計動引聖人羣疑滿腹¶
衆難塞胷今嵗不戰明年不征使孫䇿坐大遂并江東¶
此臣之未解二也曹操智計殊絶於人其用兵也髣髴¶
孫吴然困於南陽險於烏巢危於祁連偪於黎陽幾敗¶
伯山殆死潼關然後偽定一時耳况臣才弱而欲以不¶
<pb:KR3k0013_WYG_312-15b>¶
危而定之此臣之未解三也曹操五攻昌霸不下四越¶
巢湖不成任用李服而李服圖已委之夏侯而夏侯敗¶
亡先帝每稱操為能猶有此失况臣駑下何能必勝此¶
臣之未解四也自臣到漢中中間朞年耳然䘮趙雲陽¶
羣馬玉閻芝丁立白夀劉郃鄧銅等及曲長屯將七十¶
餘人突將無前賨叟青羗散騎武騎一千餘人此皆數¶
十年之内所糾合四方之精銳非一州之所有若復數¶
年則損三分之二也當何以圖敵此臣之未解五也今¶
<pb:KR3k0013_WYG_312-16a>¶
民窮兵疲而事不可息事不可息則住與行勞費正等¶
而不及今圖之欲以一州之地與賊持久此臣之未解¶
六也夫難平者事也昔先帝敗軍於楚當此時曹操拊¶
手謂天下已定然後先帝東連吴越西取巴蜀舉兵北¶
征夏侯授首此操之失計而漢事將成也然後吴更違¶
盟關帥毁敗秭歸蹉跌曹丕稱帝凡事如是難可逆見¶
臣鞠躬盡力死而後已至於成敗利鈍非臣之明所能¶
逆覩也於是有散關之役¶
<pb:KR3k0013_WYG_312-16b>¶
吴顧雍為丞相時江邊諸將各欲立功自効多陳便宜¶
有所掩襲權以訪雍雍曰臣聞兵法戒於小利此等所¶
陳欲邀功名而為其身非為國也陛下宜禁制茍不足¶
以曜威損敵所不宜聼也權從之¶
晉王渾為司空武帝嘗訪渾元㑹問郡國計吏方俗之¶
宜渾奏曰陛下欽明聖哲光于逺近明詔沖虚詢及芻¶
蕘斯乃周文疇咨之求仲尼不恥下問也舊三朝元㑹¶
前計吏詣軒下侍中讀詔計吏跪受臣以詔文相承已¶
<pb:KR3k0013_WYG_312-17a>¶
久無他新聲非陛下留心方國之意也可命中書指宣¶
明詔問方士異同賢才秀異風俗好尚農桑本務刑獄¶
得無寃濫守長得無侵虐其勤心政化興利除害者授¶
以紙筆意盡陳聞以明聖指垂心四逺不復因循常辭¶
且察其答對六義以觀計吏人才之實又先帝時正㑹¶
後東堂見征鎮長史司馬諸王國卿諸州别駕今若不¶
能别見可前詣軒下使侍中宣問以審察方國於事為¶
便帝然之¶
<pb:KR3k0013_WYG_312-17b>¶
裴秀為司空秀以尚書三十六曹統事準例不明宜使¶
諸卿任職未奏而薨¶
桓温加侍中大司馬都督中外諸軍使假黄鉞温上疏¶
陳便宜七事其一朋黨雷同私議沸騰宜抑杜浮競莫¶
使能植其二戸口凋寡不當漢之一郡宜并官省職令¶
久於其事其三機務不可停廢常行文案宜為限日其¶
四宜明長㓜之禮奬忠公之吏其五裦貶賞罰宜允其¶
實其六宜述遵前典敦明學業其七宜選建史官以成¶
<pb:KR3k0013_WYG_312-18a>¶
晉書有司皆奏行之¶
謝安為中書監録尚書事輔政于時懸象失度亢旱彌¶
年安奏興滅繼絶求晉初佐命功臣後而封之謝𤣥已¶
破符堅安奏宜乗釁分㑹以𤣥為前鋒都督率冠軍將¶
軍桓石䖍徑造渦頴經略舊都𤣥復率衆次于彭城¶
南齊褚淵髙帝時為司徒後魏來侵帝欲發王公以下¶
無官者為軍淵諌以為無益實用空致擾動帝乃止¶
後魏咸陽王禧為長兼太尉上表曰國朝偃武崇文偏¶
<pb:KR3k0013_WYG_312-18b>¶
捨來久州鎮兵人或有雄勇不閑武藝今取嵗暮之暇¶
畨上之日訓其兵法弓矢干矟三分並教使人閑其能¶
臨事無闕詔曰雖云教武未練其方既逼北行卒聞教¶
武脱生羣惑且可停之¶
崔浩為司徒時方士祁纎奏立四王以日東西南北為¶
名欲以致禎吉除災異詔浩與學士議之浩對曰先王¶
建國以作蕃屏不應假名以為其福夫日月運轉周歴¶
四方京都所居在於其内四王之穪實奄邦畿名之則¶
<pb:KR3k0013_WYG_312-19a>¶
逆不可承用先是纎奏改代為萬年浩曰昔太祖道武¶
皇帝應天受命開拓洪業諸所制置無不循古以始封¶
代土後稱為魏故代魏兼用猶彼殷商國家積徳著在¶
圖史當享萬億不宜假名以為益也纎之所聞皆非正¶
義太武從之是時河西王沮渠牧犍内有貳意太武將¶
討焉先問於浩浩對曰牧犍惡心已露不可不誅官軍¶
徃年北伐雖不克獲實無所損于時行者内外軍馬三¶
十萬匹計在道死傷不滿八千嵗常羸死恒不減萬乃¶
<pb:KR3k0013_WYG_312-19b>¶
不少於此而逺方乗虚便謂大損不能復振今出其不意不¶
圗大軍卒至必驚駭騷擾不知所出擒之必矣且牧犍劣¶
弱諸弟交恣爭權從横民心離解加比年以來天災地¶
變都在秦梁成滅之國帝曰善吾意亦以為然命公卿¶
議之𢎞農王奚斤等三十餘人皆曰牧犍西陲下國雖¶
心不純臣然繼父職貢朝廷接以蕃禮义王姬釐降罪¶
未甚彰謂且覊縻而已今士馬勞乏宜可小息又其地¶
鹵斥畧無水草大軍既到不得久停彼聞軍來必完聚¶
<pb:KR3k0013_WYG_312-20a>¶
城守攻則難拔野無所掠於是尚書古弼李順之徒皆¶
曰自溫圉河以西至於姑臧城南天梯山上冬有積雪¶
深一丈餘至春夏消液下流成川引以溉灌彼聞軍至¶
決此渠口水不通流則致渴乏去城百里之内赤地無¶
草又不任久停軍馬斤等議是也帝乃命浩以其前言¶
與斤共相難抑諸人不復餘言唯曰彼無水草浩曰漢¶
書地里志稱涼州之畜為天下饒無水草何以畜牧又¶
漢人為居終不於無水草之地築城郭立郡縣也又雪¶
<pb:KR3k0013_WYG_312-20b>¶
之消液裁不斂塵何得通渠引漕溉灌數百萬頃乎此¶
言大詆誣於人矣李順等復曰耳聞不如目見吾曹目¶
見何可共辯浩曰汝曹受人金錢欲為之辭謂目不見¶
便可欺也帝隱聽聞之乃出親見斤等辭㫖嚴厲形于¶
神色羣臣乃不敢言唯唯而已於是遂討涼州而平之¶
多饒水草如浩所言及帝至東雍親臨汾曲觀叛賊薛¶
永宗疊進軍圍之永宗出兵欲戰帝問浩曰今日可擊¶
否浩曰永宗未知陛下自來人心安閑北風迅疾宜急¶
<pb:KR3k0013_WYG_312-21a>¶
擊之湏臾必碎若待明日恐其見官軍盛大必夜遁走¶
帝從之永宗潰滅車駕濟河前驅告賊在渭北帝至雒¶
水橋賊已夜遁詔問浩曰蓋吴在長安北九十里渭北¶
地空榖草不備欲渡渭南西行何如浩對曰蓋吴營去¶
此六十里賊魁所在擊蛇之法當先破頭頭破則尾豈¶
能復動宜乗勢先擊吴今軍往一日便到平吴之後廽¶
向長安亦一日而至一日之内未便損傷愚謂宜從北¶
道若從南道則葢吴徐入北山卒未可平帝不從乃渡¶
<pb:KR3k0013_WYG_312-21b>¶
渭南吴聞太武至盡散入北山果如浩言軍無所尅帝¶
悔之¶
尉眷為侍中太尉與太宰常英等評尚書事文成北廵¶
狩以寒雪方降議還眷曰今動大衆以威北敵去都不¶
逺而便旋駕虜必疑我有内難方寒雪兵人勞苦以經¶
畧大體宜便前進帝從之遂渡漢而還¶
北海王詳領司徒侍中録尚書事詳與八座奏曰竊惟¶
姦刼難除為蠧日久羣盗作患有國攸病故五刑為用¶
<pb:KR3k0013_WYG_312-22a>¶
猶䧟觸網之誅道幾勝殘寧息狗竊之響是以班制垂¶
式名為治本整綱提目政之大要謹尋奪禄事條班已¶
周嵗然京邑尹令善惡易聞邊州逺守或難聽審皆上¶
下同情迭相掩没設有賊發隠而不言或以刼為偷或¶
遏掠成盜更令賊發難知攘竊惟甚臣等参議若依制¶
削奪則縣無朞月之宰附條貶黜郡縻嵗稔之守此制¶
必行所謂法令滋章盜賊多有昔黄龔變風不繇削禄¶
張趙稱美豈憚貶退綏導之體得失在人乃可重選慎¶
<pb:KR3k0013_WYG_312-22b>¶
官依律劾禁不宜輕改法令削黜羣司今請改制條還¶
附律處其勵己公清賞有常典風謡黷賄案為考第宣¶
武從之¶
高陽王雍為太傅侍中領太尉表請王公以下賤妾悉¶
不聽用織成錦繡金玉珠璣違者以違㫖論奴婢悉不¶
得衣綾綺纈止於縵繒而已奴婢布服並不得以金銀¶
為釵帶犯者鞭一百太后從之而不能久行也¶
任城王澄為司空孝明初靈太后臨朝澄表上皇誥宗¶
<pb:KR3k0013_WYG_312-23a>¶
制并訓詁各一卷意欲太后覽之思勸誡之益又奏利¶
國濟民所宜振舉者十條一曰律度量衡公私不同所¶
宜正之二曰宜興學校以明黜陟之法三曰宜興滅繼¶
絶各舉所知四曰五調之外一不煩民任民之力不過¶
三日五曰臨民之官皆須黜陟以旌賞罰六曰逃亡代¶
輸去來年久者若非伎作任聽即住七曰邊兵逃走或¶
實䧟没皆須精檢三長及近親若實隠之徵其代輸不¶
隠勿論八曰工商世業之戸復徵租調無以堪濟今請¶
<pb:KR3k0013_WYG_312-23b>¶
免之使專其業九曰三長禁奸不得隔越相領戸不滿¶
者隨近并合十曰羽林虎賁邊方有事暫可赴戰常戍宜¶
遣畨兵代之靈太后下其奏百寮議之事有同否時四中¶
郎將兵數寡弱不足以襟帶京師澄奏宜以東中帶滎陽¶
郡南中帶魯陽郡西中帶恒農郡北中帶河内郡選二品¶
三品親賢兼備者居之省非急之作配以强兵如此則深¶
根固本彊榦弱枝之義也靈太后初將從之後議者不同¶
乃止之澄又重奏曰固本宜彊防微在豫故雖有文事¶
<pb:KR3k0013_WYG_312-24a>¶
不忘武功况今重以南蠻仍獷北妖頻結來事難圖勢¶
同往變脱暴勃忽起振動關畿四府羸卒何以防擬平¶
康之世可以寄安遺之久長恐非善䇿如臣愚見郎將¶
領兵兼總民職省官食禄於此乎在求還依前増兵益¶
號將位既重則念報亦深軍郡相依則表裏俱濟朝廷¶
無四顧之憂奸宄絶窺覦之望矣卒不納又以流人初¶
至逺鎮衣食無資多有死者奏并其妻子給糧一嵗從¶
之¶
<pb:KR3k0013_WYG_312-24b>¶
唐魏徵為祕書監參朝政時髙昌王麴文泰將入朝西¶
域諸國咸欲因文泰遣使貢獻太宗令文泰使人厭怛¶
紇干往迎接之徵諌曰中國始平瘡痍未復若微有勞¶
役則不自安往年文泰入朝所經州縣猶不能供况加¶
以此軰若任其商賈來往邊人則獲其利若為賔客中¶
國則受其弊矣漢建武二十二年天下已寧西域請置¶
都䕶送侍子光武不許蓋不以蠻夷勞弊中國也今若¶
許十國入貢其使不下千人欲使縁邊諸州何以取濟¶
<pb:KR3k0013_WYG_312-25a>¶
人心萬端後雖悔之終無所及帝善其議時厭怛紇干¶
已發遽追止之又帝從容謂近臣曰朕披覽史籍見前¶
王之善事皆力行而不逮其所任用公軰數人而已比¶
於文景之世而不逮之逺也徵進曰今者四夷賔服天¶
下無事曠古所未有何文景之足論然自古帝王誰不¶
欲比迹於堯舜及其安樂也莫能終其善人臣誰不欲¶
追蹤於稷契及其富貴也莫能竭其心若使君臣各保¶
其終則天下無憂不理矣帝甚嘉其言¶
<pb:KR3k0013_WYG_312-25b>¶
狄仁傑則天聖歴元年為納言安撫河北諸州遭賊之¶
處是時河朔間為突厥所迫脇者賊平後多懼逃散仁¶
傑上疏曰臣聞朝廷議者以為契丹作梗始明人之逆¶
順或因迫脅或有願從或受偽官或為招慰或兼外賊¶
或是土人跡雖不同心即無别誠以山東雄猛繇來重¶
氣一顧之勢至死不回近縁軍機調發傷重家戸悉破¶
或至逃亡剔屋賣田人不為售内顧生計四壁皆空重¶
以官典侵欺因事而起取其髓腦曽無悔心修築城池¶
<pb:KR3k0013_WYG_312-26a>¶
繕造兵甲州縣役使十倍軍機官私不矜期之必取枷¶
棒之下痛切肌膚事迫情危不循禮義愁苦之地不樂¶
其生有利則歸且圖賖死此乃君子之媿辱小人之常¶
行人猶水也壅之則為泉疏之則為川通塞隨流豈有¶
常性借以唐朝為喻殷監不遥河北河南時有恭陵之¶
役主司逼迫操切不准程一瓦石亂投一時逃散豈不以¶
力窮則怨不畏刑書民之至愚皆如此類幸蒙唐朝見捨¶
今為大周淳人向無矜恕之恩安有自新之路昔董卓¶
<pb:KR3k0013_WYG_312-26b>¶
之亂神器播遷及卓被誅部曲無赦事窮變起毒害生¶
人京室丘墟化為禾黍此繇恩不普洽失在機先臣一¶
讀此書未嘗不廢卷嘆息今以負罪之伍必不在家露¶
宿草行濳竄山澤赦之則出不赦則狂山東羣盗縁兹¶
聚結臣以邊塵蹔起不足為憂中夏不安以此為事臣¶
聞持大國者不可以小道理事廣者不可以細分人主¶
恢𢎞不拘常法罪之則衆情恐懼恕之則反側自安伏¶
願曲赦河北諸州一無所問自然人神通暢率土歡心¶
<pb:KR3k0013_WYG_312-27a>¶
諸軍凱旋得以無擾從之¶
　¶
　¶
　¶
　¶
　¶
　¶
　¶
<pb:KR3k0013_WYG_312-27b>¶
　¶
　¶
　¶
　¶
　¶
　¶
　¶
　册府元龜卷三百十二¶
