# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:27.637413
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百九十一
<pb:KR3k0013_WYG_691-1a>¶
欽定四庫全書¶
　冊府元龜卷六百九十一　宋　王欽若等　撰¶
　　牧守部¶
　　　智畧¶
夫鈎深致逺表微達變之謂智臨事制宜經物成務之¶
謂畧盖君子之所以熙民志而賛邦治何莫繇斯道也¶
若乃膺長人之寄總連城之政兵農之衆條教所出禮¶
俗之化風軌攸繫由漢而下良吏接武乃有材謀兼蘊¶
<pb:KR3k0013_WYG_691-1b>¶
幾神獨炤設計䇿以屏寇盗推恩信而懐戎旅撫御夷¶
落而威惠式孚招輯氓庶而流徙来復興利以竭地力¶
備患以謹天戒式遏邊圉而保障増固居守京邑而輦¶
轂以清斯皆負兼濟之用得馭衆之術真王國之傑俊¶
者哉¶
漢龔遂宣帝時為渤海郡太守渤海左右郡嵗饑盗賊¶
並起郡聞新太守至發兵以迎遂皆遣還移書勅屬縣¶
悉罷逐捕盗賊吏諸持鉏鈎田噐者皆為良民吏毋得¶
<pb:KR3k0013_WYG_691-2a>¶
問持兵者廼為賊遂單車獨行至府郡中翕然盗賊亦¶
皆罷渤海又多劫畧相隨聞遂教令即時解散棄兵弩¶
而持鈎鉏盗賊於是悉平¶
孫寳為諫議大夫成帝鴻嘉中廣漢羣盗起選為益州¶
刺史廣漢太守扈商者大司馬車騎將軍王音娣子軟¶
弱不任職寳至部親入山谷諭告羣盗非本造意渠率¶
皆得悔過自出(渠大/也)遣歸田里自劾矯制(擅放盗歸/故云矯制)¶
後漢王閎更始遣為瑯琊太守郡人張步聚衆據本郡¶
<pb:KR3k0013_WYG_691-2b>¶
閎為檄曉諭吏人降得贛榆等六縣収兵數千人與歩¶
戰不勝歩拓地寖廣甲兵日盛閎懼兵衆散乃詣歩相¶
見欲誘以義方歩大陳兵引閎怒曰歩有何過君前見¶
攻之甚乎閎按劍曰太守奉朝命而文公擁兵相拒(文/公)¶
(張步/字)閎攻賊耳何謂甚耶步黙然良久離席跪謝陳樂¶
獻酒待以上賔之禮令閎關掌郡事(關通/也)¶
竇融為張掖屬國都尉既到撫結雄傑懐輯羌虜甚得¶
其懽心河西翕然歸之是時酒泉太守梁統金城太守¶
<pb:KR3k0013_WYG_691-3a>¶
厙鈞(厙姓即倉月㫖後也今羌中/有姓厙音舎云承鈞之後)張掖都尉史苞(苞字/叔文)¶
(茂陵/人)酒泉都尉竺曾燉煌都尉辛彤並州郡英俊融皆¶
與為厚善及更始敗融與梁統等計議曰今天下擾亂¶
未知所歸河西斗絶在羌胡中不同心戮力則不能自¶
守權均力齊難以相率當推一人為大將軍共全五郡¶
觀時變動議計定而各謙譲咸以融世任河西為吏人¶
所敬向乃推融行河西郡將軍事是時威武太守馬期¶
張掖太守任冲並孤立無黨乃共移書告示之二人即¶
<pb:KR3k0013_WYG_691-3b>¶
解印綬去於是以梁統為武威太守史苞為張掖太守¶
竺曾為酒泉太守辛彤為燉煌太守厙鈞為金城太守¶
後隗囂兵寇安定光武將自西征之先戒竇融期㑹遇¶
雨道斷且囂兵已退乃止融至姑臧被詔罷歸融恐大¶
兵遂久不出乃上書曰隗囂聞車駕將西臣融東下士¶
衆騷動計且不戰囂將髙峻之屬皆欲逢迎大車後聞¶
兵罷峻等復疑囂揚言東方有變西州豪傑遂復附從¶
囂入引公孫述令守突門臣融孤弱介在其間雖承威¶
<pb:KR3k0013_WYG_691-4a>¶
靈宜速救助國家當其前臣融促其後緩急迭用首尾¶
相資囂執排迮不得進退此必破也若兵不早進久生¶
持疑則外長寇仇内示困弱復令讒邪得有因緣臣竊¶
憂之惟陛下哀矜帝深美之¶
鮑永為魯郡太守時董憲别帥彭豐虞休皮常等各千¶
餘人稱將軍不肯下頃之孔子闕里無故荆棘自除從¶
講堂至于里門永異之謂府丞及魯令曰方今危急而¶
闕里自開斯豈夫子欲令太守行禮助吾誅無道耶乃¶
<pb:KR3k0013_WYG_691-4b>¶
㑹人衆修鄉射之里請豐等共㑹觀視欲因此擒之豐¶
等亦欲殺永乃持牛酒勞饗而潜挾兵器永覺之手格¶
殺豐等禽破黨與光武嘉其畧封為關内侯¶
魏梁習為太祖西曹屬漢土新附習以别部司馬領并¶
州刺史時承髙幹荒亂之餘胡狄在界張雄䟦扈吏民¶
亡叛入其部落兵家擁衆作為寇害更相扇動往往棊¶
跱習到官誘諭招納皆禮召其豪右稍稍薦舉使詣幕¶
府豪右已盡乃次發諸丁彊以為義從又因大軍出征¶
<pb:KR3k0013_WYG_691-5a>¶
分請以為勇力吏兵已去之後稍移其家前後送鄴凡¶
數萬口其不從命者興兵致討斬首千數降附者萬計¶
單于恭順名王稽顙部曲服事供職同于編户邊境肅¶
清百姓布野勤勸農桑鮮卑大人盲延常為州所畏而¶
一旦將其部落五千餘騎詣習求互市習念不聽則恐¶
其怨若聽到州下又恐為所畧于是乃許之往與㑹空¶
城中交市遂勅郡縣自將治中以下軍往就之市易未¶
畢市吏収縛一胡延騎皆驚上馬彎弓圍習數重吏民¶
<pb:KR3k0013_WYG_691-5b>¶
惶怖不知所施習乃徐呼市吏問縛胡意而胡實侵犯¶
人習乃使譯呼延延到習責延曰汝胡自犯法吏不侵¶
汝汝何為使諸騎驚駭耶遂斬之餘胡破膽不敢動是¶
後無寇虜至太祖拔漢中諸軍還到長安因留騎督太¶
原烏丸王魯昔使屯咸陽以備蘆水昔有愛妻住在晉¶
陽昔既思之又恐遂不得歸乃以其部五百騎叛還并¶
州留其餘騎置山谷間而單騎獨入晉陽盗取其妻已¶
出城州郡乃覺吏民又畏習善射不敢追昔乃令從事¶
<pb:KR3k0013_WYG_691-6a>¶
張景募鮮卑使逐昔昔馬負其妻重騎行遲未及與其¶
衆合而為鮮卑所射死始太祖聞昔叛恐其為亂於北¶
邊㑹聞已殺之大喜以習前後有䇿畧封為關内侯¶
裴潛為太祖倉曹屬時代郡大亂以潛為代郡太守烏¶
丸王及其大人凡三人各自稱單于専制郡事前太守¶
莫能治正太祖欲授潛精兵以鎮討之潛辭曰代郡户¶
口殷衆士馬控弦動有萬數單于自知放横日久内不¶
自安今多將兵往必懼而拒境少將則不見憚宜以計¶
<pb:KR3k0013_WYG_691-6b>¶
謀圖之不可以兵威迫也遂單車之郡單于驚喜潛撫¶
之以静單于以下脱帽稽顙悉還前後所畧婦女器械¶
財物潛案諸郡中大吏與單于為表裏者郝溫郭端等¶
十餘人北邊大震百姓歸心¶
杜畿代王邑為河東太守而髙幹舉并州反河東人衞¶
固范先外以請邑為名而内實與幹通謀太祖遣夏侯¶
惇討之未至荀彧謂畿曰宜須大兵畿曰河東有三萬¶
户非皆欲為亂也今兵迫之急欲為善者無主必懼而¶
<pb:KR3k0013_WYG_691-7a>¶
聽于固固等勢専必以死戰討之不勝四隣應之天下¶
之變未息也討之而勝是殘一郡之民也且固等未顯¶
絶王命外以請故君為名必不害新君吾單車直往出¶
其不意固為人多計而無斷必偽受吾吾得居郡一月¶
以計縻之足矣遂詭道從郖津渡(郖音/豆)范先欲殺畿以¶
威衆且觀畿去就於門下斬殺主簿已下三十餘人畿¶
舉動自若於是固曰殺之無損徒有惡名且制之在我¶
遂奉之畿謂衞固范先曰衞范河東之望也吾仰成而¶
<pb:KR3k0013_WYG_691-7b>¶
已然君臣有定議成敗同之大事當共平議以固為都¶
督行承事領功曺將校吏兵三千餘人皆范先督之固¶
等喜雖陽事畿不以為意固欲大發兵畿患之説固曰¶
夫欲為非常之事不可動衆心今大發兵衆必擾不如¶
徐以貲募兵固以為然從之遂為貲調發十日乃定諸¶
將貪多應募而少遣兵又入諭固等曰人情顧家諸將¶
掾史可分遣休息緩急召之不難固等惡逆衆心又從¶
之於是善人在外隂為巳援惡人分散各還其家則衆¶
<pb:KR3k0013_WYG_691-8a>¶
離矣㑹白騎攻東垣髙幹入濩澤上黨諸縣殺長吏𢎞¶
農執郡守固等密調兵未至畿知諸縣附已因出單將¶
數十騎赴張辟拒守吏民多舉城助畿者比數十日得¶
四千餘人固等與髙幹張晟共攻畿不下畧諸縣無所¶
得㑹大兵至幹晟敗固等伏誅其餘黨皆赦之使復其¶
居業¶
牽招為鴈門太守郡在邊陲雖有候望之備而寇鈔不¶
斷招既教民戰陣又表復烏丸五百餘家租調使備鞌¶
<pb:KR3k0013_WYG_691-8b>¶
馬逺遣偵候虜每犯塞勒兵逆擊来輙摧破於是吏民¶
膽氣日鋭荒野無虞又搆間離散使虜更相猜疑鮮卑¶
大人歩度根泄歸泥等與軻比能為隙將部落三萬餘¶
家諸郡附塞勅令還擊比能殺比能弟苴羅侯及叛烏¶
丸歸義侯王同王寄等大結仇怨是以招自出率將歸¶
泥等討比能於雲中故郡大破之招通河西鮮卑附頭¶
等七有餘萬家繕治陘北故上館城置屯戍以鎮内外¶
夷虜大恐莫不歸心諸亡叛雖親戚不敢藏匿咸悉収¶
<pb:KR3k0013_WYG_691-9a>¶
送于是野居晏閉寇賊静息¶
趙儼為扶風太守時被書差千二百兵往助漢中守使¶
平難將軍殷署督送之行者卒與室家别皆有憂色署¶
發後一日儼慮其有變乃自追至斜谷人人慰勞又深¶
戒署還宿雍州刺史張既舎署軍復前四十里兵果叛¶
亂未知署吉凶而儼自随歩騎百五十人皆與叛者同¶
部曲或婚姻得此問各驚被甲持兵不復自安儼欲還¶
既等以為今本營黨已擾亂一身赴之無益可須定問¶
<pb:KR3k0013_WYG_691-9b>¶
儼曰雖疑本營與叛者同謀要當聞行者變乃發之又¶
有欲善不能自定宜及猶豫促撫寜之且為之元帥既¶
不能安輯身受禍難命也遂去行三十里止放馬息盡¶
呼所從人喻以成敗慰勞懇切皆慷慨曰生死當随䕶¶
軍不敢有二前到諸營各召料簡諸姦結叛者八百餘¶
人散在原野惟取其造謀魁率治之餘一不問郡縣所¶
収送皆放遣乃即相率還降儼密白宜遣將詣大營請¶
舊兵鎮守關中太祖遣將軍劉柱將二千人當須到乃¶
<pb:KR3k0013_WYG_691-10a>¶
發遣而事露諸營大駭不可安喻儼謂諸將曰舊兵既¶
少東兵未到是以諸營圖為邪謀若或成變為難不測¶
因其狐疑當令早决遂宣言當差召新兵之溫厚者千¶
人鎮守關中其餘悉遣東便見主者内諸營兵籍案累¶
重立差别之留者意定與儼同心其當去者亦不敢動¶
儼一日盡遣上道因所留千人分布羅落之東兵尋至¶
乃復脅喻并徙千人令相及共東凡所全致二萬餘口¶
王觀字偉臺為涿郡太守涿北接鮮卑數有寇盜觀令¶
<pb:KR3k0013_WYG_691-10b>¶
邊民十家已上屯居築京候時或有不願者觀乃假遣¶
朝吏使歸助子弟不與期㑹但勅事訖各還於是吏民¶
相率不督自勸旬日之中一時俱成守禦有&KR0640;寇鈔以¶
息¶
孫禮為滎陽都尉魯山中賊數百人保固險阻為民作¶
害乃徙禮為魯相禮至官出俸榖發吏民募首級招納¶
降附使還為間應時平泰¶
胡質為東征將軍假節都督青徐諸軍事廣農積穀有¶
<pb:KR3k0013_WYG_691-11a>¶
兼年之儲置東征臺且佃且守又通渠諸郡利舟楫嚴¶
設備以待敵海邊無事¶
吳殷扎為零陵太守言於大帝曰今天棄曹氏喪誅累¶
見分争之際而幼童蒞事陛下身自御戎取亂侮亡宜¶
滌荆揚之地舉彊羸之數使彊者執㦸羸者轉運西命¶
益州軍於隴右授諸葛瑾朱然大衆指事㐮陽陸遜朱¶
桓别征夀春大駕入淮陽歴青徐㐮陽夀春困于受敵¶
長安以西務對蜀軍許雒之衆勢必分歴犄角瓦解民¶
<pb:KR3k0013_WYG_691-11b>¶
必内應將帥對向或失便宜一軍敗績則三軍離心便¶
當秣馬脂車陵蹈城邑乘勝逐北以定華夏若不悉軍¶
動衆循前輕舉則不足大用易於屢退民痛威消時往¶
力竭非出兵之䇿也帝弗能用¶
諸葛恪為撫越將軍領丹陽太守時山賊未平恪到府¶
乃移書四部屬城長吏令各保其疆界明立部伍其從¶
化平民悉令屯居乃分内諸將羅兵幽阻但繕藩籬不¶
與交鋒候其穀稼將熟輙縱兵芟刈使無遺種舊穀既¶
<pb:KR3k0013_WYG_691-12a>¶
盡新田不収平民屯居畧無所入於是山民饑窮漸出¶
降首恪乃復勅下曰山民去惡從善皆當撫慰徙出外¶
縣不得嫌疑有所執拘越陽長胡伉得降民周遺遺舊¶
惡民困迫暫出内圖叛逆伉縳送府恪以伉違教斬以¶
徇以狀表上民聞伉坐執人被戮知官惟欲出之而已¶
於是老幼相擕而出嵗期人數皆如本規恪自領萬餘¶
人分給諸將大帝嘉其功拜恪威北將軍封都鄉侯¶
晉杜預為荆州刺史咸寜三年詔曰今年霖雨過差又¶
<pb:KR3k0013_WYG_691-12b>¶
有䖝災潁州襄城自春以来畧不下種深以為慮主者¶
何以為百姓計促處當之預上疏曰臣竊思惟今者水¶
災東南特劇非但五稼不収居業并損下田所在停汙¶
髙地皆多磽瘠此即百姓困窮方在来年雖詔書切告¶
長吏二千石為之設計而不廓開大制定其趣舍之宜¶
恐徒文具所益盖薄當今秋夏蔬食之時而百姓已有¶
不贍前至冬春野無青草則必指仰官穀以為生命此¶
乃一方之大事不可不預為思慮者也臣愚謂既以水¶
<pb:KR3k0013_WYG_691-13a>¶
為困當恃魚菜螺蜯而洪波汎濫貧弱者終不能得今¶
者宜大壊兖豫州東界諸陂随其所歸而宣導之交令¶
饑者盡得水産之饒百姓不出境界之内旦暮野食此¶
目下日給之益也水去之後填淤之田畝収數鍾至春¶
大種五穀五穀必豐此又明年益也臣前啟典牧種牛¶
不供耕駕至于老不穿鼻者無益於用而徒有吏士穀¶
草之費嵗送任駕者甚少尚復不調習宜大出賣以易¶
穀及為賞直詔曰孳育之物不宜咸散事遂停寢問王¶
<pb:KR3k0013_WYG_691-13b>¶
者今典虞右典牧種産牛大小相通有四萬五千餘頭¶
苟不益世用頭數雖多其費日廣古者匹馬邱牛居則¶
以耕出則以戰非如猪羊類也今徒養宜用之牛終為¶
無用之費甚失事宜東南以水田為業今無牛犢今既¶
壊陂可分種牛三萬五千頭以付二州將吏士庶使及¶
春耕穀登之後頭責二百斛是為化無用之費得運水¶
次成穀七百萬斛此又數年後之益也加以百姓降邱¶
宅土將来公私之饒乃不可計其所留好種萬頭可即¶
<pb:KR3k0013_WYG_691-14a>¶
令右典牧都尉官屬養之人多畜少可並佃牧地明其¶
考課此又三魏近甸嵗當復入數千萬斛穀牛又皆當¶
調習動可駕用皆今日之可全者也預又言諸欲修水¶
田者皆以火耕水耨為便非不爾也然此事施於新田¶
草莱與百姓居相絶離者耳往者東南草創人稀故得¶
火田之利自頃户口日增而坡堨嵗决良田變生蒲葦¶
人居沮澤之際水陸失宜放牧絶種樹木立枯皆陂之¶
害也陂多則土薄水淺潦不下潤故每有水雨輙復横¶
<pb:KR3k0013_WYG_691-14b>¶
流延及陸田言者不思其故因云此土不可陸種臣計¶
漢之户口以驗今之陂處皆陸業也其或有舊陂舊堨¶
則堅完修固非今所謂當為人害者也臣前見尚書胡¶
威啟宜壞坡其言懇至臣中者又見宋侯相應遵上便¶
宜求壞泗坡徙運道時下都督度支共處當各㨿所見¶
不從遵言臣案遵上事運道東詣夀春有舊渠可不繇¶
泗陂泗陂在遵地界壞地凡三千餘頃傷敗成業遵縣¶
領應佃二千六百口可謂至少而猶患地狹不足肆力¶
<pb:KR3k0013_WYG_691-15a>¶
此皆水之為害也當所共恤而都督度支方復執異非¶
所見之難直以不同害理也人心所見既不同利害之¶
情又有異軍家之與郡縣士大夫之與百姓其意莫有¶
同者此皆偏其利以忘其害者也此理之所以未盡而¶
事之所以多患也臣又案豫州界二度支所領佃者州¶
郡大軍雜士凡用水田七千五百餘頃耳計三年之儲¶
不過二萬餘頃以常理言之無為多積無用之水况於¶
今者水潦分溢大為災害臣以為與其失當寜㵼之不¶
<pb:KR3k0013_WYG_691-15b>¶
畜宜發明詔勅刺史二千石其漢氏舊陂舊堨及山谷¶
私家小陂皆當修繕以積水其諸魏氏以来所造立及¶
諸因雨決溢蒲葦馬腹陂之類皆決瀝之長吏二千石¶
躬親勸功諸食力之人並一時附功令比及水凍得粗¶
枯涸其所修功食之人皆以俾之其舊陂堨溝渠當有¶
所補塞者皆尋求微跡一如漢時故事預為部分列上¶
須冬東南休兵交代各留一月以佐之夫川瀆有常流¶
地形有定體漢氏居人數多猶以無患今因其所患而¶
<pb:KR3k0013_WYG_691-16a>¶
宣寫之跡古事以明近大理顯然可坐論而得臣不勝¶
愚意切謂最是今日之實益也朝廷從之¶
陶侃為江夏太守鷹揚將軍陳敏遣其弟恢来寇武昌¶
侃與諸軍并力拒恢乃以運船為戰艦或言不可侃曰¶
用官物討官賊但須列上有本末耳於是擊恢所向必¶
破¶
宋申怙為濟南太守時又遷換諸郡守怙上表曰伏惟¶
朝恩當加臣濟南太守仰惟優㫖荒心散越臣殃咎之¶
<pb:KR3k0013_WYG_691-16b>¶
餘遭蒙踰沗寵私罔已復兼今授豈其愚迷所能上答¶
臣近至止即履行所統究其形宜河濟之間應置戍扞¶
其中四處急須修立瓮口故城又是要所宜移太原委¶
以邊事緣山諸邏並得除省防衞綏懐利便非一吕綽¶
誠効益著深同臣意百姓聞者咸皆附悦急有廻異二¶
三求宜且房紹之蒞郡經年君民粗狎改以帶臣有舊¶
事逺牽太原於民為苦而瓮口之計復成义牙人情非¶
樂容有不安疆場威刑患不開廣若得依先處分公私¶
<pb:KR3k0013_WYG_691-17a>¶
允緝帝從之¶
顔竣為丹陽尹時嵗旱民饑竣上言禁餳一月息米近¶
萬斛¶
南齊王𤣥邈為梁南秦二州刺史兄弟同時為方伯髙¶
帝建元初亡命李鳥奴作亂梁部𤣥邈使人偽降鳥奴¶
告之曰王使君兵弱擕愛妾二人已去矣鳥奴盡輕兵¶
襲州城𤣥邈竒兵破之帝聞之曰𤣥邈果不負吾¶
夏侯詳為新興太守便道先到江陽時始安王遥光稱¶
<pb:KR3k0013_WYG_691-17b>¶
兵京邑南康王長吏蕭頴胄並未至中兵叅軍劉山陽¶
先在州山陽副潘紹欲謀作亂詳偽呼紹議事即於城¶
門斬之州府乃安¶
栁慶逺字文和為魏興太守郡遭暴水流漂居民吏請¶
徙民祀城慶逺曰天降雨水豈城之所知吾聞江河長¶
不可三日斯亦何慮命築土而已俄而水過百姓服之¶
梁張齊為巴西梓潼二郡太守巴西郡居益州之半又¶
當東道衝要刺史經過軍府逺渉多饋遺齊緣路聚糧¶
<pb:KR3k0013_WYG_691-18a>¶
食種蔬菜行者皆取給焉其能濟辦多此數也¶
後魏于栗磾明元時為豫州刺史帝南幸盟津謂栗磾¶
曰河可橋乎栗磾曰杜預造橋遺事可想乃編次大船¶
搆橋於治坂六軍既濟帝深歎美之¶
南安王禎孝文初拜南豫州刺史大胡山蠻時鈔掠前¶
後守牧多覊縻而已禎乃召新蔡襄城蠻首使之觀射¶
先選左右能射者二十餘人禎自發數箭皆中然後命¶
左右以次而射先出一囚犯死罪者使叅射限命不中¶
<pb:KR3k0013_WYG_691-18b>¶
禎即責而斬之蠻魁等伏強畏威相視股慄又預教左¶
右取死囚四十人皆着蠻衣云是鈔賊禎乃臨坐偽舉¶
目瞻天微風有動禎謂蠻曰風氣少暴似有鈔賊入境¶
不過十人當在西南五十里許即命騎追掩果縳送十¶
人禎告諸蠻曰爾鄉里作賊如此合死不蠻等即叩頭¶
曰合萬死禎即斬之因慰喻遣還自是境無暴掠¶
茍頽為司空孝文大駕行幸三州頽留守京師沙門法¶
秀謀反頽率禁兵収掩畢獲内外晏然駕還飲至文明¶
<pb:KR3k0013_WYG_691-19a>¶
太后曰當爾之日卿若持疑不即収捕處分失所則事¶
成不測矣今京畿不擾宗社獲安者實卿之功也¶
于烈孝文末為散騎常侍時齊將陳顯達寇馬圏帝親¶
征之以烈為留守及彭城王勰稱詔召宣武㑹駕魯陽¶
以烈留守之重密報以孝文凶問烈處分行留神色無¶
變後遷車騎大將軍太尉咸陽王禧友謀反武興王楊¶
集始馳于北邙以告時宣武從禽於野左右分散直衞¶
無㡬倉卒之際莫知計之所出乃勅烈子忠馳視虛實¶
<pb:KR3k0013_WYG_691-19b>¶
烈時留守已處處有備因忠奏曰臣雖朽邁心力猶可¶
此等猖狂不足為慮願緩蹕徐還以安物望帝聞之甚¶
以慰悦¶
李彦宣武時為徐州刺史延昌二年夏大霖雨川瀆皆¶
溢彦相水陸形勢随便疏通得無淹潰之害朝廷嘉之¶
頻詔勞勉¶
北齊潘樂為東雍州刺史神武嘗議欲廢州樂以為東¶
雍地界山河境連胡蜀形勝之㑹不可棄遂如故¶
<pb:KR3k0013_WYG_691-20a>¶
楊津為岐州刺史有武功民齎絹三疋去城十里為賊¶
所劫時有使者馳驛而被劫人因以告之使者到州以¶
狀白津津乃下教云有人着某色衣乗某色馬在城東¶
十里被劫不知姓名若有家人可速収視有一老母行¶
出而哭云是巳子於是遣騎追収并絹俱獲自是合境¶
畏服¶
祖珽為徐州刺史至州㑹有陳寇百姓多反珽不開城¶
門守陴者皆令下城静坐街巷禁斷人行雞犬不聽鳴¶
<pb:KR3k0013_WYG_691-20b>¶
吠賊無所聞見者不測所以或聞人走空城不設警&KR0640;¶
珽忽然令大呌鼓譟聒天賊大驚登時走散後復結陳¶
向城珽乘馬自出令録事叅軍王君植率兵馬乃親臨¶
戰賊先聞其盲謂為不能抗拒忽見親在戎行彎弧從¶
鏑相與驚怪畏之而罷¶
李愍為南荆州刺史當州大都督此州自孝昌以来舊¶
路斷絶前後刺史皆從間道始得達州愍勒部曲數千¶
人徑向懸弧從比湯舊道且戰且前三百餘里所經之¶
<pb:KR3k0013_WYG_691-21a>¶
處即立郵亭蠻酋大服¶
後周崔猷西魏大統中為浙州刺史侯景據河南歸欵¶
行臺王思政赴之太祖與思政書曰崔猷智畧明贍有¶
應變之才若有所疑宜與量其可不思政初頓兵襄城¶
後於潁川為行臺并致書于猷猷書曰襄城控帶京洛¶
實當今之要地如有動静易相應接者也¶
潁川既叱諌官出者數四時中外屬望大寮三數人廷¶
辨其事僕射竇易直曰人臣無將將而必誅聞者愕然¶
<pb:KR3k0013_WYG_691-21b>¶
惟京兆尹崔琯大理卿王正雅連上疏請出内獄且曰¶
王師文未獲即獄未具請出豆盧者與申錫同付外廷¶
勘當人情翕然推重初議申錫抵死顧物論不可又將¶
殺于嶺表帝終悟外廷之言乃有開州之命初申錫既¶
被罪怡然不以為意自中書歸私第止于外㕔素服以¶
俟命妻出謂之曰公為宰相人臣位極於此何負天子¶
反乎申錫對曰吾自書生被厚恩擢相位不能鋤去姦¶
亂反為所羅網夫人察申錫豈反者乎因相與泣數行¶
<pb:KR3k0013_WYG_691-22a>¶
下申錫至自居内廷及為宰相以時風侈靡居要位者¶
尤取納不顧風俗不暇更方逺古且與貞觀時甚相背¶
矣申錫至此約身謹潔尤以公廉為己任四方問遺悉¶
無受者既被罪為有司騐劾多獲其四方収領所還問¶
遺之状朝野為之歎息丁未詔曰朕以菲徳奉兹丕搆¶
雖處恭修已不敢暇逸而誠意格物未能𢎞敷遂使姦¶
兇懐非覬之端藩同日生日言貌有貴相在陳世已據¶
南海平陳後文帝因而撫之即拜安州刺史然驕倨恃¶
<pb:KR3k0013_WYG_691-22b>¶
險未嘗叅謁熙手書諭之申以交友之分其母有疾熙¶
復遺以藥猛力感之詣府謁不敢為非¶
李詢為司衞上士武帝建徳三年幸雲陽宫委以留府¶
事衞王直作亂焚肅章門詢於内益火故賊不敢入帝¶
聞而善之¶
隋梁睿周末為益州總管威振西州夷獠歸附惟南寧¶
酋帥爨震恃逺不賔時髙祖總百揆睿上疏曰竊以逺¶
撫長駕王者令圖易俗移風有國常典寜州漢氏牂牁¶
<pb:KR3k0013_WYG_691-23a>¶
之地近代以来分置興古雲南建寜朱提四郡户口殷¶
衆金寳富饒二河有駿馬明珠益寧出鹽井犀角晉太¶
始七年以益州曠逺分置寜州至偽梁置南寜州刺史¶
徐文盛被湘東徵赴荆州屬東夏尚阻未遑逺畧土民¶
爨瓚遂竊據一方國家遥授刺史其子震相承至今而¶
震臣禮多虧貢賦不入每年獻不過數十匹馬其處去¶
益路止一千朱提北境即與戎州接界今聞彼民苦其¶
苛政思被皇風伏惟大丞相禆贊聖朝寜濟區宇繼後¶
<pb:KR3k0013_WYG_691-23b>¶
光前方埀萬代闢土服逺今正其時幸因平蜀士衆不¶
煩重興師旅壓獠既訖即請畧定南寜自瀘戎以東軍¶
糧須給過此即于蠻夷徵税以供兵馬其寜州朱提雲¶
南西爨並置總管州縣計彼熟變租調足供城防倉儲¶
一則以肅蠻夷一則禆益軍國今謹件南寜州郡縣及¶
事意如别有大都督杜神敬昔曽使彼俱所諳練今并¶
送往書未答又請曰竊以柔逺能邇著自前經拓土開¶
疆王者所務南寜州漢世牂牁之郡其地沃壌多是漢¶
<pb:KR3k0013_WYG_691-24a>¶
民既饒寳物又出名馬今若往取仍置州郡一則逺振¶
威名二則有益軍國其處與交廣相接路乃非通漢世¶
開此本為討越之計伐復之日復是一機以此商量决¶
謂須取髙祖深納之然以天下初定恐民心不安未之¶
許後竟遣史萬嵗討平之並自睿之䇿也¶
唐敬暉為衞州刺史時河北新有突厥之寇方秋而修¶
城不輟暉下車謂曰金湯非粟而不守豈有棄収穫而¶
繕城郭哉悉令罷散繇是吏人感悦¶
<pb:KR3k0013_WYG_691-24b>¶
王方翼為夏州都督屬牛役無以營農方翼造人耕之¶
法施關鍵使人推之百姓賴焉¶
王翃為河中少尹節度留後有悍將凌正者横猾擾軍¶
政因約夜鼓譟斬關以逐翃有告翃者乃縮夜漏數刻¶
以差其期賊驚而遁遂戮其首亂者¶
康日知為趙州刺史㑹成徳軍節度使李寳臣卒其子¶
惟岳謀有父位令兵馬使王武俊統衆擊日知日知遣¶
使謂武俊曰惟岳孱而無謀何足同反我城堅衆一未¶
<pb:KR3k0013_WYG_691-25a>¶
可以嵗月下之且惟岳恃田悦為援前嵗悦之丁男甲¶
卒塗地於邢州城下猶不能䧟况此城乎復紿為手詔¶
招武俊武俊信之遂倒兵入鎮州殺惟岳¶
李承建中初為襄陽節度時李希烈雖歸蔡州留守將¶
校等於襄州守當所掠得財帛什器等繇是使使襄漢¶
往来不絶承亦使腹心臧叔雅往来許蔡厚結希烈腹¶
心周曾王蚡姚憺等及曾謀殺希烈以衆歸朝多承首¶
建謀也累賜密詔褒美之¶
<pb:KR3k0013_WYG_691-25b>¶
劉怦為涿州刺史居數年朱淊將兵討田承嗣奏署怦¶
領留府寛緩得衆心時李寳臣為田承嗣間説與之通¶
謀承嗣又以滄州與寳臣乃以兵劫朱淊于瓦橋淊脱¶
身走乘勝欲襲取幽州怦設方畧鎮撫寳臣不敢進以¶
功加御史中丞自是淊每將兵皆以怦為守¶
韋臯為鳳翔判官權知隴州營田留後徳宗幸奉天鳳¶
翔兵馬使李楚琳殺張鎰以府城叛歸於朱泚隴州刺¶
史郝通奔於楚琳先是朱泚自范陽入朝以甲士随因¶
<pb:KR3k0013_WYG_691-26a>¶
為鳳翔節度故隴州有盧龍之卒五百人而牛雲光為¶
之將雲光素事泚泚既以兵圍奉天雲光因稱疾請臯¶
為帥將謀亂擒臯以赴泚臯將翟曄知之白臯雲光知¶
事洩遂率其兵以奔泚及汧陽遇泚之家僮蘇玉將使¶
于臯所蘇玉因請雲光曰太尉既為天子矣今使我持¶
詔以韋臯為御史中丞君可領兵士疾返韋臯若承命¶
即吾人矣如不受彼圖之無不濟矣乃反旗疾趨隴州¶
臯迎勞之先納蘇玉受其命乃問雲光曰始不告而去¶
<pb:KR3k0013_WYG_691-26b>¶
今又来者何雲光曰前未知公心故前去今公既受新¶
天子命則復来願與公合力立功同生死耳臯應曰大¶
使苟不懐詐請納器甲使城中人無所疑衆乃可入雲¶
光以書生視臯且以為信然乃併戈甲臯即受之乃納¶
其衆明日臯伏兵宴雲光蘇玉并陳牛酒犒其卒即就¶
坐殺其卒斬雲光蘇玉首以殉¶
劉昌裔為陳州刺史貞元十六年韓全義討蔡州敗於¶
溵水諸道兵皆走保陳州求舎昌裔登城謂曰天子命¶
<pb:KR3k0013_WYG_691-27a>¶
公討蔡州今乃来陳州義不敢納請舎城外已而從千¶
騎入全義營持牛酒勞軍全義不自意驚喜歎服¶
郗士美為鄂州觀察使貞元末安黄節度使伊慎来朝¶
其子宥主留事朝廷未能去㑹宥母卒於京師宥貪其¶
土不發喪士美命從事託他故過其境宥果迎之告以¶
凶問先備宥監即日遣之¶
呂元膺為東郡留守畿汝防禦使時朝廷方討淮西鄆¶
賊李師道遣將率兇徒數十人伏雒陽邸潛結嵩山羣¶
<pb:KR3k0013_WYG_691-27b>¶
盗欲焚劫雒陽屠衣冠以撓朝廷計指日將發㑹有告¶
者元膺發留守兵捕之賊黨白晝持滿斬關而去雒人¶
震恐河南府門往往晝閉留守兵殘弱不可倚而元膺¶
坐皇城自若以故居人稍安後數日得賊于嵩山斬之¶
桺公綽為襄州刺史山南東道節度使行部至鄧縣二¶
吏犯法一贓賄一舞文縣令以公綽守法必殺贓吏獄¶
具判之曰贓吏犯法法在姦吏壞法法亡誅舞文者¶
漢趙在禮為晉昌節度使在郡有飛蝗為害在禮使北¶
<pb:KR3k0013_WYG_691-28a>¶
户張幡幟鳴鼙皷蝗皆越境而去人亦服其智焉¶
　¶
　¶
　¶
　¶
　¶
　¶
　¶
<pb:KR3k0013_WYG_691-28b>¶
　¶
　¶
　¶
　¶
　¶
　¶
　¶
　冊府元龜卷六百九十一¶
