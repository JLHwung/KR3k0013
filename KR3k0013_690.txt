# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:27.585131
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六百九十
<pb:KR3k0013_WYG_690-1a>¶
欽定四庫全書¶
　册府元龜卷六百九十　　宋　王欽若等　撰¶
　　牧守部¶
　　　强眀¶
古者列爵分土以封諸侯威福自専政令已出故俗既¶
易治民亦恭命秦氏而下罷侯置守地廣於曩日勢輕¶
於昔人至於抑兼并制豪猾評獄犴静鄉閭非强以立¶
威眀以鑒物則何以致尤異之治興謡誦之聲乎然則¶
<pb:KR3k0013_WYG_690-1b>¶
寬猛相濟韋弦在御乃有誡之於懦以苛為强防之在¶
闇用察為眀即古之循良異乎斯矣茍或强而不苛眀¶
而不察曲直立斷而輔以簡易情偽洞見而兼以仁恕¶
固可以三月而報政百年而勝殘焉¶
漢田廣眀為淮陽太守歳餘故城父令公孫勇與客胡¶
倩等謀反(倩音千/見反)倩詐稱光祿大夫從車騎數十言使¶
督盜賊止陳留𫝊舍太守謁見欲收取之廣眀覺知發¶
兵皆捕斬焉而公孫勇衣繡衣乘駟馬車至圍(陳留/縣名)圉¶
<pb:KR3k0013_WYG_690-2a>¶
使小史待之亦知其非是守尉魏不害與費嗇夫江徳¶
尉史蘇昌共收捕之¶
趙廣漢為京兆尹吏咸願為用僵仆無所避廣漢聰眀¶
皆知其能之所宜盡力與否其或負者輒先聞知風(風/讀)¶
(曰/諷)諭不改乃收捕之無所逃案之辠立具即時伏辜廣¶
漢為人强力天性精於吏職見吏民或不寢至旦尤善¶
為鉤距以得事情(鉤致也距閉也使對者無疑若不問/而自知衆罔覺所繇以閉其術為距)¶
(也/)鉤距者設欲知馬賈則先問狗(賈讀曰/價下同)已問羊又問¶
<pb:KR3k0013_WYG_690-2b>¶
牛然後及馬參伍其賈以類相凖則知馬之貴賤不失¶
實矣唯廣漢至精既行之它人效者莫能及郡中盜賊¶
閭里輕俠其根株窟穴所在及吏受請求銖兩之姦皆¶
知之廣漢嘗記召湖都亭長(為書記以召之若今/之下符追呼人也)湖都¶
亭長西至界上界上亭長戲曰至府為我多問趙君(多/厚)¶
(也言千萬/問訊也)亭長既至廣漢與問事畢謂曰界上亭長寄¶
聲謝我(謝告/也)何以不為致問亭長叩頭服實有之廣漢¶
因曰還為我謝界上亭長勉思職事有以自效京兆不¶
<pb:KR3k0013_WYG_690-3a>¶
忘卿厚意其發姦摘伏如神皆此類也長老以為自漢¶
興治京兆者莫能及時左馮翊右扶風皆治長安中犯¶
法者從迹喜過京兆界(從讀曰縱/喜許吏反)廣漢歎曰亂吾法者¶
常二輔也誠令廣漢得兼治之直差易耳¶
張敞為京兆尹為人敏疾賞罰分眀見惡輒取時時越¶
法縱舍有足大者(越法縱舍即/足大者也)其治京兆畧循趙廣漢¶
之迹方畧耳發伏禁姦不如廣漢然敞本治春秋以經¶
術自輔其政頗雜儒雅往往表賢顯善不醇用誅罰以¶
<pb:KR3k0013_WYG_690-3b>¶
此能自全竟免於刑戮京兆與京師長安中浩穰於三¶
輔尤為劇(浩大也穰盛也言人/衆之多也穰人掌反)郡國二千石以髙第入¶
守及為其久者不過三二年近者數月一歳輒毁傷失¶
名以罪過罷唯廣漢及敞任職敞為京兆朝廷每有大¶
議引古今處便宜公卿皆服天子數從之¶
田延年為河東太守選㧞尹翁歸等以參爪牙誅鉏豪¶
强姦邪不敢發以選入為大司農¶
尹翁歸為東海太守治郡眀察吏民賢不肖及姦邪罪¶
<pb:KR3k0013_WYG_690-4a>¶
名盡知之縣縣有記籍自聽其政(言決斷諸縣姦邪/之事不委令長)有¶
急名則少緩之吏民小解輒披籍(披有罪者籍/也解讀曰懈)縣縣收¶
取黠吏豪民案致其罪常至於死取人必於秋冬課吏¶
大㑹中及出行縣(於大㑹之中及行縣時/則收取罪人以警衆也)不以無事其¶
有所取也以一警百吏民皆服恐懼改行自新以髙第¶
入守右扶風選用亷平疾姦吏以為右職治如在東海¶
故迹姦邪罪名亦縣縣有名籍盜賊發其比伍中(比為/左右)¶
(相次者若/今伍保也)翁歸輒召其縣長吏曉示以姦黠主名敎使¶
<pb:KR3k0013_WYG_690-4b>¶
用類推迹盜賊所過抵(抵歸也所經過/及所歸投也)類常如翁歸言¶
無有遺脱¶
黄霸為頴川太守吏民見者語次尋繹(繹謂抽引/而出也)問他¶
陰伏以相參考嘗欲有所伺察擇長年亷吏遣行屬令¶
周密(屬戒也周密不泄/漏也屬之欲反)吏出不敢舍郵亭(止舍/也)食於道¶
傍鳥攫其肉(攫搏持/之也)民有欲詣府口言事者適見之霸¶
與語道此後日吏還謁霸霸見迎勞之曰甚苦食於道¶
傍乃為鳥所盜肉吏大驚以霸具知其起居所問毫釐¶
<pb:KR3k0013_WYG_690-5a>¶
不敢有所隠鰥寡孤獨有死無以塟者卿部書言霸具¶
為區處(區處謂分别/而處置也)某所大木可以為棺某所猪子可¶
以祭吏往皆如言其識事聰眀如此(識記也音/式二反)吏民不¶
知所出(不知其果/何術也)咸稱神眀姦人去入他郡盜賊日少¶
薛宣守左馮翊滿歳稱職為真始髙陵令楊湛櫟陽令¶
謝㳺皆貪猾不遜持郡短長前二千石數案不能竟(雖/每)¶
(案驗之不能/窮竟其事)及宣視事詣府謁宣設酒飯與相對接待¶
甚備已而陰求其罪贓具得所受取宣察湛有改節敬¶
<pb:KR3k0013_WYG_690-5b>¶
宣之效乃手自牒書條其姦贓(牒書為書/於簡牒也)封與湛曰吏¶
民條言君如牒或議以為疑於主守盜(法有主守盜/斷官錢自入)馮¶
翊敬重令又念十金法重不忍相暴章(依當時律條減/直十金則至重)¶
(罪/)故密以手書相曉欲君自圖進退可復申眉於後(申/眉)¶
(言無憂也且令自去職/不廢其後更為官者)即無其事復封還記為君分眀¶
之(記謂所與湛書也分眀為考問使知/清白也宣恐其匪諱即欲驗治之)湛自知罪贓皆¶
應記(與宣書/記相當)宣辭語温潤無傷害意湛即時解印綬付¶
吏為記謝宣終無怨言而櫟陽令㳺自以大儒有名輕¶
<pb:KR3k0013_WYG_690-6a>¶
宣宣獨移書顯責之曰告櫟陽令吏民言治行煩苛適¶
罰作使千人以上(適讀/曰謫)賊取錢財數十萬給為非法(言/歛)¶
(取錢物以供給/與造非法之用)賣買聽任富吏賈數不可知(賈讀/價)證驗¶
以眀白欲遣吏考案恐負舉者恥辱儒士(㳺本因薦舉/得官而身又)¶
(是儒者/故云)故使掾平鐫令(平掾之名鐫/謂琢鑿也)孔子曰陳力就列¶
不能者止令詳思之方調守(言欲選人具/代游守令職)㳺得檄亦解¶
印綬去又頴陽縣北當上郡西河為數郡湊多盜賊其¶
令平陵薛恭本縣孝者功次稍遷未嘗治民職不辨而¶
<pb:KR3k0013_WYG_690-6b>¶
粟邑縣小辟在山中(辟讀/曰僻)民謹樸易治令鉅鹿尹賞久¶
郡用事吏為樓煩長舉茂才遷在粟宣即以令奏賞與¶
恭換縣(時令條有不/稱職得改之)二人視事數月而兩縣皆治宣因¶
遺書勞勉之曰昔孟公綽優於趙魏而不宜滕薛(孔子/曰孟)¶
(公綽為趙魏老則優不可以為滕薛大夫言器能各有/所施也趙魏晉卿之家老家之長相也滕薛小國諸侯)¶
(也/)故或以徳顯或以功舉君子之道焉可憮也(憮音誣/同也兼)¶
(也/)屬縣各有賢君馮翊垂拱蒙成(言自端拱無為/而受縣之成功)願勉¶
所職卒功業¶
<pb:KR3k0013_WYG_690-7a>¶
朱博為冀州刺史博本武吏不更文法(更歴也音/上衡反)及為¶
刺史行部(行下/更反)吏民數百人遮道自言官寺盡滿從事¶
白請且留此縣録見諸自言者事畢乃發欲以觀試博¶
博心知之告外趣駕(趣讀/曰足)既白駕辦博出就車見自言¶
者使從事眀勅告吏民欲言縣丞尉者刺史不察黄綬¶
各自詣郡(丞尉職卑/皆黄綬)欲言二千石墨綬長史者行部還¶
詣治所(治所刺史/止理事所)其民為吏所寃及言盜賊辭訟事各¶
使屬其部從事(屬委也音/之欲反)博駐車決遣四五百人皆罷¶
<pb:KR3k0013_WYG_690-7b>¶
去如神吏民大驚不意博應事變乃至於此後博徐問¶
知老從事敎民聚㑹博殺此吏州郡畏博威嚴徙為并¶
州刺史䕶漕都尉遷瑯琊太守齊部舒緩養名(言齊人/之俗性)¶
(遲緩多自髙/大以養名聲)博新視事右曹掾史皆移病卧(右曹上曹/也移病謂)¶
(移書言病也一曰/以病而移居也)博問其故對言惶恐(言懼新太/守之威)故事¶
二千石新到輒遣吏存問致意乃敢起就職博奮髯抵¶
几曰(髯頰毛也抵/擊也音紙)觀齊兒欲以此為俗耶乃召見諸曹¶
史書佐及縣大吏選視其可用者出敎置之(皆新補置/以代移病)¶
<pb:KR3k0013_WYG_690-8a>¶
(書/)皆斥罷諸病吏白巾走出府門郡中大驚頃之門下¶
掾贛遂(贛古/送反)耆老大儒敎授數百人拜起舒遲博出敎¶
主簿(以此敎/告主簿)贛老生不習吏禮主簿且敎拜起閑習乃¶
止又勅功曹官屬多褒衣大袑(音紹謂/大袴也)不中節度自今¶
掾史衣皆令去地三寸博尤不愛諸生所至郡輒罷去¶
議曹曰豈可復置謀曹耶文學儒吏時有奏記稱説云¶
云博見謂曰如太守漢吏奉三尺律令以從事耳亡奈¶
生所言聖人道何也(言不/能用)且持此道歸堯舜君出為陳¶
<pb:KR3k0013_WYG_690-8b>¶
説之其折逆人如此視事數年大改其俗掾史禮節如¶
楚趙吏博治郡嘗令屬縣各用其豪傑以為大吏文武¶
從宜(各因其材/而任之)縣有劇賊及它非常博輒移書以詭責¶
之其盡力有效必加厚賞懐詐不稱誅罰輒行(稱副/也)以¶
是豪强慹服(慹之/渉反)姑幕縣有羣輩八人執仇廷中皆不¶
得(於縣廷之中執仇殺人/而其賊亡捕不得也)長吏自繫書言府賊曹掾史¶
自白請至姑幕事留不出功曹諸掾即皆自白復不出¶
於是府丞詣閣博乃見丞掾曰以為縣自有長吏府未¶
<pb:KR3k0013_WYG_690-9a>¶
嘗與也丞掾謂府當與之耶(與讀皆/曰預)閣下書佐入博口¶
占檄文曰(隠度其言口授/之占之瞻反)府告姑幕令丞言賊發不得¶
有書(言巳得縣之/文書如此)檄到令丞就職㳺徼王卿力有餘如¶
律令(㳺檄職主捕盜/賊故云如律令)王卿得勑惶怖親屬失色晝夜馳¶
騖十餘日間捕得五人博復移書曰王卿憂公甚效檄¶
到齎閥閱詣府(閥功勞也閱/所經歴也)部掾以下亦可用漸盡其¶
餘矣(部掾所部/之掾也)其操持下皆此類也以髙第入守左馮¶
翊滿歳為甄其治左馮翊文理聰眀殊不及薛宣而多¶
<pb:KR3k0013_WYG_690-9b>¶
武譎網絡張設少愛利敢誅殺(言少仁愛而/不能便於人)然亦縱舍¶
時有大貸(縱放也舍置也貸謂寛/假於下也音土戴反)下吏以此為盡力長¶
陵大姓尚方禁(姓尚方/名禁)少時嘗盜人妻見斫創著其頰¶
府功曹受賂白除禁調守尉博聞知以它事召見視其¶
面果有瘢博辟左右問禁(辟讀/曰闢)是何等創也禁自知情¶
得(言其得被/斫之情狀)叩頭服狀博歎曰丈夫固時有是(言情欲/之事人)¶
(所不/免)馮翊欲洒卿恥抆拭用禁(洒音先里反/抆音丈粉反)能效不禁¶
且喜且懼對曰必死(言盡死/力也)博因勅禁毋得泄語有便¶
<pb:KR3k0013_WYG_690-10a>¶
宜輒記言(令不泄抆拭之言而外有便/宜之事為書記以言於博)因親信以為耳¶
目禁晨夜發起部中盜賊及它伏姦有功效博擢禁連¶
守縣令久之召見功曹閉閣數責以禁等事與筆札自¶
記積受取一錢以上無得有所匿(積累前後/受取之事)欺謾半言¶
斷頭矣(謾誑也音慢/又莫連切)功曹惶怖具自疏姦贓大小不敢¶
隠博知其對以實乃令就席受勅自改而已投刀使削¶
所記遣出就職功曹後常戰栗不敢蹉跎博遂成就之¶
(言進/達也)¶
<pb:KR3k0013_WYG_690-10b>¶
何武為楚内史遷沛郡太守疾朋黨問文吏必於儒者¶
問儒者必於文吏以相參簡欲除史先為科例以防請¶
託¶
後漢孔奮繇武都郡丞為武都太守奮自為府丞已見¶
敬重及拜太守舉郡莫不改操為政眀斷甄善疾非見¶
有美徳愛之如親其無行者忿之若讐郡中稱為清平¶
羊續為南陽太守當入郡界乃羸服間行侍童子一人¶
觀歴縣邑採問風謡然後乃進其令長貪潔吏民良猾¶
<pb:KR3k0013_WYG_690-11a>¶
悉逆知其狀郡内驚悚莫不震懾¶
法雄為青州刺史每行部錄囚徒察顔色多得情偽長¶
吏不奉法者皆解印綬去¶
欒巴為桂陽太守視事七年政事眀察¶
荀淑為朗陵侯相&KR0681;事眀理稱為神君¶
刁題為魯東海二郡相性抗厲有眀畧所在稱神¶
陳蕃為樂安太守民有趙宣塟親而不閉埏隧因居其¶
中行服二十餘年鄉邑稱孝州郡數禮請之郡内以薦¶
<pb:KR3k0013_WYG_690-11b>¶
蕃與相見問及妻子而宣五子皆服中所生蕃大怒曰¶
聖人制禮賢者俯就不肖企及且祭不欲數以其易黷¶
故也況乃寢宿冢蔵而孕育其中誑時惑衆誣汚鬼神¶
乎遂致其罪¶
王吉為沛相(吉宦者王甫養/子年二十餘)曉達政事能斷察疑獄發¶
起姦伏多出衆議課使郡内各舉姦吏豪人諸嘗有微¶
過酒肉為贓者雖數十年猶加貶棄注其名籍¶
謝夷吾為荆州刺史雅性眀達能決斷罪疑行部始到¶
<pb:KR3k0013_WYG_690-12a>¶
南陽縣遇章帝巡狩駕幸魯陽有詔勑荆州刺史入博¶
錄見囚徒誡長吏勿廢舊儀朕將覽焉帝臨西廂南面¶
夷吾處東廂分帷隔中央夷吾所決正一縣三百餘事¶
與帝合帝歎息曰諸州刺史盡如此者朕不憂天下常¶
以勵羣臣¶
馬嚴為陳留太守下車眀賞罰發姦慝郡界清静時京¶
師訛言賊從東方來百姓奔走轉相驚動諸郡惶急各¶
以狀聞嚴察其虛妄獨不為備詔書勑問使驛係道嚴¶
<pb:KR3k0013_WYG_690-12b>¶
固執無賊後卒如所言¶
張禹為楊州刺史歴行郡邑深幽之處莫不畢到親錄¶
囚徒多所眀舉¶
黄昌為蜀郡太守李根年老多悖政百姓稱寃及昌到¶
吏人訟者七百餘人悉為斷理莫不得所密捕盜帥一¶
人脅使條諸縣强暴之人姓名居處乃分遣掩討無有¶
遺脱宿惡大姦皆奔走他疆¶
魏倉慈為燉煌太守屬城獄訟衆猥縣不能決多集治¶
<pb:KR3k0013_WYG_690-13a>¶
下慈躬往省閱料簡輕重自非殊死但鞭杖遣之一歳¶
決刑曹不滿十人¶
袁渙為梁相榖熟長吕岐善朱淵袁津遣使行學還召¶
用之與相見出署淵師友祭酒津決疑祭酒淵等因各¶
歸家不受署岐大怒將吏眀收淵等皆杖殺之議者多¶
非焉渙敎勿劾主簿孫徽等以為淵等罪不足死長吏¶
無専殺之義孔子稱唯器與名不可以假人謂之師友¶
而加大戮刑名相伐不可以訓渙敎曰主簿以不請為¶
<pb:KR3k0013_WYG_690-13b>¶
罪此則然矣謂淵等罪不足死則非也夫師友之名古¶
今有之然有君之師友有士大夫之師友君置師友之¶
官者所以敬其臣也有罪加於刑焉國之法也今不論¶
其罪而謂之戮師友斯失之矣主簿取弟子戮師之名¶
而加君誅臣之實非其類也夫聖哲之治觀時而動容¶
不必循常將有權也間者世亂民陵其上雖務尊君卑¶
臣猶或未也而反長世之過不亦謬乎遂不劾¶
司馬岐為陳留相梁郡有繫囚千數連及數歳不決詔¶
<pb:KR3k0013_WYG_690-14a>¶
書徙獄於岐屬縣請豫治牢具岐曰今囚有千數既巧¶
詐難符且已倦楚毒其情易見豈當復久處囹圄耶及¶
囚至詰之皆莫敢匿詐一朝決竟遂超為廷尉¶
陳矯為魏郡太守時繫囚千數至有歴年矯以為周有¶
三典之制漢約三章之法今惜輕重之理而忽久繫之¶
患可謂謬矣悉自覽罪狀一時論決¶
王修為魏郡太守為治抑强扶弱眀賞罰百姓稱之¶
蜀楊洪字李休諸葛亮表洪領蜀郡太守衆事皆辦遂¶
<pb:KR3k0013_WYG_690-14b>¶
使即真¶
晉茍晞為兖州刺史練於官事文簿盈積斷決如流人¶
不敢欺¶
陶侃為荆州刺史性纎密好問頗類趙廣漢嘗課諸營¶
種栁都尉夏施盜官栁植之於已門侃後見駐車問曰¶
此是武昌西門前栁木何因盜來此種施惶怖謝罪¶
紀瞻為㑹稽内史時有詐稱大將軍府符收諸軍令令¶
受拘瞻覺其詐便破檻出之訊問使者果伏詐妄¶
<pb:KR3k0013_WYG_690-15a>¶
劉頌為淮南相任官嚴整有政績舊修陂年用數萬人¶
豪强兼并孤貧失業頌使大小戮力計功受分百姓歌¶
其平恵¶
劉道規為荆州刺史善於為治政刑眀理州民莫不畏¶
而愛之¶
周處為廣漢太守郡多滯訟有經三十年而不決者處¶
詳其枉直一朝決遣¶
前秦苻融為司𨽻校尉苻堅及朝臣雅皆歎服疑獄莫¶
<pb:KR3k0013_WYG_690-15b>¶
不折之於融融觀色察形無不盡其情狀¶
南齊王敬則歴南兖州刺史丹陽尹雖不大識書然性¶
警黠臨州郡令省事讀辭下敎判決皆不失理¶
豫章王嶷為荆州刺史時太祖輔政務在約省停府州¶
儀迎物初沈攸之欲聚衆開民相告士庶坐執役者甚¶
衆嶷至鎮一日遣三千餘人見囚五歳刑以下不連臺¶
者皆原遣¶
裴昭眀為始安内史郡民龔元宣云神人與其玉印玉¶
<pb:KR3k0013_WYG_690-16a>¶
板書不須筆吹紙便成字自稱龔聖人以此惑衆前後¶
郡守敬事之昭眀付獄治罪¶
梁始興忠武王憺為荆州刺史民辭訟者皆立能待符¶
敎決獄俄頃曹無留事民益悦焉¶
安成康王秀牧荆州時武寧太守為弟所殺乃偽云土¶
反秀眀其隐慝望風首伏咸謂之神¶
蕭異為晉陵太守下車勵名迹除煩苛眀法憲嚴於姦¶
吏優養百姓旬日之間郡中大化¶
<pb:KR3k0013_WYG_690-16b>¶
蕭景為兖州刺史居州清恪有威裁眀解吏職文案無¶
擁下不敢欺吏人畏敬如神¶
孔休源為宣恵將軍監揚州而神州都㑹簿領殷繁休¶
源割斷如流傍無私謁¶
張&KR0225;為淮南太守時年十八髙祖疑其年少未閑吏事¶
乃遣主書封取郡曹文案見其決斷允愜甚稱賞之¶
江革為㑹稽郡丞行府州事郡境殷廣辭訟日數百革¶
分判辯析曽無疑滯¶
<pb:KR3k0013_WYG_690-17a>¶
陳周羅㬋為豫章内史獄訟庭決不闗吏手民懐其恵¶
立碑頌徳焉¶
後魏崔光韶知青州事清直眀斷吏民愛之¶
楊逸字遵道為光州刺史折節綏撫乃心民務或日昃¶
不食夜分不寢法令嚴眀寬猛相濟於是合境肅然莫¶
敢干犯逸為政愛人尤憎豪猾廣設耳目其兵吏出使¶
下邑皆自持粮人或為設食者雖在闇室終不敢進咸¶
言楊使君有千里眼那可欺之在州政績尤美¶
<pb:KR3k0013_WYG_690-17b>¶
陸馛(音歩/木反)為相州刺史簡取諸縣彊門百餘人以為假¶
子誘接殷勤賜以衣服令各歸家為耳目於外於是發¶
姦擿伏事無不驗百姓以為神眀無敢刼盜者¶
江文遥為咸陽太守勤於禮節終日坐㕔事至者見之¶
假以恩顔屏人密問於是民所疾苦大盜姓名奸猾吏¶
長無不知悉郡中震肅姦刼悉止治為雍州諸郡之最¶
徵拜驍騎將軍孝眀初拜平原太守在郡六年政治如¶
在咸陽¶
<pb:KR3k0013_WYG_690-18a>¶
樊子鵠為兖州刺史先遣腹心緣歴民間採察得失及¶
入境太山太守彭穆㕘候失儀子鵠責讓穆并載其罪¶
狀穆皆引伏於是州内震悚¶
宋世景為滎陽太守縣吏三正至即見之嘗屏人密語¶
民間之事巨細必知發姦擿伏有若神眀嘗有一吏休¶
滿還郡食人雞豚又有一幹受人一㡌又食二雞世景¶
叱之曰汝何敢食甲乙雞豚取丙丁之㡌吏幹叩頭伏¶
罪於是上下震悚莫敢犯禁¶
<pb:KR3k0013_WYG_690-18b>¶
淮南王他孫法夀為安州刺史先令所親微服入境觀¶
察風俗下車便大行賞罰於是境内肅然¶
北齊司馬子如行冀州事甚有聲譽發擿姦偽寮吏畏¶
伏之轉行并州事¶
彭城景思王浟為滄州刺史為政嚴察郡内肅然守令¶
㕘佐下及胥吏行逰往來皆自齎粮食浟纎介知人間¶
事有濕沷縣主簿張達嘗詣州夜於人舍食雞羮浟察¶
知之守令畢集浟對衆曰食雞羮何不還價直達即伏¶
<pb:KR3k0013_WYG_690-19a>¶
罪合境號為神眀¶
蘇瓊為南清河太守郡中舊賊一百餘人悉充左右人¶
間善惡及長吏飲人一盞酒無不即知¶
馮翊王潤為定州刺史性亷慎方雅習於吏職擿發隠¶
偽姦吏無所匿其情¶
郎基為頴川郡守積年留滯數日之中剖判咸盡而臺¶
報下並允基所陳條綱既疎獄訟清息官民遐邇皆相¶
慶悦¶
<pb:KR3k0013_WYG_690-19b>¶
後周齊王憲子貴為幽州刺史貴雖出自深宫而留心¶
庶政性聰過目輒記嘗道逢一人謂其左右曰此人是¶
縣黨何因輒行左右不識貴便説其姓名莫不嗟服白¶
獸烽經為商人所燒烽師納貨不言其罪他日此師道¶
隨例來㕘貴乃問曰商人燒烽何因私放烽師愕然遂¶
自首伏眀察如此¶
崔兼為鉅鹿太守下車道人以禮豪族皆放心整肅事¶
無巨細必自親覽在縣有貧弱未理者皆曰我自告白¶
<pb:KR3k0013_WYG_690-20a>¶
鬚公不慮不決¶
于仲文字次武為始州刺史屈突尚宇文䕶之黨也先¶
坐事下獄無敢繩者仲文至郡窮治遂竟其獄蜀中為¶
之語曰眀斷無雙有于公不避强禦有次武¶
隋乞伏恵為曹州刺史曹武舊俗民多姦隠戸口簿帳¶
嘗不以實恵下車案察得戸數萬後為齊州刺史得隠¶
戸數千¶
裴政為襄州總管妻子不之官所受秩俸散給察吏犯¶
<pb:KR3k0013_WYG_690-20b>¶
罪者陰悉知之或竟歳不發至再三犯乃因都㑹時於¶
衆中召出親案其罪五人處死流徙者衆合境惶懼令¶
行禁止¶
髙權為雍州司馬以眀斷見稱¶
裴藴為京兆贊治發擿纎毫使民懾憚¶
梁彦光為相州刺史以静鎮之鄴都雜俗人多變詐作¶
歌稱其不能理坐是免官歳餘拜趙州刺史彦光言於¶
文帝曰臣前待罪相州百姓呼為戴㡌𩛿臣自分廢黜¶
<pb:KR3k0013_WYG_690-21a>¶
無復衣冠之望不謂天恩復垂收採請復為相州改絃¶
易調庶有以變其風俗上答洪恩帝從之復為相州刺¶
史豪猾者聞彦光自請而來莫不嗤笑彦光下車發擿¶
姦隠有若神眀狡猾之徒莫不濳竄合境大服¶
辛公義為牟州刺史下車先至獄中因露坐牢側親自¶
簡問十餘日間決斷咸盡方還大㕔受領新訟皆不立¶
文案遣當直佐寮一人側坐訊問事若不盡應須禁者¶
公義即宿㕔事終不還閣¶
<pb:KR3k0013_WYG_690-21b>¶
韋鼎為光州刺史中州有土豪外修邊幅而内行不軌¶
嘗為刼盜鼎於都㑹時謂之曰卿是好人那忽作賊因¶
條其徒黨謀議逼留其人驚懼即自首伏¶
陳孝意為雁門郡丞發姦擿伏動若有神吏民稱之¶
楊元感為郢州刺史到官濳布耳目察長吏能不其有¶
善政及賍汙者纎介必知之往往發其事莫敢欺隠吏¶
民敬服皆稱道其能¶
樊子盖為齊州刺史武威太守臨民眀察下莫敢欺¶
<pb:KR3k0013_WYG_690-22a>¶
薛胄為兖州刺史有陳州人向道力者偽稱髙平郡守¶
將之官胄遇諸塗察其有異將留詰之司馬王君馥固¶
諌乃聽詣郡既而悔之即遣主簿追禁道力有部人徐¶
俱羅者嘗任海陵郡守先是以為道力偽代之比至秩¶
滿公私不悟俱羅遂語君馥曰向道力已經代俱羅為¶
郡使君豈容疑之君馥以俱羅所陳又固請胄呵君馥¶
曰吾已察知此人之詐也司馬容姦當連其罪君馥乃¶
止遂往收之道力懼而引偽其發姦擿伏皆此類也時¶
<pb:KR3k0013_WYG_690-22b>¶
人謂為神眀¶
唐張亮歴懐州刺史歴夏幽麟三州都督府長史督府¶
長史所&KR0681;之職濳遣左史伺察善惡發擿姦隠動若有¶
神抑豪强而恤貧弱故所在見稱¶
武士彠武徳末為揚州都督府長史移丹陽郡於都不¶
日而就時論以為眀幹¶
李晦河間王孝恭之子為右金吾衞將軍兼檢校雍州¶
長史京輦殷煩姦豪所聚前後官長多不能檢察晦糾¶
<pb:KR3k0013_WYG_690-23a>¶
發其姦無所容貸甚為人吏畏服¶
姚璹則天時為益州大都督府長史時蜀中官吏多貪¶
暴璹屢發擿姦無所容則天嘗謂侍臣曰凡為官長者¶
能清身甚易得寮屬甚難至於姚璹可謂兼之矣¶
李栖筠為浙西觀察使浙西大藩且為中原衣食之本¶
栖筠眀於政術臨事風生當時嗟伏若有神助¶
吳溱貞元中為京兆尹府縣掾吏等以溱自少因緣外¶
戚為官當未閑習吏事有疑獄鬭競難決者多候溱將¶
<pb:KR3k0013_WYG_690-23b>¶
出府時方諮呈冀免指摘瑕纇溱每閱視必能盤根錯¶
節舉其利病而批押之未嘗分毫差舛官吏過犯者以¶
理曉諭之罕有責罰¶
李選歴湖南江西觀察使鋭於為理持下以法吏不敢¶
欺而動必知察¶
嗣曹王臯累為潭洪荆襄觀察使性勤儉眀察知人疾¶
苦多設監伺能㕘聽於下將吏短長賞罰必信每遺人¶
粮肉令自持量衡以致之官署布帛令縱書其幅而印¶
<pb:KR3k0013_WYG_690-24a>¶
之以絶吏之更易¶
李憲西平王晟之子憲宗元和中歴衞絳二州刺史累¶
遷江西觀察使後為鎮南節度使憲雖出自勲伐之家¶
弱冠以吏道自進前後所至能平反寃獄全活無辜者¶
數百人政無敗事人頗稱之¶
楊於陵為京兆尹先是禁軍影占編户無以别白於陵¶
請置挾名勅每五丁者得兩丁入軍四丁三丁者差以¶
條限繇是京師豪强復知所畏¶
<pb:KR3k0013_WYG_690-24b>¶
劉栖楚為京兆尹摧抑豪右不顧患難事無大小必設¶
鉤鉅故時人異之或稱其機往往有類於西漢時趙廣¶
漢者¶
梁趙犨季弟珝為忠武留後珝公幹之才播於逺邇至¶
於符籍虚實財榖耗登備閱其根本民之利病無不洞¶
知庶事簡亷公私俱濟太祖深加慰薦尋加特進檢校¶
司徒¶
後唐張憲為興唐尹知留守事憲學識優深尤精吏道¶
<pb:KR3k0013_WYG_690-25a>¶
剖析聽斷人不敢欺¶
晉髙漢筠為曹州刺史以勾吏積欺在已妄擾封民民¶
去者半漢筠鞫而得情殺吏於廷民不踰月呼尋比戸¶
歌之¶
盧文進為昭義節度使將吏以兇狡相尚言訟成風數¶
政不能治文進至止鞫其罪必誅之其事漸息武臣臨¶
事潔身有斷當時少比¶
相里金為忻州刺史凡部曲私屬皆不令干預民事但¶
<pb:KR3k0013_WYG_690-25b>¶
優其贍給使分掌家事而已故郡民安之大有聲績¶
安重榮為成徳軍節度使嘗有夫婦共訟其子不孝者¶
重榮靣詰責抽劔令自殺之其父泣曰不忍也其母詬¶
罵杖劔逐之重榮疑而問之乃其繼也因叱出後射之¶
一箭而斃聞者以為快意繇此境内以為强眀大得民¶
情¶
漢劉銖為青州節度使乾祐中淄青大理銖下令捕蝗¶
畧無遺漏田苖無害先是濵海郡邑皆有兩浙回易務¶
<pb:KR3k0013_WYG_690-26a>¶
取民利如有所負回易吏自置刑案追攝士民前後長¶
吏利其厚賂不能禁止銖即告所部不得與吳越徵償¶
及擅行追攝浙人惕息莫敢干命¶
　¶
　¶
　¶
　¶
　¶
<pb:KR3k0013_WYG_690-26b>¶
　¶
　¶
　¶
　¶
　¶
　¶
　¶
　册府元龜卷六百九十¶
