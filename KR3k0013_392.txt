# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:15.305792
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百九十二
<pb:KR3k0013_WYG_392-1a>¶
欽定四庫全書¶
　冊府元龜卷三百九十二　宋　王欽若等　撰¶
　　將帥部¶
　　　威名¶
夫將之為用也戎昭果毅整軍經武號令精眀卒乗競¶
勸人不敢犯法在必行故能風生於三軍名震於鄰國¶
折衝千里隱若長城兹所謂王者之爪牙生民之司命¶
也繇是處以衛社稷則敵不敢加兵出以守邊防則虜¶
<pb:KR3k0013_WYG_392-1b>¶
不敢近塞豈惟震讋虓虎叱咜風雲蓋亦義勇兼聞䇿¶
謀宏逺者也傳曰有威可畏又曰懐德而畏威其是之¶
謂乎¶
楚得臣為令尹與晉戰敗於城濮(晉伐衛/救之)晉文公猶有¶
憂色曰得臣猶在憂未歇也(歇盡/也)困獸猶鬬况國相乎¶
及楚殺子玉(子玉得/臣也)公喜而後可知也(喜見於/顔色)曰莫余¶
毒也已(一云子玉為將文公側席/而坐及其死也君臣相慶)¶
魏公子無忌在趙秦伐魏公子歸救魏魏王以上將軍¶
<pb:KR3k0013_WYG_392-2a>¶
印授公子公子遂將安釐王三十年公子使使遍告諸¶
侯諸侯聞公子將各遣將將兵救魏公子率五國之兵¶
破秦軍於河外走蒙驁遂乗勝逐秦軍至函谷關抑秦¶
兵秦兵不敢出當是時公子威振天下¶
吳起為西河守以拒秦韓甚有聲名¶
趙亷頗者趙之良將恵文王十六年頗為趙將伐齊大¶
破之取陽晉拜為上卿以勇氣聞於諸侯¶
李牧北邊之良將常居代鴈門大破殺匃奴十餘萬騎¶
<pb:KR3k0013_WYG_392-2b>¶
滅襜襤(胡名在/代北)破東胡降林胡單于奔走其後十餘嵗¶
匃奴不敢近趙邊城¶
秦白起為左更料敵合變出竒無窮聲振天下¶
蒙恬為内史秦已并天下乃使恬將三十萬衆北逐戎¶
狄暴師於外十餘年居上郡是時䝉恬威鎮匃奴¶
漢魏尚為雲中守匃奴逺避不近雲中之塞¶
郅都為鴈門太守匃奴素聞郅都節舉邊為引兵去竟¶
都死不近鴈門匃奴至為偶人象都(以木為人象都/之形也偶對也)令¶
<pb:KR3k0013_WYG_392-3a>¶
騎馳射莫能中其憚如此匃奴患之¶
李廣為驍騎將軍在北平郡匃奴號曰漢飛將軍避之¶
數嵗不入界¶
李廣利為貳師將軍破大宛斬其王還單于欲遮之不¶
敢¶
趙充國為後將軍征西羌西至西部都尉府(在金/城)日饗¶
軍士士皆欲為用虜數挑戰充國堅守捕得生口言羌¶
豪數相責曰語汝亡反今天子遣趙將軍來年八九十¶
<pb:KR3k0013_WYG_392-3b>¶
矣善為兵今請欲一鬬而死可得邪¶
馮奉世為執金吾歴右將軍居爪牙官前後十年為折¶
衝宿將功名次趙充國¶
辛慶忌為左將軍當時號為國虎臣遭世承平匃奴西¶
域親附敬其威信¶
陳湯為西域副校尉誅郅支單于後坐事徙焞煌太守¶
奏湯前親誅郅支單于威行外國不宜近邊塞詔徙安¶
定¶
<pb:KR3k0013_WYG_392-4a>¶
後漢齊武王演為更始司徒既破王莾軍莾素聞其名¶
大震懼購伯升邑五萬户黃金十萬斤位上公使長安¶
中官署及天下鄉亭皆畫伯升象於塾屋旦起射之(塾/門)¶
(側堂/也)¶
彭寵父宏哀帝時為漁陽太守偉容貌能飲飯有威於¶
邊¶
岑彭為征南將軍與諸將伐公孫述彭首破荆門長驅¶
武陽持軍整齊秋毫無犯卭糓王任貴(貴本越嶲夷殺/太守枚根自立)¶
<pb:KR3k0013_WYG_392-4b>¶
(為/王)聞彭威信數千里遣使迎䧏㑹彭已薨光武盡以任¶
貴所獻賜彭妻子¶
祭彤為遼東太守數破斬鮮卑自是鮮卑震懼畏彤不¶
敢復闚塞後率勵鮮卑往擊破赤山烏桓塞外振讋彤¶
之威聲暢於北方¶
陳俊為琅邪太守行大將軍事時琅邪未平齊地素聞¶
俊名入界盜賊皆解散¶
賈宗字武孺大將軍復之子為朔方太守匃奴常犯塞¶
<pb:KR3k0013_WYG_392-5a>¶
得生口問太守為誰曰賈武孺曰寕賈將軍子邪曰是¶
皆放遣還是後更不入塞¶
張堪為漁陽太守視事八年匃奴不敢犯塞¶
李恂為武威太守坐事免歸鄉里㑹西羌反叛恂到田¶
舍為所執獲羌素聞其名放遣之恂因詣洛陽謝¶
陳禪舉茂才時漢中蠻夷反叛以禪為漢中太守夷賊¶
素聞其名聲即時䧏服¶
郭涼雖為武將然通經書多智略尤曉邊事有名北方¶
<pb:KR3k0013_WYG_392-5b>¶
徐淑為度遼將軍有名於邊¶
鄧訓為䕶烏桓校尉故人多攜將老㓜樂隨訓徙邊鮮¶
卑聞其威恩皆不敢南近塞下¶
陳龜為度遼將軍既到職州郡重足震慄鮮卑不敢近¶
塞¶
种暠為使匃奴中郎將時遼東烏桓叛復轉遼東太守¶
烏桓望風率服迎拜於界上¶
傅育為武威太守威聲聞於匃奴¶
<pb:KR3k0013_WYG_392-6a>¶
第五訪為䕶羌校尉邊境服其威信¶
李膺為烏桓校尉虜甚憚攝以公事免官永夀二年鮮¶
卑宼雲中桓帝聞膺能乃復徵為度遼將軍先是羌虜¶
及疏勒龜兹數出攻鈔張掖酒泉雲中諸郡百姓屢被¶
其害自膺到邊皆望風懼服先所掠男女悉送還塞下¶
自是之後聲振逺域¶
皇甫規為度遼將軍在事數嵗北邊威服¶
段紀眀久為邊將威震西土其後賈詡察孝亷為即以¶
<pb:KR3k0013_WYG_392-6b>¶
疾病去官西還至汧道遇叛氐同行數十人皆為所執¶
詡曰我段公外孫也汝别埋我我家必厚贖之詡實非¶
段甥假以懼氐氐果不敢害與盟而送之其餘悉死¶
公孫瓉為䧏虜校尉兼屬國長史職統戎馬連接邊宼¶
毎聞有警瓉輒厲色憤怒如赴讐敵望塵奔逐或繼之¶
以夜戰虜識瓉聲憚其勇莫敢抗犯瓉常與善射之士¶
數十人皆乗白馬以為左右翼自號白馬義從烏桓更¶
相告語避白馬長史乃畫作瓉形馳騎射之中者咸稱¶
<pb:KR3k0013_WYG_392-7a>¶
萬嵗虜自此之後逺竄塞外¶
吕布初為騎都尉便弓馬膂力過人號為飛將¶
魏龎德為立義將軍與曹仁討關羽樊下諸將以德兄¶
在漢中頗疑之德常言曰我受國恩義在効死我欲身¶
自擊羽今年我不殺羽羽當殺我後親與羽交戰射羽¶
中額時德嘗乗白馬羽軍謂之白馬將軍皆憚之¶
于禁為偏將軍太祖恨朱靈欲奪其營以禁有威重遣¶
禁將數十騎齎令書徑詣靈營奪其軍靈及部衆莫敢¶
<pb:KR3k0013_WYG_392-7b>¶
動乃以靈為禁部下督衆皆震服其見憚如此¶
張遼為前將軍屯合肥時孫權復叛文帝遣遼乗舟與¶
曹休至海陵臨江權甚憚焉勑諸將張遼雖病不可當¶
也慎之初遼為孫雄所圍遼潰出復入雄衆破走繇是¶
威鎮江東兒啼不肯止其父母以遼恐之¶
張郃為盪宼將軍與都督夏侯淵守漢中拒劉備時備¶
屯陽平郃屯廣石備以精卒萬餘分為十部夜急攻郃¶
郃率親兵搏戰備不能克其後備於走馬谷燒都圍淵¶
<pb:KR3k0013_WYG_392-8a>¶
救火從他道與備相遇交戰短兵接刅淵遂没郃還陽¶
平當是時新失元帥恐為備所乗三軍皆失色淵司馬¶
郭淮乃令衆曰張將軍國家名將劉備所憚今日事急¶
非張將軍不能安也遂推郃為軍主郃出勒兵安陣諸¶
將皆受郃節度衆心乃定初劉備憚郃而易淵及殺淵¶
備曰當得其魁用此何為邪後為征西車騎將軍識變¶
數尤善處營陣料戰勢地形無不如計自諸葛亮皆憚¶
之¶
<pb:KR3k0013_WYG_392-8b>¶
曹真為大將軍督諸軍擊南安天水安定三郡安定民¶
楊條等略吏民保月支城真進軍圍之條謂其衆曰大¶
將軍自來吾願早䧏爾遂自縳出三郡皆平¶
夏侯淵從太祖起兵為别部司馬每赴急疾嘗出敵之¶
不意故軍中為之語曰典軍校尉夏侯淵三日五百六¶
日一千¶
文聘為江夏太守典北兵委以邊事在郡數十年有威¶
恩名震敵國賊不敢侵¶
<pb:KR3k0013_WYG_392-9a>¶
田豫為䕶匃奴中即將領并州刺史外胡聞其威名相¶
率來獻州界寕肅百姓懐之¶
蜀關公為前將軍假節鉞率衆攻曹仁於樊曹公遣于¶
禁助仁㑹大霖雨漢水汎溢禁所督七軍皆沒禁䧏公¶
公又斬將軍龎德梁郟陸渾羣盗或遥受公印號為之¶
支黨公威振華夏曹公議徙都以避其銳¶
張飛為右將軍雄壯威猛亞於關公魏謀臣程昱等咸¶
稱關飛萬人之敵也¶
<pb:KR3k0013_WYG_392-9b>¶
諸葛亮為丞相出師揚聲繇斜谷道取郿使趙雲鄧芝¶
為疑軍據箕谷魏大將軍曹真舉衆拒之亮身出軍攻¶
祈山戎陣整齊賞罰肅而號令眀南安天水安定三郡¶
叛魏應亮關中響震亮卒及軍退司馬宣王案行其營¶
壘處所曰天下之竒才也¶
馬忠為庲䧏都督威恩並立張表時名士清望踰忠閻¶
宇宿有功幹於事精勤繼踵在忠後其威風稱績皆不¶
及忠¶
<pb:KR3k0013_WYG_392-10a>¶
陳叔至自豫州隨先主名位嘗亞趙雲俱以忠勇稱¶
王平為鎮北將軍統漢中時鄧艾在東馬忠在南平在¶
北境咸著名迹平同郡句扶為左將軍忠勇寛厚數有¶
戰功功名爵位亞於平後與張翼廖化並為大將軍時¶
人語曰前有王句後有張廖¶
吳周瑜字公瑾為偏將軍領南郡太守劉備領荆州牧¶
詣京見大帝備自京還權乗飛雲大舩與張昭秦松魯¶
肅十餘人共追送之大宴㑹叙别昭肅等先出帝獨與¶
<pb:KR3k0013_WYG_392-10b>¶
備留語因言次嘆瑜曰公瑾文武籌略萬人之英顧其¶
器量廣大恐不乆為人臣爾瑜之破魏軍也曹公曰孤¶
不羞走後與帝書曰赤壁之役值有疾病孤燒舩自退¶
橫使周瑜虚獲此名瑜威聲逺著故曹公劉備咸欲疑¶
譛之¶
董襲為揚武都尉時大帝初統事鄱陽賊岑龍彭虎等¶
衆數萬人襲與凌統歩隲蔣欽各别分討襲所向輙破¶
虎等望見旌旗便散走旬日盡平拜威越校尉¶
<pb:KR3k0013_WYG_392-11a>¶
張昭為輔吳將軍容貌矜嚴有威風大帝嘗曰孤與張¶
公言不敢妄也舉邦憚之¶
朱桓為前將軍領青州牧假節嘉禾六年魏廬江主簿吕¶
習請大兵自迎欲開門為應桓與衛將軍全琮俱以師¶
迎既至事露軍當引還城外有溪水去城一里所廣三¶
十餘丈深者八九尺淺者半之諸軍勒兵渡去桓自斷¶
後時廬江太守李膺整嚴兵騎欲須諸軍半渡因廹擊¶
之及見桓節蓋在後卒不敢出其見憚如此¶
<pb:KR3k0013_WYG_392-11b>¶
晉義陽成王望初仕魏為征西將軍持節都督雍涼二¶
州諸軍事在任八年威化眀肅先是蜀將姜維屢宼關¶
中及望至廣設方略維不得為寇關中賴之¶
王沈為征虜將軍督江北諸軍事平蜀之役吳人大出¶
聲為救蜀振蕩邊境沈鎮御有方寇聞而退¶
茍晞行兖州刺史汲桑之破鄴也東海王越出次官渡¶
以討之命晞為前鋒桑素憚之於城外為柵以自守晞¶
將至頓兵休士先遣單騎示以禍福桑衆大震棄柵宵¶
<pb:KR3k0013_WYG_392-12a>¶
遁嬰城固守晞䧟其九壘遂定鄴而還西討吕朗等滅¶
之¶
祖逖為豫州刺史進為鎮西將軍石勒不敢窺兵河南¶
使成皋縣脩逖母墓因與逖書求通使交市逖不報書¶
而聴互市收利十倍時王敦久懐逆亂畏逖不敢發逖¶
卒始得意焉¶
索綝為新平太守時劉聰將蘇鉄劉五斗等刼掠三輔¶
除綝安西將軍馮翊太守綝有威恩華戎嚮服賊不敢¶
<pb:KR3k0013_WYG_392-12b>¶
犯¶
劉𢎞為寕朔將軍假節監幽州諸軍事鎮烏丸校尉甚¶
有威恵㓂盗屏迹為幽朔所稱¶
周訪為安南將軍梁州刺史聞王敦有不臣之心訪常¶
切齒敦雖懐逆謀而終訪之世未敢為非¶
紀贍為鎮軍將軍當時服其嚴毅雖常疾病六軍敬憚¶
之¶
陶侃為廣州刺史初廣州人迎長沙人王機為刺史機¶
<pb:KR3k0013_WYG_392-13a>¶
復遣使詣王敦乞為交州刺史敦從之㑹杜𢎞據臨賀¶
因機乞䧏勸𢎞取廣州𢎞遂與温邵及交州秀才劉沈¶
謀反侃擊機破之執劉沈又遣部將討機斬之諸將皆¶
請乗勝擊温邵侃笑曰吾威名已著何事遣兵但一函¶
紙自足爾於是下書諭之邵懼而走追獲於始興以功¶
封柴桑侯食邑四千户後侃為征西大將軍督七州軍¶
事屬後將軍郭黙矯詔襲殺平南將軍劉𦙍輙領江州¶
侃聞之遣將出兵據湓口侃以大軍繼進侃既至黙將¶
<pb:KR3k0013_WYG_392-13b>¶
宗侯縳黙父子五人及黙將張丑詣侃䧏侃斬黙等黙¶
在中原數與石勒等戰賊畏其勇聞侃討之兵不血刅¶
而擒也益畏侃蘇峻將馮鉄殺侃子奔於石勒勒以為¶
戍將侃告勒以故勒召而殺之¶
劉毅為荆州刺史初屬桓𤣥簒位與宋髙祖何無忌起¶
義兵桓𤣥聞毅及髙祖何無忌之起兵也甚懼其黨曰¶
劉裕烏合之衆勢必無成願不以為慮𤣥曰劉裕勇冠¶
三軍當今無敵劉毅家無擔石之儲樗蒲一擲百萬何¶
<pb:KR3k0013_WYG_392-14a>¶
無忌劉牢之之甥酷似其舅其舉大事何謂無成其見¶
憚如此¶
劉牢之為謝𤣥參軍𤣥鎮廣陵牢之領精銳為前鋒百¶
戰百勝號為北府兵敵人畏之¶
桓石䖍從伯父温入關叔父冲為苻健所圍垂没石䖍¶
躍馬赴之拔冲於數萬衆之中而還莫敢抗者三軍歎¶
息威震敵人時有患瘧疾者謂曰桓石䖍來以怖之病¶
者多愈其見畏如此¶
<pb:KR3k0013_WYG_392-14b>¶
宋沈林子從髙祖討姚泓於長安林子威聲逺聞三輔¶
震動關中豪左望風請附長安既平大軍東歸林子領¶
水軍於石門以為聲援¶
沈慶之為建威將軍患頭風好着狐皮㡌羣蠻惡之號¶
曰蒼頭公見慶之軍輙畏懼曰蒼頭公已復來矣¶
檀道濟鎮廣陵率軍繼到彦之以討謝晦彦之戰敗退¶
保隱圻㑹道濟至晦本謂道濟與羡之等共罪同誅(謂/徐)¶
(羡之/也)忽聞來至人情恼懼遂不戰自潰¶
<pb:KR3k0013_WYG_392-15a>¶
劉胡為隊主討伐諸蠻往無不㨗蠻甚憚之小兒啼語¶
之云劉胡來便止¶
周山圖為振武將軍時鎮軍將軍張永征薛安都於彭¶
城山圖領二千人迎軍至武原為虜騎所追合戰多所¶
傷殺虜圍轉急山圖據城自固然後更結陣死戰突圍¶
出虜披靡不能禁衆稱其勇呼為武原將¶
南齊桓康隨世祖起義摧堅䧟陣膂力絶人所經村邑¶
恣行暴害江南人畏之以其名怖小兒畫其形以避瘧¶
<pb:KR3k0013_WYG_392-15b>¶
無不立愈¶
梁韋叡為輔國將軍既平合肥髙祖詔衆進次東陵去魏¶
甓城二十里將㑹戰有詔班師去賊既近懼為所躡叡¶
悉遣輜重居前身乗小輿殿後魏人服叡威名望之不¶
敢逼全軍而還¶
張齊為信武將軍巴西㳯潼二郡太守齊在益部累年¶
討擊蠻獠身無寕嵗其居軍中能親勞辱與士卒同其¶
勤苦自畫頓舍城壘皆委曲得其便調給衣糧資用人¶
<pb:KR3k0013_WYG_392-16a>¶
人無所困乏既為物情所附蠻獠亦不敢犯是以威名¶
行於庸蜀¶
桞仲禮為電威將軍鎮襄陽大通中西魏將賀拔勝來¶
逼樊鄧仲禮出擊破之稍遷司州刺史武帝思見其靣¶
使畫工圖之初侯景潜圖反噬仲禮先知之屢啟求以¶
精兵三萬討景朝廷不許及景濟江朝野便望其至兼¶
蓄雍司精卒與諸藩赴援見推總督景素聞其名甚憚¶
之仲禮亦自謂當世英雄諸將莫已若也¶
<pb:KR3k0013_WYG_392-16b>¶
程文秀為安逺將軍每戰常為前鋒北齊深憚之謂為¶
程虎¶
陳歐陽頠為衡州刺史時蕭勃在廣州兵強位重及荆¶
州䧟頠委質於勃周文育擒送於髙祖釋之蕭勃死後¶
嶺南擾亂頠有聲南土且與髙祖有舊乃授頠安南將¶
軍衡州刺史始興縣侯未至嶺南頠子紇已尅定始興¶
及頠至嶺南皆懾伏¶
沈恪監㑹稽郡㑹余孝頃謀應王綝出兵臨川攻周廸¶
<pb:KR3k0013_WYG_392-17a>¶
以恪為壯武將軍率兵踰嶺以救廸孝頃聞恪至退走¶
孫陽為都督荆信二州諸軍事安西將軍荆州刺史出¶
鎮公安増修城池懐服邊逺為隣境所憚¶
後魏于栗磾眀元時為河内鎮將劉裕伐姚泓栗磾禁¶
防嚴宻裕遺栗磾書逺引孫權求討關羽之事假道西¶
上題書曰黒矟公麾下栗䃅以狀表聞眀元許之因授¶
黒矟將軍栗磾好持黒矟以自標裕望而異之故有是¶
語¶
<pb:KR3k0013_WYG_392-17b>¶
奚眷少有將略眀元時為尚書假安南將軍虎牢鎮將¶
為宼所憚¶
周觀為髙平鎮將觀善撫士卒號有威名¶
河間公齊初坐事免官爵㑹宋將裴方眀䧟仇池太武¶
授齊前軍與建興公古弼討之遂尅仇池威振羌氐復¶
賜舊爵¶
陳留王崇為荆州刺史從太武討蠕蠕别督諸軍出大¶
澤越祁山威懼漠北¶
<pb:KR3k0013_WYG_392-18a>¶
叔孫建為廣河鎮將羣盗歛跡威名甚震後為徐州刺¶
史太武以建威名甚震為宋所憚除平原鎮大將封丹¶
陽王加征南大將軍都督兾青徐濟四州諸軍事建在¶
平原十餘年綏懐内外甚得邊稱魏初名將尠有及之¶
南方憚其威略青兖輙不為㓂¶
古弼為西安將軍鎮長安甚著威名¶
陸真為長安鎮將咸陽民趙昌鄠縣民王稚兄弟聚衆¶
五千據治容堡真擊破之斬昌等并誅其黨與雍州民¶
<pb:KR3k0013_WYG_392-18b>¶
夷莫不威服在鎮數年甚著威稱¶
周㡬為寕朔將軍太武以㡬有智勇遣鎮河南威信著¶
於外境¶
辛紹先為下邳太守唯教民治産禦賊之備及宋將陳¶
顯逹蕭道成蕭順之來寇道成謂順之曰辛紹先未易¶
侵行宜共慎之於是不歴郡境遂逕屯吕梁¶
尉元為統萬鎮都將齊髙祖立多遣間諜扇動新民不¶
逞之徙所在蜂起以元威名夙震徵為侍中都督南征¶
<pb:KR3k0013_WYG_392-19a>¶
諸軍事征西大將軍耒率諸軍以討之元討五固賊桓¶
和等皆平之東南清宴逺近怗然¶
城陽王長夀為沃野鎮都大將性聰恵善撫接在鎮甚¶
有威名¶
長孫稚為揚州刺史都督淮南諸軍事梁將裴䆳虞鴻¶
襲據夀春稚諸子驍果䆳頗難之號曰鐵小兒¶
長孫肥為平南將軍率衆鎮北境威名甚著蠕蠕惮之¶
穆羆為征東將軍山胡劉什婆宼掠郡縣羆討滅之自¶
<pb:KR3k0013_WYG_392-19b>¶
是部内肅然莫不敬憚¶
庾岳為將有謀略治軍清整嘗以少擊多士衆服其智¶
勇名冠諸將¶
李陽為伏波將軍隨蕭寳夤西征其下每有戰功軍中¶
號曰李公騎¶
鄭模為安東將軍時將督敗殁者多模挫敵持重號為¶
名將¶
鄭楷為伏波將軍楷性嚴烈能摧挫豪強故時人語曰¶
<pb:KR3k0013_WYG_392-20a>¶
摸&KR3089;獬付鄭楷¶
李崇為車騎將軍揚州刺史崇沈深有將略寛厚善御¶
衆在州凡經十年常養壯士數千人宼賊侵邊所向摧¶
破號曰卧虎賊甚憚之¶
劉藻為龍驤將軍雍城鎮將先是氐豪徐成楊里等驅¶
逐鎮將故以藻代之至鎮擒獲成里等斬之以殉羣氐¶
震慴¶
楊大眼初以軍敗不能禁徙為營州兵後徵為平南將¶
<pb:KR3k0013_WYG_392-20b>¶
軍大眼至京師時人思其雄勇喜其更用臺省閭巷觀¶
者如市大眼為將帥前後所遣督將軍未渡江預皆畏¶
懾傳言淮泗荆沔之間有童兒啼者恐之云楊大眼至¶
無不即止王肅弟子秉之初歸國也謂大眼曰在南聞¶
君之名以為眼如車輪及見乃不異人大眼曰旗鼓相¶
望瞋眸奮發足使君目不能視何必大如車輪當世推¶
其驍果皆以為関張弗之過也大眼為荆州刺史嘗縳¶
蒿為人衣青布而射之召諸蠻渠桓示之曰卿等若作¶
<pb:KR3k0013_WYG_392-21a>¶
賊吾正如此相殺也又北淯郡嘗有虎害大眼搏而獲¶
之斬其頭懸於穰市自是荆蠻相謂曰楊公惡人嘗作¶
我蠻形以射之又深山之虎尚所不免遂不敢復為宼¶
盗¶
崔延伯善將撫得衆心與奚康生楊大眼為諸將之冠¶
延伯功名尤重時大宼未平而延伯死朝野歎懼焉¶
樊子鵠為平北將軍兼尚書行臺治有威信山胡率服¶
韓茂膂力絶人又善騎射為徐州刺史征南將軍為將¶
<pb:KR3k0013_WYG_392-21b>¶
善於撫衆勇冠當世為朝廷所稱¶
賀拔勝為荆州刺史將圖襄陽乃攻馮翊安定酇城等¶
平之時有梁人書勅蕭續(續梁武帝/子鎮襄陽)云賀拔勝北間驍¶
將汝宜慎之勿與爭鋒其見憚如此¶
　¶
　¶
　¶
　冊府元龜卷三百九十二¶
