# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:34.894010
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百三十七
<pb:KR3k0013_WYG_837-1a>¶
欽定四庫全書¶
　册府元龜巻八百三十七　宋　王欽若等　撰¶
　　總録部¶
　　　文章¶
易曰觀乎人文以化成天下仲尼曰言之不文行之不¶
逺蓋斯文之作其來尚矣經藝之設本於儒術辭賦之¶
起原乎六藝騷人之後風流彌劭漢氏中葉稍革古制¶
藻絢交錯支𣲖逾廣英才間出衆體互興分鑣並驅因¶
<pb:KR3k0013_WYG_837-1b>¶
枝振葉故子雲有鞶帨之說蕭統興推輪之嘆而沿襲¶
或異意制横作習尚殊軌氣韻相髙沈約有云自漢至¶
魏四百載間文體三變自是而下豈勝道哉繇靈均以¶
來迄于五代屬辭之士連衡接武咸用全次以備夫廣¶
記云¶
屈原名平楚之同姓也為懐王左徒王甚任之上官大¶
夫害其能讒之王怒而疏平故平憂愁幽恚作離騷離¶
騷者猶離憂也又有賦二十五篇¶
<pb:KR3k0013_WYG_837-2a>¶
唐勒楚大夫有賦四篇¶
宋玉楚大夫有賦十六篇(宋玉唐勒景差之徒在屈原/後皆好辭而以賦見稱然皆)¶
(祖屈原之/從容辭令)¶
荀卿賦十篇(荀卿趙人齊襄王時荀卿最為老師三為/祭酒後適楚為蘭陵令避漢宣帝名改為)¶
(孫/卿)¶
漢陸賈楚人為大中大夫有賦三篇¶
朱建楚人髙祖賜號平原王有賦一篇¶
莊夫子名忌吳人有賦二十四篇¶
<pb:KR3k0013_WYG_837-2b>¶
賈生名誼為中大夫天子議以任公卿之位絳灌東陽¶
侯馮敬之屬盡害之乃以賈生為長沙王太傅賈生既¶
辭任意不自得及渡湘水為賦以弔屈原後三年有鴞¶
飛入賈生舎止於坐隅楚人命鴞曰服賈生既以謫居¶
長沙長沙卑隰自以為壽不得長傷悼之乃為賦自廣¶
(一云有/賦六篇)¶
韋孟家本彭城為楚元王傅傅子夷王及孫王戊(官為/楚王)¶
(傅而歴相/三王也)不遵道孟作詩諷諌後遂去位徙家於鄒又¶
<pb:KR3k0013_WYG_837-3a>¶
作鄒詩¶
孔臧為太常有賦二十篇¶
吾丘壽王字子贛趙人為光禄大夫有賦十五篇¶
蔡曰賦一篇(吏闕/官)¶
倪寛千乘人為御史大夫有賦二篇¶
張子僑為光禄大夫有賦三篇¶
莊忽竒為常侍郎有賦十一篇(七略云忽竒者或言莊/夫子族家子或言莊助)¶
(弟芘/子)¶
<pb:KR3k0013_WYG_837-3b>¶
朱買臣字翁子吳人為丞相長史有賦三篇¶
司馬遷字子長為太史公有賦八篇¶
蘓李為遼東太守有賦二篇¶
蕭望之字長倩東海人為前將軍輔政有賦一篇¶
徐明字長君為河内太守有賦三篇¶
李息為給事黄門侍郎有賦九篇¶
馮商有賦九篇¶
杜參為長社尉有賦二篇¶
<pb:KR3k0013_WYG_837-4a>¶
張豐字僑予為車郎有賦三篇¶
朱宇為驃騎將軍有賦三篇(一云朱宇為/驃騎將軍史)¶
李思有孝景皇帝頌十五篇¶
李忠為衛士令有賦二篇¶
賈偃賦二篇¶
賈充賦四篇¶
張仁賦六篇¶
秦充賦二篇¶
<pb:KR3k0013_WYG_837-4b>¶
李歩昌賦二篇¶
謝多為侍郎有賦十篇¶
周長孺為平陽公主舎人有賦二篇¶
華錡賦九篇¶
眭𢎞賦一篇(即眭孟也以/明經為議郎)¶
别栩陽賦五篇¶
王商為黄門書者假史有賦十三篇¶
徐博為侍中有賦四篇¶
<pb:KR3k0013_WYG_837-5a>¶
王廣為黄門書者作吕嘉賦五篇¶
華龍為漢中都尉丞有賦二篇¶
路恭為左馮翊史有賦八篇¶
東方朔字曼倩平原厭次人為常侍郎乆之朔上書陳¶
農戰彊國之計因自頌獨不得大官欲求試用數萬言¶
終不見用朔因著論設客已用位卑以自慰諭又設非¶
有先生論此二篇最善其餘有封泰山責和氏璧及皇¶
太子生禖祝屏風殷上柏柱平樂觀獵賦八言七言上¶
<pb:KR3k0013_WYG_837-5b>¶
下(八言七言詩/各有上下篇)從公孫𢎞借車凡劉向所録朔書具是¶
矣(劉向别/録所載)¶
枚乘字叔淮隂人景帝時召拜𢎞農郡都尉以病去官¶
復㳺梁梁客皆善屬辭賦乘尤髙孝王薨乗歸淮隂有¶
賦九首¶
枚臯字少孺乘之子也上書北闕自稱枚乘之子武帝¶
得之大喜召入見侍詔使賦平樂舘善之拜為郎武帝¶
春秋二十九乃得皇子羣臣喜故臯與東方朔作皇子¶
<pb:KR3k0013_WYG_837-6a>¶
生賦初衛皇后立臯奏賦以戒終臯為賦善於朔也從¶
行至甘泉雍河東東廵狩封泰山塞决河宣房㳺觀三¶
輔離宫舘臨山澤弋獵射馭狗馬蹴踘刻鏤上有所感¶
輒使賦之奉詔輒成臯自言為賦不如相如又言為賦¶
乃俳見視如倡自悔類倡也故其賦有詆娸東方朔又¶
自詆娸其文骫骳曲隨其事皆得其意頗詼笑不甚閑¶
靡凡可讀者百二十篇其尤嫚戱不可讀者尚數十篇¶
司馬相如字長卿蜀郡成都人為武騎㑹景帝不好辭¶
<pb:KR3k0013_WYG_837-6b>¶
賦是時梁孝王來朝從游說之士齊人鄒陽淮隂枚乘¶
吳嚴忌夫子之徒(嚴忌本姓莊當時尊上號曰夫子/史家避漢明帝諱故遂為嚴耳)相¶
如見而說之因病免客游梁得與諸侯游士居數嵗乃¶
著子虛之賦以子虛虛言也為楚稱(稱說楚/之美也)烏有先生¶
者烏有此事也為齊難亡是公者亡是人也(亡讀/曰無)欲明¶
天子之義故虛藉此三人為辭(藉假/也)以推天子諸侯之¶
苑囿其卒章歸之於節儉因以風諌上林賦亡是公言¶
上林廣大山谷水泉萬物及子虛言雲夢所有甚衆侈¶
<pb:KR3k0013_WYG_837-7a>¶
靡多過其實且非義理所止故删取其要歸正道而論¶
之(言不尚其侈靡之論且取終篇/歸於正道且非除其辭也矣)武帝既美子虛之事¶
相如見武帝好僊因曰上林之事未足美也尚有靡者¶
臣嘗為大人賦未就請具而奏之相如以為列僊之儒¶
居山澤間(儒有道術之稱也/凡有道術皆為儒)形容甚臞(臞瘠也音年/句切又音衢)此¶
非帝王之僊意也乃遂奏大人賦既奏武帝大恱飄飄¶
有凌雲氣游天地間之意武帝過宜春宫相如又奏賦¶
以哀二世行失相如後為孝文園令病免家居茂陵天¶
<pb:KR3k0013_WYG_837-7b>¶
子曰司馬相如病甚可往從悉取其書若後之矣(若汝/也言)¶
(汝今去已/在他人後)所忠往(所忠使者/姓名也)而相如已死家無遺書問¶
妻對曰長卿未嘗有書也時時著書人又取去長卿未¶
死時為一卷書曰有使來求書奏之其遺札書言封禪¶
事所忠奏焉天子異之相如他所著遺平陵侯書與五¶
公子相難草木書篇不采采其尤著公卿者¶
王褒字子淵蜀人也有才俊益州刺史王襄欲宣風化¶
於衆庶間請與褒相見使褒作中和樂職宣布詩又作¶
<pb:KR3k0013_WYG_837-8a>¶
其傳因奏褒有軼才宣帝徴褒詔褒為聖主得賢臣頌¶
帝令褒與張子僑等並待詔所幸宫舘輒為歌頌頃之¶
擢褒為諌大夫元帝為太子喜褒所為甘泉及洞簫賦¶
令後宫誦讀之¶
韋𤣥成字少翁丞相賢子襲封扶陽侯以列侯侍祀孝¶
惠廟當晨入廟天雨淖不駕駟馬車而騎至廟下有司¶
劾奏等輩數人皆削爵為關内侯𤣥成自傷貶黜父爵¶
嘆曰吾何面目以奉祭祀作詩自劾責元帝永光中代¶
<pb:KR3k0013_WYG_837-8b>¶
于定國為丞相貶黜十年之間遂繼父相位封侯故國¶
榮當世焉𤣥成復作詩自著復玷缺之囏難因以戒示¶
子孫¶
揚雄字子雲蜀郡成都人雄好辭賦先時蜀有司馬相¶
如賦甚𢎞麗雄毎作賦嘗擬之以為式又作書摭離騷¶
文而反之自岷山投諸江流以弔屈原名曰反離騷又¶
作廣騷畔牢愁孝成帝時有薦雄文似相如者召雄待¶
詔承明之庭從上甘泉還奏甘泉賦帝祭后土又奏河¶
<pb:KR3k0013_WYG_837-9a>¶
東賦嘗從羽獵又奏羽獵賦拜為郎明年又奏長楊賦¶
雄方草太𤣥或嘲雄以𤣥尚白而𤣥解之曰解嘲雄實¶
好古而樂道其意欲求文章成名於後世以為箴莫善¶
於虞箴作州箴(九州之/箴也)賦莫深於離騷反而廣之辭莫¶
麗於相如作四賦皆斟酌其本相與放依而馳騁云其¶
後雄以為賦者將以風之必推類而言極麗靡之辭閎¶
侈鉅衍競於使人不能加也既乃歸之於正然覽者已¶
過矣往時武帝好神仙相如上大人賦欲以諷帝及飄¶
<pb:KR3k0013_WYG_837-9b>¶
飄有凌雲之志繇是言之賦勸而不止明矣又頗似俳¶
優淳于髠優孟之徒非法度所存賢人君子賦詩之正¶
也於是輟不復為¶
薛方字子容齊人嘗為郡掾祭酒王莽時居家以經教¶
授喜屬文著詩賦數十篇¶
後漢班彪扶風人更始敗隗囂擁衆天水彪從之彪傷¶
方難乃著王命論以為漢徳承堯有靈命之符王者興¶
祚非詐力所致囂終不寤遂避地河西河西大將軍竇¶
<pb:KR3k0013_WYG_837-10a>¶
融以為從事及融徴還京師光武問曰所上章奏誰與¶
參之對曰皆從事班彪所為後為望都長建武三十年¶
卒著賦論書記奏事合九篇¶
桓譚字君山沛國人博學多通能文章為議郎給事中¶
出為六安郡丞道病卒所著賦誄書奏凡二十六篇¶
田邑字伯玉馮翊人有大節渉學藝能善屬文為漁陽¶
太守¶
王隆字文山馮翊人建武中為新汲令能文章所著詩¶
<pb:KR3k0013_WYG_837-10b>¶
賦銘書凡二十六篇¶
杜篤字季雅京兆人少博學居美陽與美陽令相恨令¶
怨收篤送京師㑹大司馬吳漢薨光武詔諸儒誄之篤¶
於獄中為誄辭最髙帝美之賜帛免刑篤以關中表裏¶
山河先帝舊京不宜改營雒邑乃上奏論篤賦所著賦¶
誄弔書讚七言女誡及雜文凡十八篇又著明世論十¶
五篇後車騎將軍防擊西羗請篤為從事中郎戰没¶
史岑字子孝沛國人王莽末以文章顯莽以為謁者著¶
<pb:KR3k0013_WYG_837-11a>¶
頌誄復神說疾凡四篇(岑一字孝山/作出師頌)¶
崔篆涿郡人王莽以為新建大尹稱疾去建武初客居¶
滎陽臨終作賦以自悼名曰慰志¶
梁竦字叔敬松弟也明帝永平中坐松事徙九真南厯¶
江湖濟沅湘感悼子胥屈原以非辜沈身乃作悼騷賦¶
繫𤣥石而沈之後辟命交至並無所就¶
賈逵字景伯扶風平陵人永平中有神雀集宫殿官府¶
翹羽有五采色帝異之以問臨邑侯劉復復不能對薦¶
<pb:KR3k0013_WYG_837-11b>¶
逵博物多識帝乃召見逵問之對曰昔武王終父之業¶
鸑鷟在岐宣帝威懐戎狄神雀仍集此胡降之徴也帝¶
勑蘭臺給筆札使作神雀頌拜為郎後為魯相所作詩¶
頌誄書連珠酒令凡九篇¶
班固字孟堅彪子也弱冠而孤作幽通賦以致命遂志¶
永平中為郎典校祕書時京師修起宫室濬繕城隍而¶
關中耆老猶望朝廷西顧固感前世相如壽王東方之¶
徒造搆文辭終以諷勸乃上兩都賦盛稱雒邑制度之¶
<pb:KR3k0013_WYG_837-12a>¶
美以折西賔淫侈之論固所著典引賔戲應譏詩賦銘¶
誄頌書文記議六言在者凡四十一篇¶
𫝊毅字武仲扶風人明帝永平中於平陵習章句因作¶
廸志詩章毅以帝求賢不篤士多隱處故作七激以為¶
諷建初中章帝博召文學之士以毅為蘭臺令史拜郎¶
中與班固賈逵共校書毅追美孝皇帝功徳最盛而廟¶
頌未立乃依清廟作顯宗頌十篇奏之毅早卒著詩賦¶
誄頌祀文七激連珠凡二十八篇¶
<pb:KR3k0013_WYG_837-12b>¶
馮衍字敬通京兆杜陵人幼有竒才為曲陽令得罪西¶
歸故郡衍不得志退而作賦自勵命其篇曰顯志顯志¶
者言光明之情昭章𤣥妙之思也居貧年老卒於家所¶
著賦誄銘問交徳誥慎情(衍集有問交一/篇慎情一篇)書記說自序¶
官録䇿五十篇章帝甚重其文¶
王景字仲通樂浪人建初七年為徐州刺史先是杜陵¶
杜篤奏上論遷都賦欲令車駕還遷長安耆老聞者皆¶
動懐土之心莫不眷然仲立西望舊京以宫廟已立恐¶
<pb:KR3k0013_WYG_837-13a>¶
人情疑惑㑹時有神雀諸瑞乃作金人論頌雒邑之美¶
崔駰字亭伯篆孫也善屬文嘗以典籍為業未遑仕進¶
之事時人或譏其太𤣥静將以後名失實駰擬揚雄解¶
嘲作達㫖以答焉(華嶠曰駰譏揚雄以為范蔡鄒衍之/徒乘釁相傾誑曜諸侯者也而云彼)¶
(我異尚又曰竊資卓氏割炙細君斯蓋士之贅行/而云不能與此數公者同以為失類而改之也)元和¶
中章帝始修古禮廵狩方岳駰上四廵頌以稱漢徳辭¶
甚典美為竇憲主簿出為長岑長以逺去不之官而歸¶
和帝永元中卒所著詩賦銘頌書記表七依婚禮結言¶
<pb:KR3k0013_WYG_837-13b>¶
達㫖酒警合二十一篇¶
崔瑗字子玉駰子也為濟北相卒瑗髙於文詞尤善為¶
書記箴銘所著賦碑銘箴頌七蘇(牧乘七/發之流)南陽文學官¶
志嘆辭移社文悔祈草書埶七言凡五十七篇其南陽¶
文學官志稱於後世諸能為文者皆自以弗及¶
崔烈有文才所著詩書教頌等凡四篇位至太尉¶
崔實字子真一名台字元始為尚書病卒所著碑論箴¶
銘答七言詞文表記書凡十五篇¶
<pb:KR3k0013_WYG_837-14a>¶
李尤字伯仁廣漢人少以文章顯和帝時侍中賈逵薦¶
尤有相如揚雄之風召詣東觀受詔作賦拜蘭臺令史¶
累遷樂安相卒所著詩賦銘誄頌七嘆哀典凡二十八¶
篇¶
李漢廣漢人有文才為東觀郎著賦誄頌論數十篇¶
桓麟郁孫也為許令卒著誄讃說書凡二十篇(摯虞文/章志麟)¶
(文在者十八篇有碑九首誄七/首說一首沛相郭府君書一首)¶
桓彬字彦林麟子也為尚書郎卒於家所著七說及書¶
<pb:KR3k0013_WYG_837-14b>¶
凡三篇¶
朱穆字公叔南陽人嘗感時澆薄慕尚敦篤乃作崇厚¶
論又著廣絶交論亦矯時之作後為尚書卒所著論䇿¶
奏教書詩記嘲凡二十篇(穆著論甚美蔡邕/嘗至其家自寫之)¶
張衡字平子南陽人少善屬文和帝永元中天下承平¶
日乆自王侯以下莫不踰侈衡乃擬班固兩都作二京¶
賦因以諷諌精思𫝊㑹十年乃成順帝初為太史令衡¶
不慕當世所居之官輒積年不徙自去史職五載復還¶
<pb:KR3k0013_WYG_837-15a>¶
乃設客問作應間以見其志遷侍中中官共讒之衡嘗¶
思圖身之事以為吉凶倚伏幽微難明乃作思𤣥賦以¶
宣寄情志後為尚書卒所著詩賦銘七言靈憲應間七¶
辨廵誥懸圖凡三十二篇(衡集作𤣥圖/蓋懸與𤣥通)¶
葛龔字元甫梁國寜陵人也和帝時以善文記知名著¶
文賦碑誄書記凡二十篇終臨汾令¶
胡廣字伯始南郡華容人為太傅録尚書令薨初揚雄¶
依虞箴作十州二十五官箴其九箴亡闕後涿郡崔駰¶
<pb:KR3k0013_WYG_837-15b>¶
及子瑗及臨邑侯劉騊駼増補十六篇廣復繼作四篇¶
文甚典美乃悉撰次首目為之解釋名曰百官箴凡四¶
十八篇其餘所著詩賦銘頌箴弔及諸解詁凡二十二¶
篇¶
夏恭字敬公梁國蒙人為太山郡尉卒官恭為文著善¶
賦頌詩勵學凡二十篇恭子牙少習家業著賦頌讚誄¶
凡四十篇舉孝亷早卒¶
蘇順字孝山京兆人和安間以才學見稱為郎中卒官¶
<pb:KR3k0013_WYG_837-16a>¶
所著賦論誄哀辭雜文凡二十六篇時三輔多士扶風¶
曹衆伯師亦有才學著誄書論四篇又有曹朔不知何¶
許人作漢頌四篇¶
劉珍一名寳南陽人安帝延光五年為衛尉卒官著誄¶
頌連珠凡七篇¶
黄香字文彊能文章為魏郡太守卒官著賦牋奏書令¶
凡五篇¶
馬融字季長有俊才安帝永初四年為校書郎中是時¶
<pb:KR3k0013_WYG_837-16b>¶
鄧太后臨朝鄧隲兄弟輔政以為文徳可興武功宜廢¶
遂廢蒐狩之禮初元二年乃上廣成頌以諷出為河間¶
王廐長史時車駕東廵岱宗融上東廵頌帝竒其文召¶
拜郎中桓帝延熹九年卒年八十八所著賦頌碑誄書¶
記表奏七言琴歌對䇿遺令凡二十一篇¶
崔琦字子瑋涿郡人少游學京師以文章博通稱舉孝¶
亷梁冀聞其清與交琦作外戚箴以戒之琦以言不從¶
失意復作白鵠賦以為風後為冀殺之所著賦頌銘誄¶
<pb:KR3k0013_WYG_837-17a>¶
箴弔論九咨七言凡十五篇¶
王逸字叔師順帝時為侍中著賦誄書論及雜文凡二¶
十一篇又作漢詩凡一百二十三篇¶
王延壽字文考逸之子也有儁才少游魯國作靈光殿¶
賦後蔡邕亦造此賦未成及見延壽所為甚竒之遂輟¶
翰而已曽有異夣意惡之乃作夢賦以自勵後溺水死¶
邊讓字文禮陳畱人少辯博能屬文作章華賦雖多淫¶
麗之辭而終之以正亦如相如之諷也位至九江太守¶
<pb:KR3k0013_WYG_837-17b>¶
邊韶字孝先陳畱人以文學知名為陳相卒於官著詩¶
頌碑銘書䇿五十篇¶
趙壹恃才倨傲屢抵罪幾致死友人救得免壹乃貽書¶
謝恩及為窮鳥賦又作刺世疾邪賦著賦頌箴誄書及¶
雜文十六篇壹十辟公府竝不就終於家¶
張升字彦真尉氏人為外黄令著賦誄頌碑書凡十六¶
篇¶
侯瑾字子瓏燉煌人州郡累召公車有道徴並稱疾不¶
<pb:KR3k0013_WYG_837-18a>¶
到作矯世論以譏刺當世而徙入山中單思著述以莫¶
知於世故作應時賔難以自寄餘所作雜文數十篇多¶
亡矣西河人敬其才而不敢名之皆稱為侯君¶
劉梁字曼山一名岑東平人少孤貧嘗疾世多利交以¶
邪曲相黨乃著破羣論時之覽者以為仲尼作春秋亂¶
世知志今此論之作俗士豈不愧心又作辨和同之論¶
為尚書郎累遷野王令未行病卒¶
蔡邕字伯喈陳畱圉人少博學好辭章閒居翫古不交¶
<pb:KR3k0013_WYG_837-18b>¶
當世感東方客難及揚雄班固崔駰之徒設疑以自通¶
乃斟酌羣言韙其是而矯其非作釋誨以戒勵後為左¶
中郎將邕著詩賦碑誄銘讚連珠箴弔論議獨斷勸學¶
釋誨叙樂女訓篆埶祝文章表書記凡四百篇傳於世¶
仲長統字公理山陽人博渉書記贍於文辭後恭丞相¶
曹操軍事卒統友人東海繆襲嘗稱統文章足當西京¶
董賈劉揚¶
楊修字徳祖有俊才為丞相曹公主簿所著賦頌碑讚¶
<pb:KR3k0013_WYG_837-19a>¶
詩哀辭表記書凡十五篇¶
禰衡字正平平原人少有才辨曹公送與劉表表及荆¶
州士大夫先服其才名甚賔禮文章言議非衡不定表¶
嘗與諸文人共草章奏並擇其才思時衡出還見之開¶
省未周因毁以抵地表憮然為駭衡乃從求筆札湏臾¶
立成辭義可觀表大恱益重之後復侮慢於表表耻不¶
能容以江夏太守黄祖性急故送衡與之祖亦善待焉¶
衡為作書記輕重疎密各得體宜祖持其手曰處士此¶
<pb:KR3k0013_WYG_837-19b>¶
正得祖意如祖腹中之所欲言也祖長子射為章陵太¶
守嘗大㑹賔客人有獻鸚鵡者黄祖舉巵於衡曰願先¶
生賦之以娛嘉賔衡覽筆而作文無加㸃辭采甚麗後¶
為祖所殺¶
張超字子並河間人畱侯良之後有文才靈帝時從車¶
騎將軍朱㒞征黄巾為别部司馬著賦頌碑文薦檄牋¶
書碣文嘲凡十九篇¶
髙彪字子義吳郡人除郎中校書東觀數奏賦頌竒文¶
<pb:KR3k0013_WYG_837-20a>¶
因事諷諌靈帝異之時京兆第五永為督軍御史使督¶
幽州百官大㑹祖餞於長樂觀議郎蔡邕等皆賦詩彪¶
乃獨作箴邕等甚美其文以為莫尚也出為内黄令卒¶
於官文章多亡¶
張奐字然明酒泉人後為𢎞農人為太常以黨罪歸田¶
里卒所著銘書教誡述志對䇿章表二十四篇¶
李固字子堅漢中人為太尉所著章表奏議教令對䇿¶
記銘凡十一篇¶
<pb:KR3k0013_WYG_837-20b>¶
延篤字叔堅南陽人為京兆尹以病免歸卒于家所著¶
詩論銘書應訊表教令凡二十篇¶
應奉字世叔汝南人為司𨽻校尉及黨事起奉乃慨然¶
以疾自退追愍屈原因以自傷著感騷三十篇數萬言¶
盧植字子幹涿郡人為北中郎將免官隱於上谷卒所¶
著碑誄表記凡六篇¶
陶邱洪字子休平原人清達博辨文冠當代辟太尉府¶
卒¶
<pb:KR3k0013_WYG_837-21a>¶
皇甫規字威明安定朝那人為䕶羗校尉以疾卒所著¶
賦銘碑讚禱文弔章表教令書檄牋記凡二十七篇¶
魏孔融字文舉魯國人為少府所著詩頌碑文論議六¶
言䇿文表檄教令書記凡二十五篇¶
王粲字仲宣山陽髙平人為太祖軍謀祭酒魏國建為¶
侍中粲善屬文舉筆便成無所改定時人常以為宿搆¶
然正復精意單思亦不能加也(粲才既髙辨論應幾鍾/繇王朗等雖名為魏卿)¶
(相至於朝廷奏議/皆擱筆不能措手)著詩賦論議垂六十篇¶
<pb:KR3k0013_WYG_837-21b>¶
徐幹字偉長北海人陳琳字孔璋廣陵人阮瑀字元瑜¶
陳畱人應瑒字徳璉汝南人劉楨字公幹東平人幹為¶
司空軍謀祭酒掾屬五官將文學琳瑀為司空軍謀祭¶
酒管記室軍國書檄多琳瑀所作也琳徙門下督瑀為¶
倉曹掾屬瑒楨並為太祖丞相掾咸著文賦數十篇(魏/文)¶
(帝典論曰魏世文人魯國孔融廣陵陳琳山陽王粲北/海徐幹陳畱阮瑀汝陽應瑒東平劉楨斯七子者於學)¶
(無所遺於辭無所假粲長於辭賦幹時有逸氣然非粲/匹也如粲之初征登樓槐賦征思幹之𤣥猨漏巵圓扇)¶
(橘賦雖張蔡不過也然於他文未能稱是琳瑀之章表/書記今之儁也應瑒和而不壯劉楨壯而不宻孔融體)¶
<pb:KR3k0013_WYG_837-22a>¶
(氣髙妙有過人者然不能持論理不勝辭至于雜以嘲/戯乃其所善揚班之儁也自潁川邯鄲淳繁欽陳畱路)¶
(粹沛國丁儀丁廙𢎞農楊修河内荀繹等亦有文采/而不在此七人之列瑒弟璩璩子貞咸以文章顯)¶
邯鄲淳一名竺字子叔潁川人博學有文章黄初中為¶
博士給事中作投壺千餘言奏之文帝以為工賜帛千¶
疋¶
繁欽字休伯以文才機辯少得名於汝潁欽既長於書¶
記又善為詩賦其所與太子書說喉轉意率皆巧麗為¶
丞相主簿卒¶
<pb:KR3k0013_WYG_837-22b>¶
夏侯㑹字雅權幼以才學見稱善屬文議終樂安太守¶
與陳郡太守任城孫該郎中令河東杜摯等並著文賦¶
頗傳於世¶
韋誕字仲將太僕端之子終光禄大夫有文才善屬辭¶
章¶
劉劭字孔才廣平人為散騎常侍嘗作趙都賦明帝美¶
之詔劭作許都雒都賦時外興軍旅内營宫室劭作二¶
賦皆諷諌焉¶
<pb:KR3k0013_WYG_837-23a>¶
衛覬字伯儒河東人少夙成以才學稱為尚書凡所撰¶
述數十篇黄初中潘朂王象與覬並以文書顯¶
潘朂字元茂為尚書左丞魏公九錫䇿命朂所作也¶
王象字羲伯黄初時為散騎常侍初建安中與同郡荀¶
緯等俱為魏太子所禮待及王粲陳琳阬瑀路粹等亡¶
後新出之中惟象才最髙¶
吳質字季重濟隂人為北中郎將以文才為文帝所善¶
應璩字休璉博學好屬文善為書記曹爽秉政多違法¶
<pb:KR3k0013_WYG_837-23b>¶
度璩為詩以諷焉其言雖頗諧合多切時要世共傳之¶
終於侍中¶
周不疑年十七著文選論四首¶
嚴苞黄初中以髙才入為祕書丞數奏文賦文帝異之¶
夏侯𤣥字太初為太常𤣥常著樂毅張良及本無肉刑¶
論辭㫖通遠咸傳於世¶
何晏字平叔為尚書晏少以才秀知名作道徳論及諸¶
文賦著述凡數十篇¶
<pb:KR3k0013_WYG_837-24a>¶
袁亮貞固有學行疾何晏鄧颺等著論以譏刺之位至¶
尚書¶
劉盛有文藻又善言名理諸所論著並傳於世¶
鍾㑹字士季為中書侍郎時司馬景王命中書令虞松¶
作表再呈不可意命松更定以經時松思竭不能改心¶
存之形於顔色㑹察其有憂問松所能松以實答㑹取¶
視為定五字松恱服以呈王王曰不當爾邪誰所定也¶
松曰鍾㑹向亦欲啟之㑹公見不敢饕其能王曰如此¶
<pb:KR3k0013_WYG_837-24b>¶
可大用可令來¶
蜀諸葛亮字孔明為丞相亮言教書奏多可觀别為一¶
集¶
楊戱字文然犍為人為射聲校尉以後主延熈四年著¶
季漢輔臣賛其所頌述今多載於蜀書¶
呂雅為謁者清厲有文才著格論十五篇¶
郤正字令先河南人弱冠能屬文為祕書郎性澹於榮¶
利而尤耽意文章自司馬王揚班𫝊張蔡之儔遺文篇¶
<pb:KR3k0013_WYG_837-25a>¶
賦及當世美書善論益部有者則鑽鑿推求略皆寓目¶
自在内職三十年官不過六百石依則先儒假文以見¶
意號曰釋譏其文繼於崔駰達㫖景耀六年後主從譙¶
周之計遣使請降於鄧艾其書正所造也凡所著述詩¶
論賦之屬垂百篇¶
秦宓字子勑廣漢人少有才學為大司農卒宓見帝系¶
之文五帝皆同一族宓辯其不然之本論皇帝王覇飬¶
龍之說甚有通理譙允南少時數往諮訪記録其言於¶
<pb:KR3k0013_WYG_837-25b>¶
春秋然否論¶
譙周字允南巴西人為中散大夫太子家令于時軍旅¶
數出百姓彫瘁周與尚書令陳祗論其利害退而書之¶
謂之仇國論¶
陳術字申伯漢中人博學多聞著釋論七篇歴三郡太¶
守¶
吳張紘字子綱廣陵人為大帝長史見柟橊枕愛其文¶
為作賦陳琳在北見之以示人曰此吾鄉里張子綱所¶
<pb:KR3k0013_WYG_837-26a>¶
作也後紘見陳琳作武庫賦應譏論與琳書深嘆美之¶
琳答曰自僕在河北與天下隔此間率少於文章易為¶
雄霸故使僕受此過差之譚非其實也今景興(魏王朗/字景興)¶
在此足下與子布(呉張昭/字子布)在彼所謂小巫見大巫神氣¶
盡矣紘著詩賦銘誄十餘篇¶
胡綜字偉則汝南固始人也為建武中郎將黄武八年¶
夏黄龍見舉口於是大帝稱尊號因瑞改元又作黄龍¶
大牙樹在中軍諸軍進退視其所向命綜作賦後為偏¶
<pb:KR3k0013_WYG_837-26b>¶
將軍凡自大帝統事諸為文誥䇿命鄰國書符略皆綜¶
之所造也¶
薛綜字敬宗沛郡人少善屬文有秀才為太子少傅領¶
選曹尚書赤烏六年卒凡所著詩賦難論數萬言名曰¶
私載子瑩建衡中為選部尚書領太子少傅後主追嘆¶
綜遺文且命瑩繼作瑩遂獻詩¶
張昭字子布彭城人少好學時汝南主簿應劭議宜為¶
舊君諱論者互有異同著論州里才士陳琳等皆稱善¶
<pb:KR3k0013_WYG_837-27a>¶
之¶
嚴畯字曼才彭城人少耽學為尚書令卒畯著孝經傳¶
潮水論又與裴𤣥張承論管仲季路皆傳於世¶
孫丞好學有文章作螢火賦行於世¶
范慎字孝敬廣陵人為太子登賔客著論二十篇名曰¶
矯非後為太尉終¶
韋曜字𢎞嗣吳郡人少好學能屬文為太子中庶子時¶
蔡穎亦在東宫性好博奕太子和以為無益命曜論之¶
<pb:KR3k0013_WYG_837-27b>¶
　¶
　¶
　¶
　¶
　¶
　¶
　¶
　册府元龜卷八百三十七¶
