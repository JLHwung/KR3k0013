# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:30.724614
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百五十六
<pb:KR3k0013_WYG_756-1a>¶
欽定四庫全書¶
　册府元龜卷七百五十六　宋　王欽若等　撰¶
　　總錄部¶
　　　孝第六¶
唐虞世南父荔陳天嘉中卒世南尚㓜哀毁殆不勝喪¶
陳文帝知其博學每遣中使至其家將䕶之及服闋召¶
為建安王□曹叅軍世南叔父寄䧟於陳寳應在閩越¶
中世南雖除喪猶布衣蔬食至太建末寳應破寄還方¶
<pb:KR3k0013_WYG_756-1b>¶
令世南釋布食肉位秘書監¶
隋竇抗字道生父榮定尚隋文帝姊萬安長公主官至¶
雒州總管封陳國公抗在隋以帝甥之故甚見崇寵釋¶
褐千牛備身屬其父寢疾抗躬親侍扶衣不解帶者五¶
十餘日及居喪哀毁過禮後為梁州刺史丁母憂號慟¶
絶而復蘇者數焉文帝令宮人至第節其哭泣¶
李百藥定州安平人隋内史令徳林之子至性過人初¶
侍父母喪還鄉徒跣單衣行數千里服闋數年容貌毁¶
<pb:KR3k0013_WYG_756-2a>¶
悴為當時所稱大業初授百藥為桂州司馬行至太湖¶
遇刼賊將加白刄其子安期跪泣請代父命賊哀而釋¶
之¶
張志寛蒲州安邑人隋末喪父哀毁骨立為鄉里所稱¶
賊帥王君廓屢為寇掠聞其名獨不犯其閭隣里頼之¶
而免者百餘家後為里正詣縣稱母疾㥯來歸縣令問¶
其狀對曰母嘗有所苦志寛亦有所苦向患心痛知母¶
有疾令怒曰妖妄之辭也繋之於獄馳騐其母竟如所¶
<pb:KR3k0013_WYG_756-2b>¶
言令異之慰諭遣去及丁母憂負土成墳廬於墓側手¶
植松栢千餘株¶
王少𤣥博州聊城人父隋末於郡西爲亂兵所害少𤣥¶
遺腹生年十餘歳問父所在其母告之因哀泣便欲求¶
屍以塟時白骨蔽野無繇可辨或曰子以血霑父骨即¶
滲入焉少𤣥乃刺其體以試之凡經旬日竟獲父骸以¶
塟盡禮病創厯年方愈¶
趙慈景高祖濳龍時尚桂陽公主及義兵起隋人將捕¶
<pb:KR3k0013_WYG_756-3a>¶
之或有勸慈景避吏出入備兵無為坐受拘縶慈景曰¶
公之所言誠為良計但吾有老母以吾為命委之而去¶
非吾心也俄而吏捕繋獄及隋平封開化郡公¶
陳叔逹武徳中為侍中羣臣食於御前菜有蒲菊叔逹¶
懷而不食高祖問其故對曰臣母患口乾求之不能致¶
欲歸以遺母高祖曰卿有母可遺乎遂涕泣嗚咽久之¶
乃止因賜物百段¶
房𤣥齡父病綿厯十旬𤣥齡盡心藥膳未嘗解衣交睫¶
<pb:KR3k0013_WYG_756-3b>¶
及父終勺飲不入口者五日位司空¶
劉子翼臨淮人貞觀元年勅召入京辭以繼母年老不¶
赴及母卒摧毁傷感行路¶
田伯明涇陽人少孤其伯母劉年十九而孀居操行貞¶
固撫育伯明恩義甚篤及劉以夀終伯明廬於墓側負¶
土成墳齋居菜食¶
姚思亷丁繼母憂結廬墓次毁瘠殆不勝䘮位散騎常侍¶
皇甫無逸貞觀中為冀州刺史其母疾篤太宗令驛召¶
<pb:KR3k0013_WYG_756-4a>¶
之無逸性至孝承問惶懼不能飲食因道疾而卒¶
薛萬備為通事舍人初丁母艱截髪為髢以充歛及塟¶
廬於墓次負土成墳太宗聞而嘉之降璽弔慰焉¶
王瞿曇華州鄭人事親以孝養聞鄉里稱其敬譲塟祖¶
父母及伯父皆負土成墳三年乃畢母終亦如之晝夜¶
悲號哀感行路頭髪盡落形體枯悴墓門三年不掩夜¶
嘗寢於棺側服終之後仍不離墓焉¶
温振中書令彦博之子少有雅望官至太子舎人居䘮¶
<pb:KR3k0013_WYG_756-4b>¶
以毁卒¶
李乾祐為侍御史母卒廬於墓側負土成墳¶
呂方毅為右衛鎧曹叅軍母終哀慟過禮竟以毁卒而¶
車載喪隨母輲車而塟友人郎餘令以白粥𤣥酒生蒭¶
一束於路隅奠祭甚為時人之所哀惜云¶
劉審禮刑部尚書徳威之子少喪母為祖母元氏所養¶
隋末徳威從裴仁基討賊道路不通審禮年未弱冠時¶
自鄉里負載元氏渡江避亂及天下定始西入長安元¶
<pb:KR3k0013_WYG_756-5a>¶
氏有疾審禮必親嘗湯藥元氏謂諸孫曰我兒孝順貫¶
徹幽顯吾一顧念宿疾頓輕貞觀中歴左驍衛郎將丁¶
父憂去職及塟跣足隨車流血灑地行路稱之永徽中¶
累遷將作大匠檢校燕然都督襲封彭城郡公審禮父¶
没雖乆猶悲慕不已每見父時寮舊必嗚咽流涕母鄭¶
氏早亾事繼母平壽縣主又以孝聞縣主稍有疾輙憂¶
懼形於容色朝夕不寐撫繼母男延景友愛甚篤所得¶
祿俸皆送母處以資延景之費而審禮妻子自處饑寒¶
<pb:KR3k0013_WYG_756-5b>¶
晏然未嘗介意儀鳯中為洮河道行軍司馬討吐蕃没¶
於陣其子尚乘直長逮庻弟太常丞延景詣闕自拘請¶
入賊以贖其父兄高宗令中書侍郎薛元超慰之曰汝¶
父兄䧟身虜庭狥忠竭節自緣赴救失所非其過也即¶
宜各守職位我自遣人贖之必其不來任汝子弟選一¶
武藝者往也逮庻弟岐州司馬易從俄受詔往吐蕃中¶
省父比至而審禮病卒易從號泣晝夜不止毁瘠過禮¶
吐蕃哀其至行還其父屍易從徒跣萬里從靈櫬歸塟¶
<pb:KR3k0013_WYG_756-6a>¶
彭城¶
陳集原隴州開陽人代為嶺表酋長父纔有疾即終日¶
不食永徽中䘮父嘔血數升枕服苫廬悲感行路位豹¶
韜衛將軍¶
裴敬彜為陳王府典籖父智周暴卒敬彜時在長安忽¶
泣涕不食謂所親曰大人每有疾處吾即踧然不安今¶
日心痛手足皆廢事在不測得無戚乎遂請急倍道言¶
歸果聞父䘮羸毁逾禮事母復以孝聞乾封中累轉監¶
<pb:KR3k0013_WYG_756-6b>¶
察御史時母病有醫人許仁則足疾不能乗馬敬彜每¶
自輿之以候母焉¶
裴守真絳州稷山人早孤事母至孝及母終哀毁骨立¶
殆不勝䘮位寧州刺史¶
歐陽通率更令詢之子也儀鳯中為中書舍人襲封渤¶
海縣男丁母憂去職尋起復本官每入朝必徒跣至皇¶
城門外及直在省則席地藉蒿非公事不言亦未嘗啟¶
齒歸家必衣衰絰號慟無常自武徳已來起復而能哀¶
<pb:KR3k0013_WYG_756-7a>¶
戚合禮者無如通比以年凶未塟四年居廬不釋服家¶
人宻以氊絮置所眠席下通覺而徹之¶
元讓雍州人弱冠明經擢第以母疾遂不求仕躬親藥¶
膳蒸蒸致養不出閭里十餘年及母終廬於墓側蓬髪¶
不&KR0808;沐菜食飲水而已¶
薛元超内使侍郎道衡之孫為中書舍人中書省有盤¶
石道衡嘗踞而草制元超每見此石未嘗不泫然流涕¶
王鳯仕唐居官與其子逸及操遇賊賊脅逐鳯逸以身¶
<pb:KR3k0013_WYG_756-7b>¶
䕶蔽之父乃得全二子皆死¶
狄仁傑授并州都督府□曹其親在河陽里第仁傑赴¶
并州立太行山北望見白雲孤飛謂左右曰吾親所居¶
在此雲下瞻望佇立久之雲移乃行¶
解琬為監察御史丁憂去職則天以解素習邉事起復¶
舊官令往西城安撫夷虜抗表懇辭太后嘉之下勅曰¶
解琬孝性淳厚言詞哀切固辭強奪之榮乞就終憂之¶
典足以激揚風俗敦奬名教宜遂雅懷仍其所請仍俟¶
<pb:KR3k0013_WYG_756-8a>¶
服闋後赴上¶
朱寳積瀛州人自䘮親後廬於墓側遂至踰年竟以毁¶
卒¶
姚元之為鳯閣侍郎同三品長安四年以母老表請解¶
政歸養待詔則天下詔特從之以充相王府長史一事¶
已上竝同三品¶
王友貞瑯琊人弱冠母病篤醫云唯噉人肉乃差友貞¶
獨念無求理乃割股肉以貽親病尋愈貞亦無毒痛則¶
<pb:KR3k0013_WYG_756-8b>¶
天聞而竒之就其家驗問特䝉旌表¶
潘元祚江夏人居親䘮結廬墓次負土成墳¶
李逈秀睿宗時為鴻臚卿性至孝事母甚謹母氏庻賤¶
而色養過人其妻崔氏嘗叱其媵婢母聞之不悦逈秀¶
即時出之或止之贒室雖不避嫌疑然過非出狀何遽¶
如此逈秀曰娶妻本以承順顔色茍違何敢留也¶
崔沔為祠部員外睿宗時徴拜中書舍人沔以母老疾¶
在東都不忍捨之固請閑官以申侍養繇是改為虞部¶
<pb:KR3k0013_WYG_756-9a>¶
郎中¶
李日知為給事中事母孝母年老嘗疾病日知取急調¶
侍數日而鬢髪變白尋加朝散大夫其母未受命婦邑¶
號而卒將塟發引吏人齎誥命而至日知在路既見即¶
時殞絶乆之乃蘇廵察使衛州司馬路敬濳入知境時¶
聞其孝弟之跡使求其狀日知辭讓不報服闋累遷黄¶
門侍郎¶
王希夷徐州滕人孤貧好道父母終為人牧羊以牧傭¶
<pb:KR3k0013_WYG_756-9b>¶
供塟畢隱於嵩山¶
蘇頲居父瓌䘮詔起復為工部侍郎加銀青光祿大夫¶
頲抗表固辭詞理懇切詔許其終制服闋就職¶
韋虚心有孝行丁父憂哀毁過禮鬢髪盡白朝廷深所¶
嗟尚¶
王維事母崔氏以孝聞閨門雍睦為衆所推天寳中為¶
庫部郎中母終茹荼柴立殆不勝䘮¶
楊嵩珪陳留封丘人母亾負土成墳於所居别立靈儿¶
<pb:KR3k0013_WYG_756-10a>¶
畵父母形貎享祀十有餘歳¶
韓難陁華原人父亾廬於墓側凡十六載¶
楊綰早孤家貧養母以孝聞甘㫖或闕憂見於色親友¶
訪令干祿舉進士調補太學正字¶
李畬為考功郎中事母孝謹母卒不勝䘮而死¶
高郢父伯祥先為好畤尉天寳末盗據京邑抵賊禁將¶
加極刑郢時年十五被髪解衣請代其父賊黨義之乃¶
俱釋郢位至僕射¶
<pb:KR3k0013_WYG_756-10b>¶
陳屺鎮州皷城人居父䘮哀毁髪落廬於墓側不掩墓¶
門¶
楊炎為起居舍人以親老去官父没廬於墓側¶
賈直言父道冲以伎術得罪貶之賜酖於路直言偽令¶
其父拜四方辭上下神祗伺使者視稍怠即取其酖以¶
飲遂迷仆而死明日酖洩於足而後復蘇代宗聞之减¶
其父死直言亦自此病躄¶
崔縱為金部員外以父渙貶道州刺史縱棄官從養父¶
<pb:KR3k0013_WYG_756-11a>¶
卒累遷太常卿渙有寵妾鄭氏縱以母事之鄭性剛戾¶
待縱不以理雖為大僚每加笞詬縱率妻子候顔敬順¶
不怠時以為難¶
奚陟為左拾遺丁父憂哀毁過禮親朋敬愍之徳宗幸¶
興元召陟拜起居郎翰林學士陟辭以疾病久不赴職¶
郭曜汾陽王子儀之長子子儀薨曜居䘮甚得禮節若¶
儒家子居無何寢疾病或勸其子茹葱若薤竟不屬口¶
而卒位太子少保¶
<pb:KR3k0013_WYG_756-11b>¶
第五琦為太子賓客琦子峯婦鄭氏女皆以孝聞旌表¶
其門¶
段秀實性至孝六歳母疾秀實水漿不入口七日母病¶
間然後飲食及父没哀毁過禮位司農卿¶
張浦父子産為柳州臨武令杖殺員外尉周少逹有司¶
斷當絞之浦表請代父死不許¶
張進昭廬州巢人母先患狐刺左手落經十三年乃亾¶
進昭自截其腕廬於墓側¶
<pb:KR3k0013_WYG_756-12a>¶
李愬西平王晟之子秀出昆季間愬早䘮所保養於晋¶
國夫人王氏及卒晟以本非正室令服緦愬號哭不忍¶
晟感之因許服哀服既練丁父艱愬與仲弟憲廬於墓¶
側徳宗不許詔令歸第宿徒跣復徃徳宗知不可奪遂¶
許終制位太子少保¶
歸崇敬蘇州呉人少勤學以經業擢第遭䘮父母哀毁¶
以孝聞位兵部尚書致仕¶
孔述睿越州人少與兄克符弟克讓皆事親以孝聞既¶
<pb:KR3k0013_WYG_756-12b>¶
孤俱隱於嵩陽山¶
崔衍尚書左丞倫之子繼母李氏不慈於衍衍為富平¶
縣尉倫使於吐蕃久方歸李氏衣弊衣以見倫倫問其¶
故李氏稱自倫使於蕃中衍不給衣食倫大怒召行責¶
詬命僕𨽻捽於地袒其背將鞭之衍涕泣終不自陳倫¶
弟殷聞之趨往以身蔽衍杖不得下因大言曰衍每月¶
俸錢皆送嫂處殷所具知何忍乃言衍不給衣食倫怒¶
乃解繇是倫遂不聽李氏之譖及倫卒衍事李氏益謹¶
<pb:KR3k0013_WYG_756-13a>¶
李氏所生子郃每多取母子錢使其子以契書徴負於¶
衍衍歳為償之故衍官至江州刺史而妻子衣食無所¶
餘¶
鄭珣瑜初為大理評事以養母資祿求授陽翟縣丞¶
路隋泌之少子泌為渾瑊從事與吐蕃㑹盟而䧟隋方¶
孩提後稍有知乃日夜啼號坐必西嚮食不加肉母氏¶
言其貌肖泌遂終身不炤鏡其後吐蕃遺邉將書求和¶
隋哀泣䟽陳願允其請表三上徳宗命中使諭㫖以朝¶
<pb:KR3k0013_WYG_756-13b>¶
廷懲其㝛詐俟更要於後信訖數歲不報及憲宗即位¶
前年蕃使復欵塞隋五獻章上陳又投書哀訴於宰相¶
裴垍藩皆協力為奏言帝允之命徐復等聘之後乃令¶
答詔疏䧟蕃者名氏令歸中國吐蕃因復等還遣使來¶
朝遂以泌及鄭叔矩之䘮與銘及遺錄至朝野傷歎隋¶
居䘮益以孝聞後位至相輔¶
令狐楚貞元七年登進士第桂管觀察使王拱愛其才¶
欲以禮□召懼楚不從乃先聞奏而後致聘楚以父掾¶
<pb:KR3k0013_WYG_756-14a>¶
太原有廷闈之戀又感拱厚意登第後徑往桂林謝拱¶
不預宴逰乞歸奉養即還太原人皆義之及丁父憂以¶
孝行聞位山西南道節度使¶
柳公綽天資仁孝初丁母崔夫人之喪三年不沐浴繼¶
親薛氏三十年姻親不知公綽非薛氏所生元和中為¶
湖南觀察使地氣卑濕公綽以母在京師不可迎視致¶
書宰相乞分司雒陽以便奉養移為鄂岳觀察使乃迎¶
母至江夏¶
<pb:KR3k0013_WYG_756-14b>¶
竇□扶風人兄弟登進士科者三人唯□獨為處士以¶
節操聞及母卒囓一指置棺中因廬墓次位容𬋩經畧¶
觀察使¶
蔣冽兄弟丁父艱廬於墓側植松栢千餘株位尚書左¶
丞¶
劉敦儒子𤣥之曽孫母有心病日鞭箠人乃安子弟僕¶
使不堪其苦皆逃遁他處唯敦儒侍養不懈體常流血¶
及母終居䘮致毁雒中人謂之劉孝子元和九年權徳¶
<pb:KR3k0013_WYG_756-15a>¶
輿留守東都表其志行制授左龍武軍兵曹分司東都¶
歸登字冲之雅實宏厚事繼母以孝稱位工部尚書¶
李建字杓直隴西人父震雅州别駕建少孤家代貧無餘¶
業與伯造仲兄遜於荆南躬耕致養位刑部侍郎¶
周僧逹繼母即獨孤鉉之女弟也鉉長慶初為田𢎞正¶
鎮州從事及王庭凑作亂從事皆遇害鉉時奉使隣境¶
故得免死其母及血屬皆為庭凑所囚初僧逹母因隨¶
親至鎮州亦為庭凑所囚鉉聞軍亂懼不敢入留於境¶
<pb:KR3k0013_WYG_756-15b>¶
上僧逹時在京聞亂奔赴鎮州謁庭凑論以逆順之理¶
庭凑雖不能納感其忠孝之心遂許僧逹迎其親以歸¶
當時朝議奬僧逹之行授渭南縣尉貶鉉為硤州司戸¶
自此鉉為士所鄙¶
烏漢𢎞父重裔卒起復受左領軍衛將軍漢𢎞上表乞¶
終父服文宗嘉詔從之服闋方受官¶
薛革父嵩為昭義節度苹年十二為磁州刺史嵩卒軍¶
吏欲用河北故事脅苹知留後務苹偽許之讓於伯父¶
<pb:KR3k0013_WYG_756-16a>¶
㠋一夕以喪歸及免䘮累授右衛將軍¶
路敬淳孝友篤敬遭䘮三年不出廬寢服竟方號慟入¶
見其妻形容羸毁妻不識也¶
潘師正者趙州贊皇人也少䘮母廬於墓側以至孝聞¶
韋處厚字徳載㓜有志性事繼母以孝聞居父母憂結¶
廬於墓次位中書侍郎平章事¶
崔從舉進士山南西道節度使嚴震奏充推官以父憂¶
去職與兄熊廬於塋次手植松栢免䘮閑居數歳¶
<pb:KR3k0013_WYG_756-16b>¶
史摶郢州長夀人年齒尚㓜母亾廬墓被髪泣血誓志¶
終身¶
丁公著字平子生三歳䘮所親七歳見隣母抱其子哀¶
感不食因請於父絶粒奉道兾其幽贊父緒憫而從之¶
年十七父勉令就學年二十一五經及第明年通開元¶
禮授集贒校書郎校未終歸侍鄉里不應請辟居父䘮¶
躬負土成墳哀毁之容人為憂之里閭聞風皆敦孝悌¶
羅讓為咸陽尉丁父憂䘮服既除尚麻衣茹荼不從四¶
<pb:KR3k0013_WYG_756-17a>¶
方之□者十年¶
許康佐登進士第以家貧母老求為知院官人或輕怪¶
笑而不答及母亾服終不就侯府之□君子知其不擇¶
祿養親之志也故名益重位禮部尚書¶
劉三復潤州句容人少孤貧母有廢疾三復丐食供養¶
不離左右久之不隨鄉賦¶
王龜興元節度使起之子徴授左拾遺久之方至以父¶
年將九十作鎮遠藩喜懼之年闕於供侍乞罷今職以¶
<pb:KR3k0013_WYG_756-17b>¶
奉晨昏優詔許之¶
崔瑑為左拾遺充史館脩撰天祐末進狀以堂叔母在¶
孟州濟源私庄累月抱疾加甚無兄弟可以奉養強近¶
可以告投兼以年將七旬地絶百里闕親藥膳命迫曉¶
夕今欲暫乞假躬往侍疾粗展劬勞免違教義稍獲痊損¶
奔赴闕廷勑㫖宜依¶
梁杜曉父譲能唐末為相賜死於臨臯驛曉居䘮柴立¶
幾至㓕性憂滿服幅巾七年升䘮沉跡自廢者將十餘¶
<pb:KR3k0013_WYG_756-18a>¶
載光化中宰相崔裔判塩鐡奏為廵官試校書郎尋除¶
畿尉直𢎞文舘皆不起及哀帝東遷雒陽宰臣崔遠判¶
戸部又奏為巡官兼殿中或語之曰嵇康誅死子紹埋¶
没不自顯山濤以切理勉之乃仕孝子之志其忍令杜¶
氏以時鋪席祭其先人而嗣者同匹庻乎曉乃就官¶
張䇿少為僧居雍之慈恩精廬頗有高致廣明末大盗¶
犯闕䇿遂反初服奉父母逃難君子多之及丁父艱以¶
孝聞服滿自屏郊藪一無干進意若是者十餘載後王¶
<pb:KR3k0013_WYG_756-18b>¶
行瑜帥邠州□為觀察支使行瑜敗死䇿與婢肩輿其¶
親南出邠境屬邉塞積雪為行者所哀太宗聞而嘉之¶
奏為鄭滑攴使¶
張文蔚為中書舍人丁母憂退居東畿哀毁過人¶
李珽為監察御史丁内艱又其父旅殯在遠家貧無以¶
備喪珽與弟琪當臘雪以單縗扶杖衘哀告人由是兩¶
喪還祔而珽日不過食一溢常羸卧䘮廬中不能興大¶
為時賢所歎憂闋再徴為御史以疾不起成汭之鎮荆¶
<pb:KR3k0013_WYG_756-19a>¶
州□為掌書記踰時乃就¶
後唐張郎叔父憲為莊宗魏博推官王師與梁軍戰不¶
利憲奔馬北渡梁軍急追殆將不濟至晩渡河人多䧟¶
水而没憲與郎履氷而行將及岸水䧟郎號泣以馬箠¶
引之憲曰吾兒去矣勿使俱䧟郎曰忍覩季父如此俱¶
死無恨郎偃伏引箠憲躍身而出是夜莊宗令於軍中¶
求憲或曰與王緘俱没矣莊宗垂涕求尸數日聞其免¶
也遣使慰勞¶
<pb:KR3k0013_WYG_756-19b>¶
韓徳潞州屯留人同光中母死割乳以祭廬於墓側¶
楚彥安宋州人同光中遷塟父母廬於墓隧¶
張建立滄州乾符人割股以治母病母卒割心&KR0377;血祭¶
辮髪跣足廬於墓所三十年¶
晉尹玉羽唐天復中隨計京師甚有文稱㑹有苴杖之¶
䘮累歳羸疾冬不釋菅履朞不變倚廬制闋隱居杜門¶
無召官之意位少府監致仕¶
張希崇初仕後唐為汝州防禦使既之任遣人迎母赴¶
<pb:KR3k0013_WYG_756-20a>¶
郡母及境希崇親肩版輿行三十里觀者無不稱歎為¶
靈武節度使事母至謹每食則侍立而後進待盥潄畢¶
方退時議高之¶
朱殻許州人天福初父死廬於墓次¶
王㑹濮州人居父母䘮相次廬墓¶
李澤濮州人刻木為父割股乳奠祭廬墓持服¶
張福曹州寃句人居親䘮廬於墓次¶
王殷少為華州小校謙謹好禮事父母尤謹積勞至華¶
<pb:KR3k0013_WYG_756-20b>¶
州軍指揮使殷每與人結交過從皆先禀於母母命不¶
從殷必不敢往雖在軍旅交遊不雜及為刺史政事小¶
有不佳母察之立殷於庭詰責而杖之及母亾未幾有¶
詔起復殷上章乞終䘮紀高祖嘉而從之¶
崔梲為開封尹王瓚從事梲父湪有疾謂親友曰死生¶
有命無以醫為也梲侍之衣不解帶有賓至必拜泣告¶
於門外請方便勸其進藥湪終莫之從及丁憂哀毁過¶
制明宗朝授監察御史不應命踰年詔再下乃就列焉¶
<pb:KR3k0013_WYG_756-21a>¶
史仁詡陳州項城人為母守墳三年父贇終復結廬持¶
服¶
馬全節事母王氏至孝全節位厯方鎮温清靣告畢盡¶
其敬¶
陳思讓為衛州刺史父審確任金州防禦使父母併亾¶
思讓奔䘮近代武臣罕有執䘮禮者思讓不候詔去郡¶
聞者嘉之¶
顔衍為河陽節度副使知州事在孟津半歳得家問以¶
<pb:KR3k0013_WYG_756-21b>¶
父在營丘有風痺其候稍加衍不奏棄官而去及星行¶
至郡父疾如常衍則侍疾不復有食祿之心居歳餘父¶
以疾不能起衍親自掬矢嘗膳未嘗輙倦聞者高之開¶
運中為御史中丞以母老衰羸拜章請告除戸部侍郎¶
衍求扶持還鄉少帝從之¶
劉遂清性至孝居父之喪殆至㓕性鄉里稱之¶
魚崇諒為工部侍郎翰林院學士以母年高多疾思歸¶
陜州再上章乞扶侍西行太祖不許解官以夲官給假¶
<pb:KR3k0013_WYG_756-22a>¶
歸賜母衣服錢絹茶藥以遣之¶
常貞陳州項城人塟父母後廬於墓側披髪跣足一十¶
三年¶
宗脩已濟州金鄉人父母亾塟送後辮髪跣足一夕截¶
指祭奠廬於墓所立碣書佛經¶
劉表微顯徳中為浚儀縣令上章以母氏衰老乞解官¶
歸養從之¶
　¶
<pb:KR3k0013_WYG_756-22b>¶
　¶
　¶
　¶
　¶
　¶
　¶
　¶
　册府元龜卷七百五十六¶
