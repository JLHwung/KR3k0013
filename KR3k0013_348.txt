# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.795583
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百四十八
<pb:KR3k0013_WYG_348-1a>¶
欽定四庫全書¶
　册府元龜卷三百四十八　宋　王欽若等　撰¶
　　將帥部¶
　　　立功¶
夫受命於朝受脤於社推轂以遣鑿門而出衽金革而¶
不厭聽鼙鼓而忘身者將帥之事也蓋五材並設未嘗¶
去兵四征弗庭於是用武自三五之世乃有威讓之訓¶
原野之罰焉春秋戰國革車交騖故其握戎著攻城略¶
<pb:KR3k0013_WYG_348-1b>¶
地之績成斬將搴旗之効者比比有之楚漢競逐勲策¶
可舉繇是之後或内平亂畧外攘夷寇奉辭以討有罪¶
勵兵而翦勍敵乃能戡夷兇醜謐清邊圉鹵獲之數無¶
等追北之威靡亢闢疆以益地平國而弔民紀功於竹¶
帛稱伐於鐘鼎斯所謂折衝之虎臣殿邦之良帥者也¶
孫武為呉將西破强楚入郢北威齊晉顯名諸侯孫子¶
與有力焉¶
司馬穰苴為齊景公將軍將兵扞燕晉之師晉師聞之¶
<pb:KR3k0013_WYG_348-2a>¶
為罷去燕師聞之度水而解於是追擊之遂取所亡邦¶
内故境¶
孫臏武之後也為齊威王師宣王二年與齊將田忌田¶
嬰俱伐魏敗之馬陵虜太子申而殺魏將龎涓¶
呉起為魯將攻齊大破之魯君疑之謝起起於是聞魏¶
文侯賢而事之文侯以為將擊齊㧞五城¶
趙奢為趙將秦伐韓軍於閼與趙王令趙奢將救之大¶
破秦軍秦軍解而走遂解閼與之圍而歸¶
<pb:KR3k0013_WYG_348-2b>¶
李牧為趙將居代鴈門大破殺匈奴十餘萬騎滅襜(都/甘)¶
反襤(路談反徐廣曰一作臨崔駟/又案如淳曰胡名也在代地)破東胡降林胡單于¶
奔走其後十餘歳匈奴不敢近趙邊城趙悼襄王元年¶
㢘頗既亡入魏趙使李牧攻燕拔武遂方城居二年龎¶
煖破燕軍殺劇辛後七年秦破趙殺將扈輒於武遂城¶
斬首十萬趙乃以李牧為大將軍擊秦軍於宜安大破¶
秦軍走秦將栢齮封李牧為武安君居三年秦攻畨吾¶
李牧擊破秦軍南距韓魏¶
<pb:KR3k0013_WYG_348-3a>¶
㢘頗者為趙將惠文王十六年伐齊大破之取晉陽拜¶
為上卿自邯鄲圍解五年而燕用栗腹之謀舉兵擊趙¶
趙使㢘頗將大破燕軍於鄗殺栗腹遂圍燕割五城請¶
和乃聽之二十年㢘頗東攻齊破其一軍居二年㢘頗¶
復伐齊㡬㧞之(㡬邑名也案趙世家惠文王二十三年/㢘頗將攻魏之㡬邑取之而趙世家及)¶
(年表無伐齊㡬㧞之事實㡬是邑名屬齊/或云屬魏耳田丹在齊不得至於㧞也)後三年㢘頗¶
攻魏之防陵安陽拔之¶
樂毅為燕亞卿昭王使毅約趙惠文王别使連楚魏令¶
<pb:KR3k0013_WYG_348-3b>¶
趙嚪秦(嚪進説/之意)以伐齊之利諸侯害齊湣王之驕暴皆¶
爭合從與燕伐齊毅還報昭王悉起兵使樂毅為上將¶
軍趙惠文王以相國印授毅毅於是并䕶趙楚韓魏燕¶
之兵伐齊破之濟西諸侯兵罷歸而燕軍獨追至于臨¶
淄齊湣王之敗濟西亡走保於莒毅獨留徇齊齊皆城¶
守毅攻入臨淄盡取齊寶財物祭器輸之燕昭王大悦¶
親至濟上勞軍行賞饗士封毅於昌國(屬/齊)號為昌國君¶
於是昭王收齊鹵獲以歸而使毅復以兵平齊城之不¶
<pb:KR3k0013_WYG_348-4a>¶
下者毅留徇齊五歳下齊七十餘城皆為郡縣以屬燕¶
秦商鞅孝公時為大良造將兵圍魏安邑降之又襲虜¶
魏公子卬因攻其軍盡破之¶
樗里子名疾惠王弟也惠王八年使將而伐晉曲沃盡¶
出其人取其城地入秦二十五年伐趙虜趙將軍莊豹¶
㧞藺明年助魏章攻楚敗楚將屈丐取漢中地秦封樗¶
里子號為嚴君¶
甘茂惠王時為將佐魏章畧定漢中地惠王卒武王立¶
<pb:KR3k0013_WYG_348-4b>¶
張儀魏章去東之魏蜀侯煇相壯反秦使甘茂定蜀還¶
而以甘茂為左丞相¶
魏冉封穰侯為秦將攻魏魏獻河東方四百里㧞魏之¶
河内取城大小六十餘昭王三十二年為相國將兵攻¶
魏走芒卯(芒莫卯切/卯陌飽切)入北宅三十三年魏背秦與齊從¶
親秦使穰侯伐魏斬首四萬走魏將暴鳶得魏三縣明¶
年穰侯與白起客卿胡陽復攻趙韓魏破芒卯於華陽¶
下斬首十萬取魏之卷(丘權/切)蔡陽長社趙氏觀津¶
<pb:KR3k0013_WYG_348-5a>¶
白起郿人也昭王十三年爲左庶長將而擊韓之新城¶
明年為左更攻韓魏於伊闕斬首二十四萬又虜其將¶
公孫喜㧞五城起遷為國尉渉河取韓安以東到乾(音/干)¶
河(今河東聞喜縣北有乾河口因名/乾河里但有故溝處無復水也)明年起為大良造¶
攻魏㧞之取城大小六十一明年起與客卿錯攻垣城¶
㧞之(河東/垣縣)後五年攻趙㧞光狼城後七年攻楚㧞鄢鄧¶
五城(昭王二/十八年)其明年攻楚㧞郢燒夷陵遂東至竟陵楚¶
王亡去郢東走徙陳秦以郢為南郡起遷為武安君因¶
<pb:KR3k0013_WYG_348-5b>¶
取楚定巫黔中郡昭王三十四年攻魏㧞華陽走芒卯¶
而虜三晉將斬首十三萬與趙將賈&KR0367;戰沈其卒二萬¶
人於河中昭王四十三年攻韓陘城㧞五城斬首五萬¶
四十四年攻南陽太行道絶之(北南陽河内/脩武是也)四十五年¶
伐韓之野王¶
秦王齕為左庶長昭王四十七年秦使齕(音/核)攻韓取上¶
黨民走趙趙軍長平(在泫/氏)以按據上黨民四月齕因攻¶
趙趙使㢘頗將趙軍士卒犯秦斥兵秦斥兵斬趙裨將¶
<pb:KR3k0013_WYG_348-6a>¶
茄六月陷趙軍取二鄣四尉七月趙軍築壘壁而守之¶
秦又攻其壘取二尉敗其陣奪西壘壁㢘頗堅壁以待¶
秦秦數挑戰趙軍不出趙王數以為讓九月趙卒不得¶
食四十六日皆内隂相殺食來攻秦壘欲出為四隊¶
四五復之不能出其將軍趙括出鋭卒自搏戰秦軍射¶
殺趙括括軍敗前後斬首虜四十五萬人趙人大震四¶
十八年十月秦復定上黨郡秦分軍為二王齕攻皮牢¶
㧞之司馬梗定太原¶
<pb:KR3k0013_WYG_348-6b>¶
王翦為秦將始皇十一年翦將攻趙閼與破之㧞九城¶
十八年攻趙歳餘遂抜趙趙王降盡定趙地為郡明年¶
燕使荆軻為賊於秦秦王使王翦攻燕燕王喜走遼東¶
翦遂定燕薊而還翦後將六十萬人擊荆大破荆軍至¶
蘄南殺其將軍項燕荆兵遂敗走秦因乘勝畧定荆地¶
城邑歳餘虜荆王負芻竟平荆地為郡縣因南征百越¶
之君¶
翦子賁為秦將擊荆(秦諱楚/故云荆)荆兵敗還擊魏魏王降遂¶
<pb:KR3k0013_WYG_348-7a>¶
定魏地後與李信破定燕齊地始皇二十六年盡并天¶
下王氏蒙氏功為多名施於後世¶
蒙驁為上卿莊襄王元年為秦將伐韓取成臯滎陽作¶
置三川郡二年攻趙取三十七城始皇三年蒙驁攻韓¶
取十三城攻魏取二十城作置東郡¶
驁子武始皇二十三年為秦裨將軍與王翦攻楚大破¶
之殺項燕二十四年攻楚虜楚王負芻¶
武子恬因家世得為秦將始皇二十六年攻齊大破之¶
<pb:KR3k0013_WYG_348-7b>¶
拜為内史秦已并天下乃使蒙恬將三十萬衆北逐戎¶
狄收河南築長城因地形用險制塞起臨洮(屬山/西)至遼¶
東延袤萬餘里於是渡河至陽山(五原西安陽縣北有/隂山隂山在河内陽)¶
(山在/河北)¶
李信為將嘗以兵千人逐燕太子丹於衍水中卒破得¶
丹¶
漢周勃髙帝六年以將軍從擊燕王臧荼破之易下(今/易)¶
(縣臣欽若等曰勃漢五年以前從攻項/籍並具將帥佐命門韓彭英盧皆放此)所將卒當馳道¶
<pb:KR3k0013_WYG_348-8a>¶
為多(當髙祖所/行之前)七年以將軍從髙帝擊韓王信於代降¶
下霍人以前至武泉(縣屬/雲中)擊胡騎破之武泉北轉攻信¶
軍銅鞮破之還降太原六城擊韓信胡騎晉陽下破之¶
下晉陽復擊信軍於硰石(地名硰/音沙)破之追北八十里還¶
攻樓煩三城因擊胡騎平城下所將卒當馳道為多十¶
年以太尉擊陳豨屠馬邑將卒斬豨將軍乘(去/聲)馬絺(姓/乘)¶
(馬名/絺也)轉擊韓王信陳豨趙利軍於樓煩破之得豨將宋¶
最鴈門守圂(圂音下頓切/鴈門守之名)因轉攻得雲中守遫丞相箕¶
<pb:KR3k0013_WYG_348-8b>¶
肄將軍勲(遫古速字肄音離二/切勲者亦豨將之名)定鴈門郡十七縣雲中¶
郡十二縣因復擊豨靈丘破之斬豨得豨丞相程縱將軍陳¶
武都尉髙肆定代郡九縣十三年燕王盧綰反勃以相¶
國代樊噲將擊下薊(音計幽/州縣名)得綰大將丞相&KR0367;守陘(音/刑)¶
(盧綰郡守/陘其名也)太尉弱御史大夫施屠渾都(姓施屠名渾都/渾音胡昆切)¶
破綰軍上闌後擊綰軍沮陽(沮音阻縣/名屬上谷)追至長城定上¶
谷十二縣右北平十六縣遼東二十九縣漁陽二十二¶
縣最從髙帝得相國一人(最者凡也摠言其/攻戰克獲之數)丞相二人¶
<pb:KR3k0013_WYG_348-9a>¶
將軍二千石各三人别破軍二下城三定郡五縣七十¶
九得丞相大將各一人¶
樊噲髙帝六年以將軍從攻臧荼於燕虜荼定燕地七¶
年以將軍從攻韓王信於代自霍人以往至雲中與絳¶
侯(周/勃)共定之十年擊陳豨與曼丘臣軍戰襄國破栢人¶
先登降之定清河恒山凡二十七縣殘東垣(殘謂多/殺傷也)遷¶
為左丞相破得綦母卯尹潘軍於無終廣昌(姓綦母名/卯綦音其)¶
破豨别將胡人王黄軍於代南因擊韓王信軍於參合¶
<pb:KR3k0013_WYG_348-9b>¶
所將卒斬信擊豨胡騎横谷斬將軍趙既虜代丞相馮¶
梁守孫奮大將軍王黄將軍太卜太僕觧福(人姓/名)等十¶
人與諸將共定代鄉邑七十三後燕王盧綰反噲以相¶
國擊綰破其丞相抵薊南(抵丁禮切至也一説/抵者其丞相之名也)定燕縣¶
十八鄉邑五十一噲從髙帝斬首百七十六級虜二百¶
八十八人别破軍七下城五定郡六縣五十二得丞相¶
一人將軍十三人二千石以下至三百石十二人¶
酈商髙帝六年以將軍從擊臧荼戰龍脱(地/名)破荼軍易¶
<pb:KR3k0013_WYG_348-10a>¶
下卻敵遷為右丞相别定上谷因攻代受趙相國印與¶
綘侯等定代郡鴈門得代丞相程縱守相郭同(守相謂/為相而)¶
(居守/者)將軍以下至六百石十九人後以右丞相擊豨殘¶
東垣又從擊黥布攻其前垣(謂攻其壁/壘之前垣)陷兩陣得以破¶
布軍凡别破軍三降定郡六縣七十三得丞相守相大¶
將軍各一人小將二人二千石以下至六百石十九¶
人¶
夏侯嬰髙帝七年以太僕從擊韓王信軍胡騎晉陽大¶
<pb:KR3k0013_WYG_348-10b>¶
破之又從擊胡騎句注北大破之又擊胡騎平城南三¶
陷陳功為多從擊陳豨黥布陷陳卻敵¶
灌嬰髙帝七年以車騎將軍從擊韓王信於代至馬邑¶
别降樓煩以北六縣斬代左相破胡騎將於武泉北復¶
從擊信胡騎晉陽下所將卒斬胡白題將一人(胡名/也)又¶
從擊陳豨别攻豨丞相侯敞軍曲逆下破之卒斬敞及¶
特將五人(卒謂所將之卒特/獨也各獨為也)降曲逆盧奴上曲陽安國¶
安平攻下東垣黥布反以車騎將軍先出攻布别將於¶
<pb:KR3k0013_WYG_348-11a>¶
相破之斬亞將樓煩將三人又進擊破布上柱國及大¶
司馬軍又進破布别將肥銖嬰身生得左司馬一人所¶
將卒斬其小將十人追北至淮上凡從所得二千石二¶
人别破軍十六降城四十六定國一郡二縣五十二得¶
將軍二人柱國相各一人二千石十人¶
靳歙(音/翕)髙帝七年以騎都尉從擊韓王信於平城下還¶
軍東垣有功遷為車騎將軍并將梁趙齊燕楚車騎别¶
擊陳豨丞相敞破之(侯/敞)因降曲逆從擊黥布有功凡斬¶
<pb:KR3k0013_WYG_348-11b>¶
首九十級虜一百三十二人破别軍十四降城五十九¶
定郡國各一縣二十二得王柱國各一人二千石以下¶
至五百石三十九人¶
郭蒙為將軍髙帝十年代相國陳豨反帝在邯鄲豨將¶
侯敞將萬餘人遊行王黄將騎千餘軍曲逆張春將卒¶
萬餘人渡河攻聊城蒙與齊將擊大破之¶
周亞夫景帝三年以中尉為太尉東擊呉楚㑹兵滎陽¶
(㑹集/也)呉方攻梁亞夫東北走昌邑(走音/奏)使輕騎兵弓髙¶
<pb:KR3k0013_WYG_348-12a>¶
侯等絶呉楚兵後食道呉楚既餓廼引而去亞夫出精¶
兵追擊大破呉王濞(音匹/備切)呉王濞棄其軍與壯士數千¶
人亡走保於江南丹徒漢兵因乘勝遂盡虜之降其兵¶
月餘越人斬呉王頭以告凡相守攻三月而呉楚破平¶
是時欒布衛綰程嘉公孫渾邪(渾音胡温切/邪音嗟以切)蘇息直不¶
疑皆以將軍擊呉楚有功封侯¶
衛青武帝元光六年以車騎將軍擊匈奴出上谷至籠¶
城(籠讀與/龍同)斬首虜數百賜爵闗内侯元朔元年秋復將¶
<pb:KR3k0013_WYG_348-12b>¶
三萬騎出鴈門斬首虜數千明年復出雲中西至髙闕¶
(髙闕山名一曰塞/名在朔方之北)遂至于隴西捕首虜數千畜百餘萬¶
走白羊樓煩王遂取河南地為朔方郡(當北地之北/黄河之南也)以¶
三千八百戸封青為長平侯五年春令青將三萬騎出¶
髙闕衛尉蘇建為游擊將軍左内史李沮為彊弩將軍¶
(沮音/子余)太僕公孫賀為騎將軍代相李蔡為輕車將軍皆¶
領屬車騎將軍俱出朔方大行李息岸頭侯張次公為¶
將軍俱出右北平匈奴右賢王當青等兵以為漢兵不¶
<pb:KR3k0013_WYG_348-13a>¶
能至此飲醉漢兵夜至圍右賢王右賢王驚夜逃獨與¶
其愛妾一人騎數百馳潰圍北去漢輕騎校尉郭成等¶
追數百里弗得得右賢裨王十餘人衆男女萬五千餘¶
人畜數十百萬于是引兵而還至塞天子使使者持大¶
將軍印即軍中拜青為大將軍諸將皆以兵屬立號而¶
歸明年春青以大將軍出定襄合騎侯公孫敖為中將¶
軍太僕公孫賀為左將軍翕侯趙信為前將軍衛尉蘇¶
建為右將軍郎中令李廣為後將軍左内史李沮為彊¶
<pb:KR3k0013_WYG_348-13b>¶
弩將軍咸屬大將軍斬首數千級而還月餘悉復出定¶
襄斬首虜萬餘人是歳趙信奔降單于元狩四年帝與¶
諸將議曰翕侯趙信為單于畫計常以為漢兵不能度¶
幕輕留今大發卒其勢必得所欲乃令青與驃騎將軍¶
霍去病(驃音頻/妙切)各五萬騎歩兵轉者踵軍數十萬(轉者/謂運)¶
(轉車也/踵接也)而敢力戰深入之士皆屬去病去病始為出定¶
襄當單于捕虜虜言單于東廼更令去病出代郡令青¶
出定襄郎中令李廣為前將軍太僕公孫賀為左將軍¶
<pb:KR3k0013_WYG_348-14a>¶
主爵趙食其為右將軍(食音異/其音基)平陽侯曹襄為後將軍¶
皆屬大將軍趙信為單于謀曰漢兵即度幕人馬罷(罷/讀)¶
(曰/疲)匈奴可坐收虜耳廼悉逺北其輜重皆以精兵待幕¶
北而適直青軍出塞千餘里(直讀/曰值)見單于兵陳而待於¶
是青令武剛車自環為營而縱五千騎往當匈奴匈奴¶
亦從萬騎㑹日且入而大風起沙礫擊靣兩軍不相見¶
漢益縱左右翼繞單于單于視漢兵多而士馬尚彊戰¶
而匈奴不利薄暮單于遂乘六臝壯騎可數百直冐漢¶
<pb:KR3k0013_WYG_348-14b>¶
圍西北馳去(冐犯也音/莫克切)昏漢匈奴相紛拏殺傷大當漢¶
軍左校捕虜言單于未昏而去漢軍因發輕騎夜追之¶
青因隨其後匈奴兵亦散走㑹明行二百餘里不得單¶
于頗捕斬首虜萬餘級遂至寘顔山趙信城(趙信降匈/奴匈奴為)¶
(築城/居之)得匈奴積粟食軍(食音/嗣)軍留一日而還悉燒其城¶
餘粟以歸青軍入塞凡斬首虜萬九千級青凡七出擊¶
匈奴斬捕首虜五萬餘級一與單于戰收河南地置朔¶
方郡其裨將及校尉侯者九人䕶軍都尉公孫敖為合¶
<pb:KR3k0013_WYG_348-15a>¶
騎侯都尉韓説龍頗侯騎將軍公孫賀南窌侯(窌亦作/卯音普)¶
(教/切)輕車將軍李蔡樂安侯校尉李朔陟軹侯趙不虞隨¶
成侯公孫戎奴從平侯張騫博望侯上谷太守郝賢衆¶
利侯將軍李沮李息及校尉豆如意中郎將綰皆有功¶
賜爵闗内侯¶
霍去病為票姚校尉(票姚音飄搖一説票音/頗妙切姚音羊召切)再從大將¶
軍與輕勇騎八百直棄大將軍數百里斬首捕虜二千¶
二十八級得相國當户斬單于大父行籍若侯產(籍若/胡侯)¶
<pb:KR3k0013_WYG_348-15b>¶
(也産名也此人單于祖/父之行也行音胡良切)捕季父羅姑比再冠軍(羅姑名/也亦單)¶
(于之季父也/比音頻寐切)廼以二千五百户封去病為冠軍侯元狩¶
三年春以去病為驃騎將軍將萬騎出隴西過馬耆山¶
千餘里得胡首虜八千餘級得休屠王祭天金人(匈奴/祭天)¶
(處本在栗陽甘泉山下秦擊奪其地後徙之休屠王右/地故休屠有祭天金人象也作金人以為天神之主而)¶
(祭之今佛像/是其遺法)其夏驃騎將軍復與合騎侯數萬騎出隴¶
西北地二千里過居延祁連山得胡首虜三萬餘級裨¶
小王以下十餘人其後匈奴渾邪王休屠王欲降漢武¶
<pb:KR3k0013_WYG_348-16a>¶
帝恐其詐乃令去病將兵往迎之去病將兵渡河渾邪¶
裨王見漢兵多不欲降頗遁去去病馳入與渾邪王相¶
見斬其欲亡者八千人先遣渾邪王詣行在去病盡將¶
其衆渡河衆號十萬廼分處降者於邊五郡故塞外而¶
皆在河南因其故俗為屬國乃以千七百户益封去病¶
四年大將軍衛青出定襄去病出代右北平二千餘里¶
直左方兵(直當/也)所斬捕功多於青以五千八百户封去¶
病去病凡六出擊匈奴其四出以將軍(再出為票/姚校尉也)斬首¶
<pb:KR3k0013_WYG_348-16b>¶
虜十一萬餘級渾邪王以衆降數萬開西河酒泉之地¶
西方益少胡寇其校吏司馬趙破奴封從票侯校尉髙¶
不識宜寇侯僕多煇渠侯(煇音許/韋切)右北平太守路博徳¶
邳離侯北地都尉衛山義陽侯匈奴歸義復陸支(復音/芳日)¶
(切/)杜侯伊即靬(音若/言切)衆利侯¶
趙食其以主爵都尉從大將軍斬首六百六十級元狩¶
三年賜爵闗内侯¶
楊僕元鼎五年秋以主爵都尉為樓船將軍與伏波將¶
<pb:KR3k0013_WYG_348-17a>¶
軍邳離侯路博徳平南粤樓船將軍出豫章下横浦將¶
精卒先陷尋陿破石門得粤船粟因推而前挫粤鋒以¶
粤數萬人待伏波將軍伏波將軍將罪人道逺後期與¶
樓船㑹廼有千餘人遂俱進樓船居前至畨禺粤王建¶
徳與其相吕嘉皆城守樓煩自擇便處居東南靣伏波¶
居西北靣㑹暮樓船攻敗粤人縱火燒城遲旦城中皆¶
降伏波吕嘉建徳以夜與其屬數百人亡入海伏波又¶
問降者知嘉所之遣人追故騎校司馬蘇𢎞得建徳粤¶
<pb:KR3k0013_WYG_348-17b>¶
郎都稽得嘉(越中所置/也稽音雞)南粤平伏波將軍益封樓船將¶
軍以摧鋒陷堅為將梁侯又封蘇𢎞為海常侯¶
韓説(音/悦)元鼎六年秋以待詔為横海將軍與樓船將軍¶
楊僕中尉王温舒平東粤説出句章(㑹稽/之縣)浮海從東方¶
往僕出武林温舒出梅嶺元封元年冬咸入東粤自兵¶
未往故粤衍侯呉陽前在漢漢使歸諭東粤王餘善不¶
聽及横海軍至陽以其邑七百人反攻粤軍於漢陽及¶
故粤建成侯敖與繇王居股謀俱殺粤王餘善以其衆¶
<pb:KR3k0013_WYG_348-18a>¶
降横海將軍為案道侯校尉劉福為繚嫈侯(繚音遼/嫈音嬰)¶
李廣利太初四年為貳師將軍擊大宛宛兵迎擊漢兵¶
漢兵射敗之宛兵入保其城攻之四十餘日宛貴人殺¶
其王母寡(母寡宛王名殺/漢使者故誅之)廼出其馬令漢自擇漢軍取¶
其善馬數十匹中馬以下牝牡三千餘匹而立宛貴人¶
故時遇漢善者名昧蔡為宛王(昧音未蔡/音干曷切)貳師將軍之¶
東出(謂旋軍/東出)所過小國聞宛破皆使其子弟從入貢獻¶
因為質焉封廣利為海西侯食邑八千户初貳師起燉¶
<pb:KR3k0013_WYG_348-18b>¶
煌為人多道上國不能食(起發也道上國近道/諸國也食讀曰飤)分為數¶
軍從南北道校尉王申生故鴻臚壼充國等千餘人别¶
至郁成城守不肯給食申生去大軍二百里負而輕之¶
(負恃也持大軍/之威而輕敵人)攻郁成急郁成窺知申生軍少晨用三¶
千人攻殺申生等數人脱亡走貳師(走音/奏)貳師令捜粟¶
都尉上官桀往攻破郁成郁成降其王亡走康居桀追¶
至康居康居聞漢已破宛出郁成王與桀桀令四騎士¶
縳守詣大將軍(時多利將故謂/二師為大將軍)上邽騎士趙弟㧞劒擊¶
<pb:KR3k0013_WYG_348-19a>¶
斬郁成王桀等遂追及大將軍封趙弟為新畤侯軍正¶
趙始成功最多為光禄大夫上官桀敢深入為少府李¶
哆有計謀為上黨太守(哆音昌/野切)軍官吏為九卿者三人¶
諸侯相郡守二千石百餘人千石以下千餘人¶
范明反昭帝元鳳三年以中郎將為度遼將軍將二萬¶
騎出遼東擊烏桓斬首六千餘級獲三王首還封為平¶
陵侯¶
趙充國昭帝時以大將軍䕶軍都尉將兵擊武都反氐¶
<pb:KR3k0013_WYG_348-19b>¶
(音丁/奚切)定之還為水衡都尉擊匈奴獲西祁王(匈奴/王也)宣帝¶
本始中為蒲類將軍征匈奴斬虜數百級神爵元年先¶
零諸羌反充國以後將軍引兵至先零所在虜久屯聚¶
解弛(解亭解/弛放也)望見大軍棄車重欲度湟水(重音直/用切)道阨¶
狹充國徐行驅之虜赴水溺死者數百降及斬首五百¶
餘人鹵馬牛羊十萬餘頭車四千餘兩(音/諒)又與彊弩將¶
軍許壽擊西羌充國所降復將五千餘人¶
常惠本始二年以光禄大夫使烏孫公主及昆彌皆遣¶
<pb:KR3k0013_WYG_348-20a>¶
使因惠言匈奴連發大兵擊烏孫取車延惡師地收其¶
人民去使使脅求公主欲隔絶漢昆彌發國半精兵自¶
給人馬五萬騎盡力擊匈奴唯天子出兵以救公主昆¶
彌於是漢大發十五萬騎五將軍分道出(五將軍謂祁/連將軍田廣)¶
(明蒲類將軍趙充國武牙將軍田/順度遼將軍范明友前將軍韓増)以惠為校尉持節䕶¶
烏孫兵昆彌自將翖侯以下五萬餘騎(翖即翕字也翖/侯烏孫官號也)¶
從西方入至右谷蠡庭(谷音鹿/蠡音黎)獲單于父行及嫂居次(匈/奴)¶
(女號若言公主/也行胡浪切)名王騎將以下三萬九千人得馬牛驢¶
<pb:KR3k0013_WYG_348-20b>¶
驘槖佗五萬餘匹羊六十餘萬頭烏孫皆自取鹵獲¶
陳湯為西城副校尉與都䕶甘延壽破郅支單于斬閼¶
氏太子名王以下千五百一十八級生虜百四十五人¶
降虜千餘人¶
段㑹宗成帝時為左曹中郎將烏孫小昆彌末振將(其/名)¶
(也/)殺大昆彌㑹病死漢恨誅不加元延中遣㑹宗發戊¶
已校尉諸國兵即誅末振將太子畨丘㑹宗恐大兵入¶
烏孫驚畨丘亡逃不可得即留所發兵墊婁地選精兵¶
<pb:KR3k0013_WYG_348-21a>¶
三千弩徑至昆彌所在召畨丘責以末振將骨肉相殺¶
殺漢公主子孫未伏誅而死使者受詔誅畨丘即手劒¶
擊殺畨丘官屬以下驚恐馳歸天子賜㑹宗爵闗内侯¶
後漢鄧禹光武建武元年以大司徒與積弩將軍馮愔¶
驍騎將軍樊崇車騎將軍宗歆建威將軍鄧尋赤眉將¶
軍耿訢軍師將軍左于西討赤眉既渡汾隂河入夏陽¶
更始中郎將左輔都尉公乘歙引其衆十萬與左馮翊¶
兵共拒禹於衛禹復破走之¶
<pb:KR3k0013_WYG_348-21b>¶
馮異建武二年以孟津將軍引擊陽翟賊嚴終趙根破¶
之時赤眉延岑暴亂三輔郡縣大姓各擁兵衆大司徒¶
鄧禹不能定乃遣異代禹討之所至皆布威信𢎞農羣¶
盜稱將軍者十餘輩皆棄衆降異異與赤眉遇于華隂¶
相拒六十餘日戰數十合降其將劉始王宣等凡五千¶
餘人三年春拜異為征西大將軍破赤眉於崤底降男¶
女八萬人餘衆尚十餘萬東走宜陽時延岑據藍田王¶
歆據下邽芳丹據新豐(芳作/茅)蔣震據霸陵張邯據長安¶
<pb:KR3k0013_WYG_348-22a>¶
公孫守據長陵楊周據谷口吕鮪據陳倉角閎據汧駱¶
蓋延據盩厔任良據鄠汝各稱將軍擁兵多者萬餘少¶
者數千人轉相攻擊異且戰且行屯軍上林苑中延岑¶
既破赤眉自稱武安王拜置牧守欲據闗中引張邯任¶
良共攻異異擊破之斬首千餘級諸營保守附岑者皆¶
來降歸異岑走攻析異遣復漢將軍鄧曄輔漢將軍于¶
匡要擊岑大破之降其將蘇臣等八千餘人岑遂自武¶
闗走南陽異乃稍誅擊豪傑不從令者褒賞降附有功¶
<pb:KR3k0013_WYG_348-22b>¶
勞者悉遣其渠帥詣京師散其衆歸本業威行闗中唯¶
吕鮪張邯蔣震遣使降蜀其餘悉平明年公孫述遣將¶
程焉將數萬人就吕鮪出屯陳倉異與右扶風趙匡迎¶
擊大破之焉退走漢川異追戰於箕谷復破吕鮪營保¶
降者甚衆其後蜀復數遣將間出異輙挫之六年朝京¶
師是時諸將上隴為隗囂所敗乃詔異軍栒邑未及至¶
隗囂乘勝使其將王元行廵將二萬餘人下隴因分遣¶
廵取栒邑異即馳兵乘其不意卒擊鼔建旗而出廵軍¶
<pb:KR3k0013_WYG_348-23a>¶
驚亂奔走追擊數十里大破之征虜將軍祭遵亦破王¶
元於汧於是使異進軍義渠(北地/縣名)并領北地太守事青¶
山胡率萬餘人降異異又擊盧芳將賈覽匈奴薁鞬日¶
逐王破之上郡安定皆降異復領安定太守事九年春¶
祭遵卒詔異守征虜將軍并將其營及隗囂死其將王¶
元周宗等復立囂子純猶摠兵據冀公孫述遣將趙匡¶
等救之帝復令異行天水太守事攻匡等且一年皆斬¶
之¶
<pb:KR3k0013_WYG_348-23b>¶
岑彭建武二年行大將軍事擊荆州下犨葉等十餘城¶
是時南方尤亂南郡人秦豐據黎邱自稱楚黎王畧十¶
有二縣董訢起堵鄉許邯起杏(南陽復陽/縣有杏聚)又更始諸將¶
各擁兵據南陽諸城彭破杏降訢邯遷征南大將軍三¶
年夏光武自將南征至葉董訢别將數千人遮道車騎¶
不可得前彭奔擊大破之車駕既還令彭率傅俊臧宫¶
劉宏等三萬餘人南擊秦豐㧞黄郵豐與其大將蔡宏¶
拒彭等於鄧數月不得進帝怪以讓彭彭懼於是夜勒¶
<pb:KR3k0013_WYG_348-24a>¶
兵馬申令軍中使明旦西擊山都乃緩所獲虜令得逃¶
亡歸以告豐豐即悉其軍西邀彭彭乃濳兵渡沔水擊¶
其將張楊於阿頭山大破之從川谷間伐木開道直襲¶
黎邱擊破諸屯兵豐聞大驚馳歸救之彭與諸將依東¶
山為營豐與蔡宏夜攻彭彭豫為之備出兵逆擊之豐¶
敗走追斬蔡宏更封彭為舞隂侯秦豐相趙京舉宜城¶
降拜為成漢將軍與彭共圍豐於黎邱時田戎擁衆夷¶
陵(東觀記曰田戎西平人與同郡人陳義客夷陵為羣/盜更始元年義戎將兵陷夷陵義自稱黎邱大將軍)¶
<pb:KR3k0013_WYG_348-24b>¶
(戎自稱掃地大將軍襄陽耆舊/記曰戎號周成王義稱臨江王)聞秦豐被圍懼大兵方¶
至欲降而妻兄辛臣諫戎曰今四方豪傑各據郡國雒¶
陽地如掌耳不如按甲以觀其變戎曰以秦王之彊猶¶
為征南所圍豈况吾邪降計决矣四年春戎乃留辛臣¶
守夷陵自將兵沿江泝沔止黎邱刻期日當降而辛臣¶
於後盜戎珍寶從間道先降於彭而以書招戎戎疑必¶
賣已遂不敢降而反與秦豐合彭出兵攻戎數月大破¶
之其大將伍公詣彭降戎亡歸夷陵帝幸黎邱勞軍封¶
<pb:KR3k0013_WYG_348-25a>¶
彭吏士有功者百餘人彭攻秦豐三歳斬首九萬餘級¶
豐餘兵裁千人又城中食且盡帝以豐轉弱令朱祐代¶
彭守之使彭與𫝊俊南擊田戎大破之遂㧞夷陵追至¶
秭歸戎與數十騎亡入蜀盡獲其妻子士衆數萬人十¶
一年春彭與大司馬呉漢及誅虜將軍劉隆輔威將軍¶
臧宫驍騎將軍劉歆發南陽武陵南郡兵又發桂陽零¶
陵長沙委輸棹卒凡六萬餘人(棹卒持棹行船者/一作櫂音直教切)騎五¶
千匹皆㑹荆門呉漢以三郡棹卒多費糧榖欲罷之彭¶
<pb:KR3k0013_WYG_348-25b>¶
以為蜀兵盛不可遣上書言狀帝報彭曰大司馬習用¶
歩騎不曉水戰荆門之事一繇征南公為重而已彭乃¶
令軍中募攻浮橋先登者上賞於是偏將軍魯竒應募¶
而前時天風狂急彭竒船逆流而上直衝浮橋而攢柱¶
鉤不得去竒等乘勢殊死戰因飛炬焚之風怒火盛橋¶
樓摧燒彭復悉軍順風並進所向無前蜀兵大亂溺死¶
者數千人斬任滿生獲程汎而田戎亡保江州彭上劉¶
隆為南郡太守自率臧宫劉歆長驅入江闗令軍中無¶
<pb:KR3k0013_WYG_348-26a>¶
得虜掠所過百姓皆奉牛酒迎勞彭見諸耆老為言大¶
漢哀愍巴蜀久見虜役故興師逺伐以討有罪為人除¶
害讓不受其牛酒百姓皆大悦爭開門降詔彭守益州¶
牧所下郡輙行太守事彭到江州以田戎食多難卒抜¶
留馮駿守之自引兵乘利直指墊江攻破平曲收其米¶
數十萬石公孫述使其將延岑吕鮪王元及其弟恢悉¶
兵拒廣漢及資中又遣將侯丹率二萬餘人拒黄石彭¶
乃多張疑兵使䕶軍楊翕與臧宫拒延岑等自分兵浮¶
<pb:KR3k0013_WYG_348-26b>¶
江下還江州泝都江而上襲擊侯丹大破之因晨夜倍¶
道兼行二千餘里徑拔武陽使精騎馳廣都去成都數¶
十里勢若風雨所至皆奔散¶
賈復建武元年以執金吾先渡河攻更始將朱鮪於雒¶
陽與白虎公陳僑戰連破降之二年與騎都尉隂識驍¶
騎將軍劉植南度五社津擊更始郾王尹尊連破之月¶
餘尊降盡定其地引東擊更始淮陽太守暴汜汜降屬¶
郡悉定其秋南擊召陵新息平定之明年春遷左將軍¶
<pb:KR3k0013_WYG_348-27a>¶
别擊赤眉於新城澠池間連破之¶
呉漢為大司馬以建武二年率大司空王梁建義大將¶
軍朱祐大將軍杜茂執金吾賈復揚化將軍堅鐔偏將¶
軍王霸騎都尉劉隆馬武隂識共擊檀鄉賊於鄴東漳¶
水上大破之降者十餘萬人復率諸將擊鄴西山賊黎¶
伯卿等及河内脩武悉破諸屯聚復進兵南陽擊宛湼¶
陽酈穰新野諸城皆下之引兵南與秦豐戰黄郵水上¶
破之又與偏將軍馮異擊昌城五樓賊張文等又攻銅¶
<pb:KR3k0013_WYG_348-27b>¶
馬五幡於新安皆破之明年春率建威大將軍耿弇虎¶
牙大將軍蓋延擊青犢於軹西大破降之明年又率陳¶
俊及前將軍王梁擊五校賊於臨平追至東郡箕山大¶
破之北擊清河長直及平原五里賊皆平之(長直一作/長植在河)¶
(南不得言北擊當/是賊號或地名也)時鬲縣五姓共逐守長據城而反(鬲/音)¶
(革縣名屬平原郡五姓/蓋當土彊宗豪右也)漢大破其衆因追討餘黨至無¶
鹽(縣名屬/東平)進擊勃海皆平之又從征董憲圍胊城明年¶
春抜胊斬憲東方悉定十一年春率征南大將軍岑彭¶
<pb:KR3k0013_WYG_348-28a>¶
等伐公孫述及彭破荆門長驅入江闗漢留夷陵裝露¶
橈船(橈短楫也/音人連切)將南陽兵及弛刑募士三萬人泝江而¶
上㑹岑彭為刺客所殺漢并將其軍十二年春與公孫¶
述將魏黨公孫永戰於魚涪津大破之十五年復率揚¶
武將軍馬成捕虜將軍馬武北擊匈奴徙鴈門代郡上¶
谷吏人六萬餘口置居庸常闗以東十八年蜀郡守將¶
史歆反於成都自稱大司馬攻太守張穆穆踰城走廣¶
都歆遂移檄郡縣而宕渠楊偉胊䏰徐容等起兵各數¶
<pb:KR3k0013_WYG_348-28b>¶
千人以應之帝以歆昔為岑彭䕶軍曉習兵事故遣漢¶
率劉尚及大中大夫臧宫將萬餘人討之漢入武都乃¶
發廣漢巴蜀三郡兵圍成都百餘日城破誅歆等漢乃¶
乘桴沿江下巴郡楊偉徐容等惶恐解散漢誅其渠帥¶
二百餘人徙其黨與數百家於南郡而還¶
蓋延建武二年以虎牙將軍南擊敖倉轉攻酸棗封丘¶
皆抜其夏督駙馬都尉馬武騎都尉劉隆䕶軍都尉馬¶
成偏將軍王霸等南伐劉永先攻抜襄邑進取麻鄉(縣/名)¶
<pb:KR3k0013_WYG_348-29a>¶
(故城在今碭/山縣東北)遂圍劉永於淮陽數月盡收野麥夜梯其¶
城入永驚懼引兵走出東門延追擊大破之永棄軍走¶
譙延進攻抜薛斬其魯郡太守而彭城扶陽杼秋蕭皆¶
降又破永沛郡太守斬之永將蘇茂佼彊周建等三萬¶
餘人共攻延延與戰於沛西大破之永軍亂遁沒溺死¶
者大半永棄城走湖陵蘇茂奔廣樂延遂定沛楚臨淮¶
三年睢陽復反城迎劉永延復率諸將圍之百日收其¶
野榖永乏食突走延追擊盡得輜重永為其將所殺永¶
<pb:KR3k0013_WYG_348-29b>¶
弟防舉城降四年春延又擊蘇茂周建於蘄進與董憲¶
戰留下皆破之因率平敵將軍龎萌攻西防拔之復追¶
敗周建蘇茂於彭城茂建亡奔後從征董憲於昌慮皆¶
破平之六年春遣屯長安九年隗囂死延西擊街泉略¶
陽清水諸屯聚皆定¶
陳俊建武五年以琅邪太守行大將軍事將兵擊董憲¶
於贛榆(贛榆縣名屬東/海郡贛音貢)進破朐賊孫陽平之八年張歩¶
畔還琅邪俊追討斬之帝美其功詔俊得專征青徐¶
<pb:KR3k0013_WYG_348-30a>¶
臧宫為騎都尉建武二年將突騎與征虜將軍祭遵擊¶
更始將左防韋顔於沮陽(韋一/作韓)酈悉降之三年將兵徇¶
江夏擊代鄉鍾武竹里皆下之光武使大中大夫持節¶
拜宫為輔威將軍七年擊梁郡濟隂皆平之十一年與¶
諸將伐公孫述軍至平陽鄉蜀將王元舉衆降進抜緜¶
竹破涪城斬公孫述弟恢復攻繁郫前後收得節五印¶
綬千八百是時大司馬呉漢亦乘勝進營逼成都宫連¶
屠大城兵馬旌旗甚盛乃乘兵入小雒郭門歴成都城¶
<pb:KR3k0013_WYG_348-30b>¶
下至呉漢營飲酒髙㑹漢見之甚歡謂宫曰將軍向者¶
經虜城下震揚威靈風行電炤然窮寇難量還營願從¶
他道矣宫不從復路而歸賊亦不敢近之進軍咸門與¶
呉漢並滅公孫述¶
　¶
　¶
　¶
　冊府元龜卷三百四十八¶
