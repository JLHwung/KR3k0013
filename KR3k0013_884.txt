# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:37.450293
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百八十四
<pb:KR3k0013_WYG_884-1a>¶
欽定四庫全書¶
　册府元龜卷八百八十四　宋　王欽若等　撰¶
　　總錄部¶
　　　薦舉¶
傳曰惟善人能舉其類又曰儒有忠信以待舉力行以¶
待取故士之懐才抱道者曷嘗不思立功於當年而埀¶
名於後世蓋㢘隅之攸尚以衒鬻而為耻焉乃有抱韞¶
匵之價膺推轂之舉伸於知己揚於王庭繇兹而被竒¶
<pb:KR3k0013_WYG_884-1b>¶
遇都顯位樹洪伐騰徽聲者固不乏矣亦有肇自下位¶
奮於編列上書公車稱薦卿輔而當世之主頗用其言¶
自非倫擬之允諧才徳之胥恊進以成𢎞翼之美退而¶
無朋比之嫌者疇克至是哉¶
漢陳平因魏無知求見漢王漢王召入以平為亞將屬¶
韓王信軍廣武絳灌等或讒平曰聞平居家時盗其嫂¶
今大王尊官之令䕶軍臣聞平使諸將金多者得善處¶
金少者得惡處平反覆亂臣也願王察之漢王疑之以¶
<pb:KR3k0013_WYG_884-2a>¶
讓無知問曰有之乎無知曰有漢王曰公言其賢人何¶
也對曰臣之所言者能也陛下所問者行也今有尾生¶
孝己之行而無益於勝敗之數陛下何暇用之乎今楚¶
漢相距臣進竒謀之士顧其計誠足以利國家耳盗嫂¶
受金又安足疑乎平位至丞相¶
袁盎為中郎將孝文時張釋之與兄仲同居為騎郎十¶
年不得調釋之曰乆宦减仲之産不遂(遂猶/達也)欲免歸盎¶
知其賢惜其去仍請徙釋之補謁者¶
<pb:KR3k0013_WYG_884-2b>¶
田叔為漢中守十餘年文帝初立召叔問曰公知天下¶
長者乎對曰臣何足以知之帝曰公長者宜知之叔頓¶
首曰故雲中守孟舒長者也是時孟舒坐虜大入雲中¶
免帝曰先帝置孟舒雲中十餘年矣虜嘗一入孟舒不¶
能堅守無故士卒戰死者數百人長者固殺人乎叔叩¶
頭曰夫貫髙等謀反天子下明詔趙有敢隨張王者罪¶
三族然孟舒自髠鉗隨張王以身死之豈自知為雲中¶
守哉漢與楚相距士卒罷敝而匈奴冒頓新服北夷來¶
<pb:KR3k0013_WYG_884-3a>¶
為邉冦孟舒知士卒罷敝不忍出言士爭臨城死敵如¶
子為父以故死者數百人孟舒豈敺之哉(言不敺之/令戰也)是¶
乃孟舒所以為長者於是帝曰賢哉孟舒復召以為雲¶
中守¶
鄧公成固人也多竒計建元年中上招賢良公卿言鄧¶
先(鄧先猶云鄧先生也/一曰先者其名也)鄧先時免起家為九卿¶
楊得意蜀人為狗監(主天子田/獵犬也)侍武帝帝讀子虚賦而¶
善之曰朕獨不得與此人同時哉得意曰臣邑人司馬¶
<pb:KR3k0013_WYG_884-3b>¶
相如自言為此賦帝驚乃問相如相如曰有是然此乃¶
諸侯之事未足觀請為天子游獵之賦上令尚書給筆¶
札書奏天子以為郎¶
嚴助㑹稽人也邑人朱買臣隨上計吏為卒將重車至¶
長安(買臣身自充卒而與計吏將/重車也載衣食具曰重車)詣闕上書書乆不報¶
待詔公車糧用乏上計吏卒更乞匄之㑹助貴幸薦買¶
臣召見說春秋言楚詞帝甚說之拜買臣為中大夫助¶
為㑹稽太守與買臣俱侍中¶
<pb:KR3k0013_WYG_884-4a>¶
徐福茂陵人霍氏奢侈日甚徐生曰霍氏必亡夫侈則¶
不遜不遜者必侮上侮上者逆道也在人之右衆必害¶
之霍氏秉權日乆害之者多矣天下害之而又行以逆¶
道不亡何待廼上疏言霍氏太盛陛下即愛厚之宜以¶
時抑制無使至亡書三上輒報聞其後霍氏誅滅而告¶
霍氏者皆封人為徐生上書曰臣聞客有過主人者見¶
其竈直突傍有積薪客謂主人更為曲突逺徙其薪不¶
者且有火患主人嘿然不應俄其家果失火鄰里共救¶
<pb:KR3k0013_WYG_884-4b>¶
之幸而得息於是殺牛置酒謝其鄰人灼爛者在於上¶
行餘各以功次坐而不錄言曲突者人謂主人曰鄉使¶
聼客之言不費牛酒終亡火患今論功而請賓曲突徙¶
薪亡恩澤燋頭爛額為上客耶主人廼寤而請之今茂¶
陵徐福數上書言霍氏且有變宜防絶之鄉使福說得¶
行則國亡裂土出爵之費臣亡逆亂誅滅之敗徃事既¶
已而福獨不䝉其功唯陛下察之貴徙薪曲突之䇿使¶
居燋髪灼爛之右上廼賜福帛十疋後以為郎¶
<pb:KR3k0013_WYG_884-5a>¶
何武成帝時為丞相司直時數有災異武上封事曰虞¶
有宫之竒晉獻不寐衛青在位淮南寢謀故賢人立朝¶
折衝厭難勝於亡形司馬法曰天下雖安忘戰必危夫¶
將不豫設則亡以應卒士不素厲則難使死敵是以先¶
帝建列將之官近戚主内異姓距外故姦宄不得萌動¶
而破滅誠萬世之長策也光祿勲慶忌(辛慶/忌也)行義修正¶
果毅敦厚謀慮深逺前在邉郡數破敵獲虜外夷莫不¶
聞乃者灾異並見未有其應加以兵革乆寢春秋火災¶
<pb:KR3k0013_WYG_884-5b>¶
未至而豫禦之慶忌宜在爪牙官以僃不虞其後慶忌¶
拜為右將軍諸史散騎給事中武為人仁厚好進士奬¶
稱人之善為楚内史厚兩龔在沛郡兩唐(兩龔龔勝龔/舍也兩唐唐)¶
(林唐/遵也)及為公卿薦之朝廷此人顯於世者何侯力也世¶
以此為多焉¶
黄霸為丞相長史坐夏侯勝事下廷尉獄中從勝受尚¶
書既得出勝復為諫大夫令左馮翊宋畸舉霸賢良勝¶
又日薦霸於上上擢霸為揚州刺史¶
<pb:KR3k0013_WYG_884-6a>¶
蕭望之為太子太傅甘露中諸儒薦張禹有詔望之問¶
禹對易及論語大義望之善焉奏禹經學精習有師法¶
可試事奏寢¶
楊興為長安令元帝初即位樂陽侯史髙以外屬為大¶
司馬車騎將軍領尚書事前將軍蕭望之為副望之名¶
儒有師傳舊㤙天子任之多所貢薦髙充位而已(言在/猶不)¶
(在/也)與望之有隙興說髙曰將軍以親戚輔政貴重於天下¶
無二然衆庶論議令聞休譽不專在將軍者何也(令善/聞名)¶
<pb:KR3k0013_WYG_884-6b>¶
(休美/也)彼誠有所聞也(以其不能/進賢也)以將軍之幕府海内莫¶
不仰望而所舉不過私門賓客乳母子弟人情忽不自¶
知(言髙輕忽此事/不自知其非)然一夫竊議語流天下夫富貴在身¶
而烈士不譽是有狐白之裘而反衣之也古人病其若¶
此故卑體勞心以求賢為務傳曰以賢難得之故因曰¶
事不待賢以食難得之故而曰飽不待食惑之甚者也¶
平原文學匡衡材智有餘經學絶倫但以無階朝廷故¶
隨牒在逺方(階謂升次也隨牒謂隨選/補之恒牒不被超擢也)將軍誠召置幕¶
<pb:KR3k0013_WYG_884-7a>¶
府學士翕然歸仁(誠謂實/行之也)與叅謀議觀其所有貢之朝¶
廷必為國器(所有謂材/蓻所長)以此顯示衆庶名流於世髙然¶
其言辟衡為議曹史薦衡於帝帝以為郎中¶
翼奉字少君東海下邳人也惇學不仕好律厯隂陽之¶
占元帝初即位諸儒薦之徵待詔宦者署¶
王商為太子中庶子以肅敬敦厚稱嗣父為侯推財以¶
分異母諸弟身無所受居䘮哀戚於是大臣薦商行可¶
以厲羣臣義足以厚風俗宜僃近臣繇是擢為諸曹侍¶
<pb:KR3k0013_WYG_884-7b>¶
中中郎將¶
谷永長安人鴻嘉初御史大夫于永卒永上疏曰帝王¶
之徳莫大於知人知人則百僚任職天工不曠故臯陶¶
曰知人則哲能官人御史大夫内承本朝之風化外佐¶
丞相統理天下任重職大非庸人所能堪今當選於羣¶
卿以充其缺得其人則萬姓欣喜百僚說服不得其人¶
則大職隳斁王功不興虞帝之眀在兹一舉可不致詳¶
竊見少府宣(薛宣/也)材茂行潔達於從政前為御史中丞¶
<pb:KR3k0013_WYG_884-8a>¶
執憲轂下不吐剛茹柔舉錯時當出守臨淮陳留二郡¶
稱治為左馮翊崇教養善威徳並行衆職修理姦宄絶¶
息辭訟者歴年不至丞相府赦後餘盗賊什分三輔之¶
一(減三輔之/賊什九也)功効卓爾自左馮翊初置以來未嘗有也¶
孔子曰如有所譽其有所試宣考績功課簡在兩府不¶
敢過稱以奸欺誣之罪臣聞賢材莫大於治人宣已有¶
效其法律任廷尉有餘經術文雅足以謀王體斷國論¶
身兼數器有退食自公之節宣無私黨游說之助臣恐¶
<pb:KR3k0013_WYG_884-8b>¶
陛下忽於羔羊之詩舍公實之臣任華虚之譽是用越¶
職陳宣行能唯陛下留神考察帝然之遂以宣為御史¶
大夫永位至大司農¶
揚雄字子雲蜀郡人善屬文客有薦雄文似相如者成¶
帝方郊祠甘泉泰畤汾隂后土以求繼嗣召雄待詔承¶
明之庭後為大夫¶
孔光為光祿大夫給事中哀帝詔光舉可尚書令者封¶
上光謝曰臣以朽材前比歴位典大職卒無尺寸之效¶
<pb:KR3k0013_WYG_884-9a>¶
幸免罪誅全保首領今復㧞擢偹内朝臣與聞政事臣¶
光智謀淺短犬馬齒臷誠恐一旦顛仆無以報稱竊見¶
國家故事尚書以乆次轉遷非有踔絶之能不相踰越¶
(踔髙/逺也)尚書僕射敞公正勤職通敏於事可尚書令謹封¶
上敞以舉故為東平太守敞姓成公東海人也師呉章¶
為王莽所誅敞為大司徒掾自劾呉章弟子收抱章尸¶
歸葬車騎將軍王舜髙其志節表奏以為掾薦為中郎¶
諌大夫王莽簒位王舜為大師復薦敞可輔職(為輔弼/之任)¶
<pb:KR3k0013_WYG_884-9b>¶
以病免唐林言敞可典郡擢為魯郡太尹更始時安車¶
徵敞為御史大夫復病免去卒于家¶
後漢馮異為光武主簿異因薦邑子銚期叔壽叚建左¶
隆等光武皆以為掾史¶
杜林為大司徒司直隗囂將牛邯有勇力才氣雄於邉¶
埀囂死乃降林與大中大夫馬援並薦之以為䕶羗校¶
尉林又薦同郡范逡趙秉申屠剛等皆被擢用士多歸¶
之¶
<pb:KR3k0013_WYG_884-10a>¶
鮑駿九江人與丁鴻俱事桓榮甚相友善駿上書言鴻¶
經學至行曰臣聞武王克殷封比干之墓表商容之閭¶
二人無功下車先封之表善顯仁為國之砥礪也伏見¶
丁鴻經眀行修志節清妙明帝甚賢之永平十年詔徵¶
鴻拜侍中¶
謝夷吾㑹稽人同郡友人王充為州治中自免還家夷¶
吾上書薦充才學章帝時詔公車徵病不行夷吾為鉅¶
鹿太守左轉下邳令卒¶
<pb:KR3k0013_WYG_884-10b>¶
魯恭為中牟令㑹詔百官舉賢良方正恭薦中牟名士¶
王方章帝即徵方詣公車禮之與公卿所舉同方致位¶
侍中¶
杜詩為南陽太守時大司徒陽都侯伏湛䇿免徙封不¶
其侯邑三千六百户遣就國詩上疏薦湛曰臣聞唐虞¶
以股肱康文王以多士寧是故詩稱濟濟書曰良哉臣¶
詩竊見故大司徒陽都侯伏湛自行束修訖無毁玷篤¶
信好學守死善道經為人師行為儀表前在河内朝歌¶
<pb:KR3k0013_WYG_884-11a>¶
及居平原吏人畏愛則而象之遭時反覆不離兵㓙秉¶
節持重有不可奪之志陛下深知其能顯以宰相之重¶
衆賢百姓仰望徳義㣲過斥退乆不復用有識所惜儒¶
士痛心臣竊傷之湛容貎堂堂國之光輝智畧謀慮朝¶
之淵藪髫髪厲志白首不衰實足以先後王室名足以¶
光示逺人古者選擢諸侯以為公卿是故四方回首仰¶
望京師柱石之臣宜居輔弼出入禁門補缺拾遺臣詩¶
愚戇不足以知宰相之才竊懐區區敢不自竭臣前為¶
<pb:KR3k0013_WYG_884-11b>¶
侍御史上封事言湛公亷愛下好惡分眀累世儒學素¶
持名信經明行修通逹國政尤宜近侍納言左右舊制¶
九州五尚書令一郡二人可以湛代頗為執事所非但¶
臣詩䝉恩深渥所言誠有益於國雖死無恨故復越職¶
觸冒以聞詩雅好推賢數進知名士清河劉統及魯陽¶
長董崇等¶
鄭衆為中郎將時戊己校尉耿恭屯車師後王城屯置¶
數百人北匈奴圍恭固守章帝發兵迎之歸至玉門唯¶
<pb:KR3k0013_WYG_884-12a>¶
餘十三人衆上疏曰耿恭以单兵固守孤城當匈奴之¶
衝對數萬之衆連月踰年心力困盡鑿山為井煮弩為¶
糧出於萬死無一生之望前後殺傷醜虜數千百計卒¶
全忠勇不為大漢耻恭之節義古今未有宜䝉顯爵以¶
厲將帥及恭至雒陽鮑昱奏恭節過蘇武宜䝉爵賞於¶
是拜為騎都尉以恭司馬石修為雒陽市丞張封為雍¶
營司馬軍吏范羗為共丞(共今衛州/共城縣)餘九人皆補羽林¶
賈逵為中郎將永元中薦東萊司馬均陳國汝郁帝即¶
<pb:KR3k0013_WYG_884-12b>¶
徵之並䝉優禮¶
田弱(弱一/作羽)扶風人同郡法真辟公府舉賢良皆不就弱¶
薦真曰處士法真體兼四業學窮典奥幽居恬泊樂以¶
忘憂時蹈老氏之髙蹤不為𤣥纁屈也臣願聖朝就加¶
衮職必能唱清廟之歌致來儀之鳯矣㑹順帝西廵弱¶
又薦之帝虛心欲致前後四徵終不降屈¶
郎顗北海人順帝陽嘉二年公車徴顗詣闕上書薦黄¶
瓊李固並陳消災之術曰臣前對十事要政急務宜於¶
<pb:KR3k0013_WYG_884-13a>¶
今者所當施用誠知愚淺不合聖聼人賤言廢當受誅¶
罰屛營惶怖靡知厝身臣聞刳舟剡檝將欲濟江海也¶
聘賢選佐將以安天下也昔唐尭在上䕫龍為用文武¶
創徳周召作輔是以能運天地之功增日月之耀也詩¶
云赫赫王命仲山甫將之邦國若否仲山甫明之宣王¶
是頼以致雍熈陛下踐阼以來勤心庶政而三九之位¶
未見其人是以災害數臻四國未寧臣考之國典驗之¶
聞見莫不以得賢為功失士為敗且賢者出處翔而後¶
<pb:KR3k0013_WYG_884-13b>¶
集爵以徳進則其情不苟然後使君子恥貧賤而樂富¶
貴矣若有德不報有言不醻來無所樂進無所趨則皆¶
懐歸藪澤修其故志矣夫求賢者上以承天下以為人¶
不用之則逆天統違人望逆天統則災𤯝降違人望則¶
化不行災𤯝降則下吁嗟政化不行則君道虧四始之¶
缺五際之戹其咎繇此豈可不剛健篤實兢兢慄慄以¶
守天功盛徳大業乎臣伏見光祿大夫江夏黄瓊耽道¶
樂術清亮自然被褐懐寳含味經籍又果於從政眀達¶
<pb:KR3k0013_WYG_884-14a>¶
變復(言明於變異/消復之術也)朝廷前加優寵賓於上位瓊入朝日¶
淺謀謨未就因以衰病致命遂志老子曰大音希聲大¶
器晚成善人為國三年乃立天下莫不嘉朝廷有此良¶
人而復怪其不時還任陛下宜加隆崇之恩極養賢之¶
禮徵反京師以慰天下又處士漢中李固年四十又通¶
游夏之藝履顔閔之仁潔白之節情同皦日忠貞之操¶
好是正直卓冠古人當世莫及元精所生王之佐臣天¶
之生固必為聖漢宜䝉特徵以示四方夫有出倫之才¶
<pb:KR3k0013_WYG_884-14b>¶
不應限以官次昔顔子十八天下歸仁子竒穉齒化阿¶
有聲若還瓊徵固任以時政伊尹傅說不足為比則可¶
埀光景致休祥矣臣顗明不知人伏聼衆言百姓所歸¶
臧否共歎願汎問百僚覈其名行有一不合則臣為欺¶
國惟留聖神不以人廢言拜郎中辭病不就¶
馬融為校書郎時永初四年䕶羗校尉龎參以失期下¶
獄融上書請之曰伏見西戎反畔冦鈔五州陛下愍百¶
姓之傷夷哀黎元之失業殫竭府庫以奉軍師昔周宣¶
<pb:KR3k0013_WYG_884-15a>¶
獫狁侵鎬及方孝文匈奴亦畧上郡而宣王立中興之¶
功文帝建太宗之號非唯兩主有明睿之姿抑亦扞城¶
有虓虎之助是以南仲赫赫列在周詩亞夫赳赳載於¶
漢䇿竊見前䕶羗校尉龎參文武昭僃智畧𢎞逺既有¶
義勇果毅之節兼以博雅深謀之姿又度遼將軍梁慬¶
前統西域勤苦數年逺留三輔功效克立間在北邉單¶
于降服今皆幽囚䧟於法網昔荀林父敗績於邲晉侯¶
使復其位孟眀視䘮師於崤秦伯不替其官故晉景并¶
<pb:KR3k0013_WYG_884-15b>¶
赤狄之土秦穆遂霸西戎宜逺覽二君使參慬得在寛¶
宥之例誠有益於折衝毗佐於聖化書奏赦參等¶
皇甫䂓安定人為郎中託疾免歸規與張奐友善奐為¶
使匈奴中郎將梁冀被誅奐以吏免官禁錮奐既被錮¶
凡諸友舊莫敢為言唯規薦舉前後七上在家四歲復¶
拜武威太守¶
何休為議郎史弼坐論輸左較刑竟歸田里稱病閉門不¶
出數為公卿所薦休又訟弼有幹國之器宜登台相徵¶
<pb:KR3k0013_WYG_884-16a>¶
拜議郎¶
髙彪遷内黄令薦縣人申屠蟠等¶
魏蔣濟為中䕶軍畢軌為并州刺史雜虜數為暴害軌¶
輒出軍擊鮮卑軻比能失利濟表曰畢軌前失既徃不¶
咎但恐是後難可以再凡人材有長短不可强成軌文¶
雅智意自為美器今失并州換置他州若入居顯職不¶
毁其徳於國事實善此安危之要唯聖恩察之¶
蜀徐庶字元直潁川人與諸葛亮友善先主屯新野徐¶
<pb:KR3k0013_WYG_884-16b>¶
庶見先主先主器之謂先主曰諸葛孔眀者臥龍也將¶
軍豈願見之乎先主曰君與俱來庶曰此人可就見不¶
可屈致也將軍宜枉駕顧之繇是先主遂詣亮凡三徃¶
乃見後為御史中丞¶
呉𢎞咨曲阿人孫權姊婿也漢末諸葛瑾避亂江東咨¶
見而異之薦之於權與魯肅等並見賓待¶
嚴畯彭城人也河南徵崇隱於㑹稽所交結如丞相歩¶
隲等咸親焉畯薦崇行足以厲俗學足以為師畯位至¶
<pb:KR3k0013_WYG_884-17a>¶
尚書令¶
季衡少時知羊道有人物之鑒徃干之衜謂衡曰多事¶
之世尚書劇曹郎才也是時較事吕壹操弄權柄大臣¶
畏偪莫有敢言衜曰非季衡無能困之者遂共薦為郎¶
權引見衡口陳壹奸宄數千言權有愧色數月壹被誅¶
而衡大見顯擢仕至威逺將軍¶
華覈為東觀令孫皓怒樓𤣥送廣州覈上疏曰臣竊以¶
治國之體其猶治家主田野者皆宜良信又宜得一人¶
<pb:KR3k0013_WYG_884-17b>¶
總其條目為作維綱衆事乃理論語曰無為而治者其¶
舜也與恭已正南靣而已言所任得其人故優游而自¶
逸也今海内未定天下多事事無大小皆當關聞動經¶
御坐勞損聖慮陛下既埀意博古綜極藝文加勤心好¶
道隨節致氣宜得閒静以展神思呼翕清淳與天同極¶
臣夙夜思惟諸吏之中任幹之事足委仗者無勝於樓¶
𤣥𤣥清忠奉公冠冕當世衆服其操無與争先夫清者¶
則心平而意直忠者惟正道而履之如𤣥之性終始可¶
<pb:KR3k0013_WYG_884-18a>¶
保乞陛下赦𤣥前愆使得自新擢之宰司責其後効使¶
為官擇人隨才授任則舜之恭已近亦可得¶
陸凱子褘為偏將軍凱亡後入為太子中庶子右國史¶
華覈表薦褘曰禕體質方剛器幹强固董率之才魯肅¶
不過及被召當下徑還赴都道繇武昌曾不回顧器械¶
軍資一無所取在戎果毅臨財有節夫夏口賊之衝要¶
宜選名將以鎮戍之臣竊思惟莫善於禕¶
晉孫尹樂安人為陳留相時尚書右僕射劉毅年老以¶
<pb:KR3k0013_WYG_884-18b>¶
光祿大夫歸第後司徒舉毅為青州大中正尚書以毅¶
懸車致仕不宜勞以碎務尹表曰禮凡卑者執勞尊者¶
居逸是順敘之宜也司徒魏舒司𨽻校尉嚴詢與毅年¶
齒相近徃者同為散騎常侍後分授外内之職資塗所¶
經出處一致今詢管四十萬户州兼董司百僚總攝機¶
要舒所統殷廣兼執九品銓十六州論議主者不以為¶
劇毅但知以一州便謂不宜累以碎事於毅太優詢舒¶
太劣若以前聼致仕不宜復與遷授位者故光祿大夫¶
<pb:KR3k0013_WYG_884-19a>¶
鄭袤為司空是也夫知人則哲惟帝難之尚可復委以¶
宰輔之任不可諮以人倫之論臣竊所未安昔鄭武公¶
年過八十入為周司徒雖過懸車之年必有可用毅前¶
為司𨽻直法不撓當朝之臣多所按劾諺曰受尭之誅¶
不能稱尭直臣無黨古今所悉是以汲黯死於淮陽董¶
仲舒裁為諸侯之相而毅獨遭聖明不離輦轂當世之¶
士咸以為榮毅雖身徧有風疾而志氣聰眀一州品第¶
不足勞其思慮毅嫉惡之心小過主者必疑其論議傷¶
<pb:KR3k0013_WYG_884-19b>¶
物故髙其優禮令去事實此為機閣毅使絶人倫之路¶
也臣州茂徳唯毅越毅不用則清談劉錯矣於是青州¶
自二品已上光祿勲石鑒等共奏曰謹按陳留相孫尹¶
表及與臣等書如左臣州履境海岱而叅風齊魯故人¶
俗務本而世敦徳讓今雖不克於舊而遺訓猶存是以¶
人倫歸行士識所守也前被司徒符當恭舉州大中正¶
僉以光祿大夫毅純孝至素著在鄉閭忠允亮直竭於¶
事上仕不為榮惟期盡節正身率道崇公忘私行髙義¶
<pb:KR3k0013_WYG_884-20a>¶
眀出處同揆故能令義士宗其風景州閭歸其清流雖¶
年耆偏疾而神眀克壯實臣州人士所思凖繫者矣誠¶
以毅之眀格不言而信風之所動清濁必偃以稱一州¶
咸同之望故也竊以為禮賢尚徳教之大典王制奪與¶
動為開塞而士之所歸人倫為大臣等虛劣雖言廢於¶
前今承尹書敢不列啓按尹所執非惟惜名義於毅之¶
身亦通陳朝宜奪與大凖以為尹言當否應䝉評議繇¶
是毅遂為州都銓正人流清濁區別其所彈貶自親貴¶
<pb:KR3k0013_WYG_884-20b>¶
者始¶
華譚廣陵人為本國中正後母憂服闋為鄄城令過濮¶
水作莊子贊以示功曹而延掾張延為作答教其文甚¶
美譚異而薦之遂見升擢及譚為廬江延已為淮陵太¶
守後為元帝軍諮祭酒薦于寳范珧¶
顧榮呉國呉人元帝鎮江東以榮為軍司時南土之士¶
未盡才用榮又言陸士元貞正清貴金玉其質甘季思¶
忠欵盡誠膽幹殊快殷薦元質畧有明規文武可施用¶
<pb:KR3k0013_WYG_884-21a>¶
榮族兄公讓明亮守節困不易操㑹稽楊彦明謝行言¶
皆服膺儒教足為公望賀生沈潛青雲之士陶恭兄弟¶
才幹雖少實事極佳凡此諸人皆南金也書奏皆納之¶
袁琇為元帝鎮東從事中郎時陳頵避難於江西為丹¶
陽内史朱彦叅軍琇薦頵於元帝遷鎮東行叅軍事典¶
法兵二曹¶
干寶與葛洪深相親友寶薦洪才堪國史選為散騎常¶
侍領大著作洪固辭不就寳位至散騎常侍¶
<pb:KR3k0013_WYG_884-21b>¶
庾翼與桓温友善嘗相期以寧濟之事温尚南康長公¶
主翼嘗薦温於明帝曰桓温少有雄畧願陛下勿以常人¶
遇之常壻畜之宜委以方召之任託其𢎞濟艱難之勲¶
位至征西將軍領南蠻校尉¶
應詹薦韋泓於元帝曰自遭䘮亂人士易操至乃任運¶
固窮耿介守節者尠矣伏見議郎韋泓年三十八字元¶
量執心清冲才識僃濟躬耕隴畝不煩人役静黙居常¶
不豫政事昔年流移來在詹境經冦䘮資一身特立裋¶
<pb:KR3k0013_WYG_884-22a>¶
褐不掩形蔬菜不充朝而抗志彌厲不遊非類顔回稱¶
不改其樂泓有其分明公輔亮皇室恢維宇宙四門開¶
闢英彦鳬藻收春華於京輦採秋實於巖藪而泓抱璞¶
荆山未剖和璧若䝉銓召付以列曹必能恊隆鼎味緝¶
熙庶績者也帝即辟之詹位至平南將軍¶
宋劉穆之初為髙祖太尉司馬謝晦初為孟昶建威府¶
中兵叅軍昶死髙祖問劉穆之孟昶恭佐誰堪入我府¶
穆之舉晦即命為太尉恭軍(穆之此所薦逹不進不止/嘗云我雖不及荀令君之)¶
<pb:KR3k0013_WYG_884-22b>¶
(舉善然不/舉不善)¶
王景文瑯琊人少與謝荘齊名荘子[卄/瀹]年七歲景文見¶
而異之言於孝武召見於人衆中[卄/瀹]舉止閑詳應對合¶
㫖帝恱之景文位至中書監領太子太傅¶
南齊杜京産始平東山開舍授學孔稚珪周顒謝[卄/瀹]並¶
致書以通殷勤永明十年稚珪及光祿大夫陸澄祠部¶
尚書虞悰太子右率沈約司徒右長史張融表薦京産¶
曰竊見呉郡杜京産潔静為心謙虛為性通和發於天¶
<pb:KR3k0013_WYG_884-23a>¶
挺敏達表於自然學遍𤣥儒博通子史流連文藝沈吟¶
道奥泰初之朝挂冠辭世遁捨家業隱於太平葺宇窮¶
巖採芝幽澗耦耕自足薪歌有餘確爾不羣淡然寡欲¶
麻衣藿食二十餘載雖古之志士何以加之謂宜釋巾¶
幽谷結組登朝則巖谷含懽薜蘿起忭矣不報建武初¶
徴為員外散騎侍郎京產曰莊生持釣豈為白璧所廻¶
辭疾不就¶
顧暠之呉郡人為司徒左西曹掾同郡陸欷少有風槩¶
<pb:KR3k0013_WYG_884-23b>¶
好屬文五言詩體甚新變永明九年詔百官舉士暠之¶
表薦焉¶
梁范縝為中書郎與裴子野未遇聞其行業而善焉㑹¶
遷國子博士乃上表讓之曰伏見前冠軍府錄事叅軍¶
裴子野年四十字㡬原㓜禀至人之行長厲國士之風¶
居䘮有禮毁瘠㡬滅免憂之外蔬水不進棲遲下位身¶
賤名㣲而性不憛憛情無汲汲是以有識嗟推州閭歎¶
服且家傳素業世習儒史苑囿經籍遊息文藝著宋畧¶
<pb:KR3k0013_WYG_884-24a>¶
二十卷彌綸首尾勒成一代屬辭比事有足觀者且章¶
句洽悉訓詁可傳脫置之膠庠以𢎞奬後進庶一䕫之¶
辯可尋三豕之疑無謬矣伏惟皇家淳耀多士盈庭官¶
人邁乎有媯棫樸越於姬氏茍片善宜錄無論厚薄一¶
介可求不繇等級臣歴觀古今人君欽賢好善未有聖¶
朝孜孜若是之至也敢緣斯義輕陳愚瞽乞以臣斯忝¶
廻授子野如此則賢否之宜各全其所訊之物議誰曰¶
不允臣與子野雖未嘗銜杯訪之邑里非差虚謬不勝¶
<pb:KR3k0013_WYG_884-24b>¶
慺慺㣲見冒昧陳聞伏願陛下哀憐悾欵鑒其愚實干¶
犯之諐乞埀赦宥有司以資歴非次弗為通¶
裴儉馮翊人也鄉人吉翂為相州刺史柳恱主簿儉與¶
丹陽郡守臧盾揚州中正張仄連名薦翂以為孝行純¶
至明通易老勅付太常旌舉¶
徐勉為太子詹事天監中勉舉晉安王府恭軍劉杳及¶
顧恊何思澄等入華林撰編畧¶
後魏游雅廣平任人與髙允俱知名大廷中以前後南¶
<pb:KR3k0013_WYG_884-25a>¶
使不稱妙簡行人雅薦允弟推應選使宋南人稱其才¶
辯又稱薦同郡游眀根於太武太武擢為中書學士雅¶
位至祕書監¶
北齊慕容紹宗為樂平太守時河間人信都芳善宗兄¶
紹宗天文算數隱於并州樂平之東山保樂聞而召之¶
芳不得已而見焉於是紹宗薦之於齊獻武王以為中¶
外府田曹叅軍紹宗位至徐州刺史¶
後周唐瑾封臨淄公時柱國府記室叅軍樂運性方直¶
<pb:KR3k0013_WYG_884-25b>¶
未嘗求媚於人瑾薦露門學士¶
隋髙孝基為雍州司馬時杜淹與韋福嗣共入太白山¶
中揚言隱逸文帝聞而惡之謫戍江表後淹還鄉里以¶
經籍為娯閉門不出孝基有知人之鑒上表薦之授承¶
奉郎¶
唐恒何貞觀初為中郎將馬周至京師舍於何之家于¶
時太宗正開上書之路虛懐於政術周欲陳便宜二十¶
餘事無繇自達遣何奏之事皆合㫖太宗怪而問何何¶
<pb:KR3k0013_WYG_884-26a>¶
對曰此非臣之所發慮乃臣之家客馬周也與臣言未¶
嘗不以忠孝為意於是召見與語深恱之宣令直門下¶
省令房𤣥齡試其經義及時務䇿擢第授儒林郎守監¶
察御史奉使稱㫖太宗甚恱以恒何舉得其人賜帛百¶
疋¶
張行成貞觀中為太子詹事太宗征遼髙宗於定州監¶
國即行成本邑也行成因薦鄉人魏唐卿崔寳權馬龍¶
駒張君勃等皆以學行著聞太子召見以其老不任職¶
<pb:KR3k0013_WYG_884-26b>¶
乃禮而遣之¶
李栖筠才器絶倫而樂人攻已之短奬善舉能嘗薦文¶
武將吏三百餘人登將相踐臺閣顯名於時者僅數十¶
人栖筠位至御史大夫¶
李行修為殿中丞長慶三年六月授進士費冠卿右拾¶
遺冠卿及第歸而父母殁甞恨不及榮養遂絶迹仕進¶
行修薦之除官¶
　册府元龜卷八百八十四¶
