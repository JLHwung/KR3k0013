# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:22.035556
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百六十三 
<pb:KR3k0013_WYG_563-1a>¶
欽定四庫全書¶
　册府元龜卷五百六十三　宋　王欽若等　撰¶
　　掌禮部¶
　　　總序¶
夫禮本太一而生縁人情以制故作者之謂聖述者之¶
謂眀繇是官有御事有職禮有序焉唐虞命伯夷為秩¶
宗典天地人之三禮商因夏禮損益之可知周監二代¶
其文彬郁春官大宗伯小宗伯之職掌建邦之天神人¶
<pb:KR3k0013_WYG_563-1b>¶
鬼地祗之禮以佐王建保邦國其屬凡六十秦置奉常¶
掌宗廟禮儀有丞博士掌通古今秩比六百石員多至¶
數十人漢興命叔孫通為奉常制禮儀景帝中六年更¶
名奉常為太常屬官有太樂太祝太宰太史太卜太醫¶
六令丞又均官都水兩長丞又諸廟寝園食官令長丞¶
乂有雍太宰太祝令丞五畤各一尉又博士及諸陵縣¶
皆屬焉宣帝黄龍元年稍増太常博士貟十二人東漢¶
因前制太常卿一人中二千石掌禮儀祭祀每祭祀先¶
<pb:KR3k0013_WYG_563-2a>¶
奏其禮儀及行事常賛天子其屬有賛饗一人秩六百¶
石每選試博士奏其能否大射養老大䘮皆奏其禮儀¶
每月前晦察行陵廟丞一人比千石掌凡行禮及祭祀¶
小事總署曹事舉廟中非法其署曹掾史隨事為員諸¶
卿皆然也博士祭酒一人六百石太祝令一人六百石¶
凡國有祭祀掌讀祝及迎送神廟祭太祝令主席酒貟¶
吏其下又有斗食佐學事學事有秩祝人宰屠者等貟¶
太宰太子高廟等令亦然丞一人掌祝小神事太宰令¶
<pb:KR3k0013_WYG_563-2b>¶
一人六百石掌宰官鼎爼饌具之物凡國祭祀小宰陳¶
饌具眀堂丞一人靈臺丞一人並二百石太子樂令一¶
人六百石掌樂凡國祭祀掌請奏樂及大饗用樂掌其¶
陳序貟吏丞一人律卑者之子不得舞宗廟之酎除吏¶
二千石到六百石及關内侯到五大夫子取適子高五¶
尺以上年十二到十六顔色和身體修治者以為舞人¶
也丞一人高廟令一人六百石掌按行掃除無丞世祖¶
廟令一人六百石如高廟先帝每陵令各一人六百石¶
<pb:KR3k0013_WYG_563-3a>¶
掌守陵園案行除掃丞及校長各一人校長主兵戎盗¶
賊事丞皆選孝亷郎年少薄伐者遷補府長史都官令¶
候司馬先帝陵每陵食官令各一人六百石掌望晦時¶
節祭祀每陵食監一人秩六百石監丞一人三百石中¶
黄門八人從官二人案食監即是食官令也太常有祠¶
祀令一人後轉屬少府有太卜令六百石後省竝太史¶
章帝又置祀令丞延平元年省魏太常特置博士屬官¶
有太祀令丞掌宗祀五帝之事又改太子樂令復曰太¶
<pb:KR3k0013_WYG_563-3b>¶
樂令丞武帝平荆州得杜夔能識舊樂章以為恊律都¶
尉又尚書初置祠部曹晋承魏制有博士協律校尉貟¶
又統太學諸博士祭酒及太史太廟太樂鼓吹陵等令¶
又有祠部尚書嘗與右僕射通職不常置又諸曹有祠¶
部郎宋太常府有博士亦謂之太學愽士齊因之梁陳¶
亦兼統國學博士其丞視尚書郎太常凡統太學太醫¶
乗黄及諸陵等令丞又有祠部尚書領祠部儀曹二曹¶
齊梁陳皆然齊太常府置丞一人五官功曹主簿領官¶
<pb:KR3k0013_WYG_563-4a>¶
博士國子祭酒博士助教又統太廟眀堂太祝太史廪¶
犧太樂諸陵乘黄客館等令丞其下各有職吏又有祠¶
部尚書右僕射通職不俱置梁太常統廪犧鼓吹太祝¶
太樂清商皷吹等署令丞太常位視金紫光禄大夫班¶
第十四三品勲位丞班第五視尚書郎主簿一人其遷¶
為五官功曹又位不登十八班者别為七班主簿第四¶
博士兼統國學博士陳並因之後魏太常卿第三品少¶
卿正四品丞正六品博士從七品太祝令從正九品祝¶
<pb:KR3k0013_WYG_563-4b>¶
史從九品下又置太樂博士六品下鼓吹令闕又有太¶
醫博士助教太卜博士從七品下廪犧令從五品下又¶
有儀曹尚書北齊太常掌陵廟羣祀禮樂儀制衣冠之¶
屬其屬官有博士恊律郎八書博士等員統諸陵太廟¶
太樂衣冠皷吹太祝太醫廪犧太宰等署令丞而太廟¶
兼領郊祠崇元二局丞太樂兼領清商部丞皷吹兼領¶
黄户局丞太史兼領靈臺太卜二局丞又祠部尚書統¶
主客虞曹屯田起部五曹後周依周禮建官太常卿為¶
<pb:KR3k0013_WYG_563-5a>¶
宗伯少卿為小宗伯屬官有守廟典祀大司樂等中大¶
夫小守廟小典祀小司樂太卜太祝等下大夫又有小¶
卜小祝等上士又有司郊治禮樂師樂胥司巫等中士¶
及下士春官又有禮部後改為司宗又春官之屬有典¶
命後改為大司理俄改大司理復為禮部大夫隋太常¶
等又有博士四人恊律郎二人奉禮郎十六人統郊社¶
太廟諸陵太祝衣冠太樂清商皷吹太醫太卜廪犧等¶
署各置令丞又置禮部尚書統禮祠主膳四曹唐制太¶
<pb:KR3k0013_WYG_563-5b>¶
常寺卿一人正三品掌邦國禮樂郊廟社稷之事以八¶
署分而治焉一曰郊社二曰太廟三曰諸陵四曰太樂¶
五曰皷吹六曰太醫七曰太卜八曰廪犧總其屬而行¶
其政令少卿為之貳屬官有博士四人掌辨五禮之儀¶
式本先王之法制通變隨時而損益焉太祝六人掌出¶
納神主於太廟之九室而奉享薦禘祫之儀奉禮郎二人¶
掌設君臣之版位以奉朝㑹祭祀之禮恊律郎二人掌¶
和六律六吕以辨四時之氣八風五音之節太廟齋郎¶
<pb:KR3k0013_WYG_563-6a>¶
京都各一百三十人門僕京都各三十二人自少卿及¶
諸令以下有丞主簿録事府史典事掌故等貟以屬焉¶
太常自龍朔三年改為奉常正卿又改禮部尚書為司¶
禮太常伯咸亨中各復舊光宅元年奉常改為司禮寺¶
禮部為春官神龍元年司禮復為太常寺春官復為禮¶
部禮部總判祠禮膳部及主客事奉禮郎本為治禮避¶
髙宗諱改為太常又有禮直五人乾元初省又貞元七¶
年又置禮儀直兩員九年以太常寺禮院置修撰檢討¶
<pb:KR3k0013_WYG_563-6b>¶
官各一員禮生員三十五人長慶二年又置守闕人大¶
中四年詔曰太常少卿宜與太卿通判文案五代因之¶
無所改作夫人紀肇修禮用為急歴代而下厥職茂焉¶
若乃稽古憲官因時變革本聰明之至德非臣下之所¶
専其有講貫藝文發明制度折衷得失裁正是非必資¶
洽聞克濟乃事至於四方異俗五音制賜咸以類别亦¶
用典掌則有茍合㫖意紊亂法度罔揆荒繆恣成矯誣¶
有司之過可不慎歟凡掌禮部有九門¶
<pb:KR3k0013_WYG_563-7a>¶
　　　制禮¶
夫禮者所以法天地之經建上下之紀教訓正俗防邪¶
窒慾序人倫而制邦治者也故三五異代而不相㳂襲¶
盖有損益之殊範因革之異宜青素之尚不同驪翰之¶
變非一是以先王治定制禮因人情而為之防者也夏¶
商之代莫得而詳周姬之祖述叅於經藝漢氏而下儀¶
法昭著故其弛張之名數創制之軌範祀享朝宴之節¶
文物聲名之度隨時降殺與運消長執簡所記咸足徵¶
<pb:KR3k0013_WYG_563-7b>¶
焉至或申命鴻碩加之論討叅酌前訓講求方册形於¶
撰集煥乎編綴亦類其説而次叙之云¶
周成王六年周公旦述文武之績制周官及儀禮以為¶
後王法(臣欽若等曰周官即周禮也周公觀夏商之禮/而増損之事為之制曲為之防故稱禮經三百)¶
(威儀三千皆/周公所制也)¶
漢髙祖五年即皇帝位於定陶愽士叔孫通就其儀號¶
(就成/也)髙帝悉去秦儀法為簡易羣臣飲酒争功醉或妄¶
呼(呼音大/故切)㧞劍撃柱帝患之通知帝益厭之説帝曰夫¶
<pb:KR3k0013_WYG_563-8a>¶
儒者難與進取可與守成臣願徴魯諸生與臣弟子共¶
起朝儀髙帝曰得無難乎通曰五帝異樂三王不同禮¶
禮者因時世人情為之節文者也故夏殷周禮所因損¶
益可知者謂不相復也(復重也因也/音扶目切)臣願頗采古禮與¶
秦儀雜就之帝曰可試為之令易知度吾所能行為之¶
於是通使徴魯諸生三十餘人(通為使者/而徴諸生)魯有兩生不¶
肯行曰公所事者且小主皆面䛕親貴今天下初定死¶
者未葬傷者未起又欲起禮樂禮樂所由起百年積德¶
<pb:KR3k0013_WYG_563-8b>¶
而後可興也(言行德教百年然/後可定禮樂也)吾不忍為公所為不合¶
古吾不行公往矣母汚我通笑曰若真鄙儒不知時變¶
(若女也鄙/言不通)遂與所徴三十人西西入闕及上左右為學¶
者(左右謂近臣也為/學謂素有學術)與其子弟百餘人為緜蕞野外(謂/以)¶
(茅樹地為纂位尊卑之/次也春秋傳曰置茅蕝)習之月餘通曰帝可試觀帝使¶
行禮曰吾能為此廼令羣臣習肄(肄亦習也/音弋二切)㑹長樂宫¶
成諸侯百官羣臣朝十月(適㑹於七年十月而長樂宫/新成也漢時尚以十月為正)¶
(月故行朝嵗之禮/史家追書十月)先平明(未平明/之前)謁者治禮引以次入¶
<pb:KR3k0013_WYG_563-9a>¶
殿門廷中陳車騎戍卒衛官設兵張旗志(志與幟同/音式餌切)傳¶
曰趨(傳聲教入者皆令/趨謂疾行為敬也)殿下郎中俠陛陛數百人(俠與/挾同)¶
(挾其兩旁每陛/皆數百人也)功臣列侯諸将軍軍吏以次陳西方東¶
鄉文官丞相以下陳東方西鄉(鄉皆讀/曰饗)大行設九賔臚¶
句傳(上傳語告下為臚/下告上為句也)於是皇帝輦出房百官執㦸傳¶
警(傳聲而/唱警)引諸侯王以下至吏六百石以次奉賀自諸¶
侯王以下莫不震恐肅敬至禮畢盡伏置法酒(法酒者/猶言禮)¶
(酌謂不飲/之至醉)諸侍坐殿上皆伏抑首(抑屈也謂依禮法/不敢平坐而視)以¶
<pb:KR3k0013_WYG_563-9b>¶
尊卑次起上夀觴九行謁者言罷酒御史執法舉不如¶
儀者輙引去竟朝置酒無敢讙譁失禮者於是高帝曰¶
吾廼今日知為皇帝之貴也拜通為奉常¶
文帝即位初大中大夫賈誼以為漢興二十餘年天下¶
和洽宜當改正朔服色制度定官名興禮樂廼草具其¶
儀法(草謂創/造之)帝謙讓未皇也(皇暇也自以/為不當改制)¶
十六年帝使博士諸生刺六經中作王制¶
武帝即位初招良趙綰王臧等以文學為公卿議立眀¶
<pb:KR3k0013_WYG_563-10a>¶
堂制禮服以興太平(服謂衣服/之色也)㑹竇太后好黄老言不¶
説儒術(説讀/曰悦)其事乃廢至建元元年始議立明堂¶
元封二年秋作明堂於泰山下初天子封泰山泰山東¶
北趾右時有明堂處處險不敞(言其險隘/不顯敞)帝敬治明堂¶
奉髙帝未曉其制度濟南人公王帶上黄帝時明堂圗¶
(公王姓也帶名也吕氏春秋/齊有公王舟此盖其舊族也)明堂中有一殿四面無壁¶
以茅盖通水水圜宫垣(圜繞/也)為複道上有樓從西南入¶
名曰昆侖天子從之入以拜祀上帝焉於是帝令奉髙¶
<pb:KR3k0013_WYG_563-10b>¶
作明堂汶上如帶圗¶
平帝元始三年詔光禄大夫劉歆等雜定婚禮四輔公¶
卿大夫博士郎吏家屬皆以禮娶親迎立軺併馬(軺音/謡立)¶
(乗小車也併馬驪駕也謂/新定此制也併者歩鼎切)¶
後漢光武建武二十六年南單于烏桓來降邊境無事¶
百姓新去兵革嵗仍有年家給人足司空張純以聖王¶
之建辟雍所以崇尊禮義既富而教者也乃按七經䜟¶
明堂圗河間古辟雍記孝武太山明堂制度及平帝時¶
<pb:KR3k0013_WYG_563-11a>¶
議欲具奏之未及上㑹博士桓榮上言宜立辟雍明堂¶
章下三公太常而純議同榮乃許之¶
中元元年十一月初起明堂靈䑓辟雍及北郊兆域(大/戴)¶
(禮云明堂者凡九室一室有四户八牖三十六户七十二/牖以茅盖上上貟下方赤綴户也白綴牖也禮圗又曰)¶
(建武三十一年作明堂上貟下方十二堂法日辰九室/法九州室八忩八九七十二法一時之數室有十二户)¶
(法隂陽之數胡伯始云古清廟盖以茅今盖以瓦下藉/茅存古制也漢官儀曰明堂四面起土作塹塹中無水)¶
(明堂去平城門二里許天子出從平城門先立明堂乃/至郊祀又曰辟雍從北門入三月九月者皆於中行鄉)¶
(射禮辟雍以水周其外以節觀諸侯曰泮宫東西南有/水北無下天子也漢宫閤疏曰靈臺髙三丈十二門天)¶
<pb:KR3k0013_WYG_563-11b>¶
(子曰靈臺諸侯曰觀臺漢官儀北郊臺在城西北角去/城一里所謂方壇四陛但有壇祠舍而已其鼓吹樂及)¶
(舞人御帳皆從南郊之具也祗位南面西上高皇后配/西南皆有壇上地里羣神從食壇下南郊焚犢北郊埋)¶
(犢/)¶
眀帝永平元年正月率公卿以下朝於原陵如元㑹儀¶
是時帝即位踰年羣臣朝正感先帝不復聞見此禮乃¶
帥公卿百僚就園陵而創焉¶
章帝元和二年下詔曰河圗稱赤九㑹昌十世以光十¶
一以興尚書璇璣鈐曰述堯理世平制禮樂放唐之文¶
<pb:KR3k0013_WYG_563-12a>¶
子末小子託於數終曷以纉興崇𢎞祖宗仁濟元元帝¶
命驗曰順堯考德題期立象且三五歩驟優劣殊軌况¶
於頑陋無以克堪雖欲從之末由也已每見圗書中心¶
恧焉博士曹褒知帝㫖欲有興作乃上䟽曰昔者聖人¶
受命而王莫不制禮作樂以著功德功成作樂化定制¶
禮所以救世俗致禎祥焉萬姓獲福於皇天者也今皇¶
天降祉嘉瑞并臻制作之符甚於言語宜定文制著成¶
漢禮丕顯祖宗盛德之美章下太常太常巢堪以為一¶
<pb:KR3k0013_WYG_563-12b>¶
世大典非褒所定不可許帝知羣僚拘攣難與圗始朝¶
廷禮憲宜時刋立¶
和帝永元五年春正月登靈臺望雲物¶
魏文帝黄初元年詔曰孔子稱行夏之時乗殷之輅服¶
周之冕樂則韶舞此聖人集羣代之美事為後王制度¶
也傳曰夏數為得天朕承唐虞之美至於正朔當依虞¶
夏故事若殊徽號異器械制禮樂易服色用牲幣自當¶
隨土德之數每四時之季月服五十八日臘以丑牲用¶
<pb:KR3k0013_WYG_563-13a>¶
白其節毛自當赤但節幡黄耳其餘郊祀天地朝㑹四¶
時之服宜如漢制宗廟所服一如周禮尚書令桓階等¶
奏據三正周復之義國家承漢氏人正之後當受之以¶
地正犧牲宜用白今從漢十三箇月正則犧牲不得獨¶
改今新建皇統宜稽古典先代以從天命而正朔犧牲¶
一皆不改非所以明革命之義也詔曰服色如改所奏¶
其餘宜如虞承唐但臘月用丑耳¶
二年正月乙亥朝日於東門之外詔曰漢氏不拜日於¶
<pb:KR3k0013_WYG_563-13b>¶
東郊而旦夕嘗於殿下東西拜日煩䙝似家人之事非¶
事天郊神之道也(按禮天子以春分朝日於東秋分夕/月於西今正月非其時也至明帝太)¶
(和元年二月丁亥朔朝日於東郊/八月己丑夕月於西郊此古禮也)¶
明帝太和元年正月丁未郊祀武帝以配天宗祀文帝¶
於明堂以配上帝是時二漢郊禮之制具存魏即損益¶
可知也¶
青龍五年山荏縣龍見詔三公曰昔在庖犧繼天而王¶
始據木德為羣代首自兹以降服物氏號開元著統者¶
<pb:KR3k0013_WYG_563-14a>¶
既膺受命厯數之期握皇靈遷興之運承天改物序其¶
紀綱雖炎黄少昊顓頇髙辛唐虞夏后世系相襲同氣¶
共祖猶昭顯所受之運著明天人去就之符無不革易¶
制度更定禮樂誕羣后班瑞信使之煥炳可述於後也¶
至於正朔之事當明不變改以彰異代曷疑其不然哉¶
文皇帝踐祚之初庶事草創遂襲漢正不革其統朕在¶
東宮及臻在位每覽書籍之林總公卿之議夫言三統¶
相變者有明文云虞夏相因者無其言也厯志曰天統¶
<pb:KR3k0013_WYG_563-14b>¶
之正在子物萌而赤地統之正在丑物化而白人統之¶
正在寅物成而黒但含生氣以微成著故太極運三辰¶
五星於上元氣轉三綱五行於下登降周旋終則又始¶
言天地與人所以相通也仲尼以大聖之才祖述堯舜¶
憲章文武制作春龝論䆒人事以貫百王之則故於二¶
㣲之月每月稱王以明三正迭相為首夫祖述堯舜以¶
論三正則其明義豈使近在殷周而已乎朕以𦕈身繼¶
承洪緒既不能紹上帝之遺風揚先帝之休德又使王¶
<pb:KR3k0013_WYG_563-15a>¶
教之弛者不張帝典之闕者未補亹亹之德不著亦惡¶
乎已乎今推三綱之次魏得地綱當以建丑之月為正¶
考之羣藝厥義彰矣改青龍五年春三月為景初元年¶
孟夏四月服色尚黄犧牲用白戎事乘黒首之白馬建¶
太赤之旗期㑹建太白之旗春夏秋冬孟仲季月雖與¶
嵗不同至於郊祀迎氣礿禘烝嘗廵狩蒐田分至啟閉¶
班宣時令中氣晚早敬授民事諸若此者皆以正嵗斗¶
建為節歴數之序乃上與先聖合符同契重規疊矩者¶
<pb:KR3k0013_WYG_563-15b>¶
也今遵其義庶可以顯祖考大造之基崇有魏維新之¶
命於戯王公羣臣百辟卿士靖康厥職帥意無怠以永¶
天休司徒布露咸使聞知稱朕意焉(按服色尚黄據土/行也犧牲旂旗一)¶
(用殷禮行殷之時故也周禮巾車職建大赤以朝大白/以即戎此則周以正色之旗朝㑹以先代之旗即戎始)¶
(用殷禮變周之制故建/白以朝大赤即戎也)¶
明帝又詔曰以建寅之月為正者其牲用𤣥以建丑之¶
月為正者其牲用白以建子之月為正者其牲用騂此¶
為牲色各從其正不隨所犯之隂陽也祭天不嫌於用¶
<pb:KR3k0013_WYG_563-16a>¶
𤣥則祭地不得獨疑於用白也天地用牲得無不宜異¶
耶更議於是議者各有引據無適可從又詔曰諸議所¶
依據各参錯若陽祀用騂隂祀用黝復云祭天用𤣥祭¶
地用黄如此用牲之義未為通也天地至尊用牲當以¶
所尚之色不得専以隂陽為别也今祭皇帝天皇后地¶
天地郊明堂宗廟皆宜用其别祭五郊各隨方色祭日¶
月星辰之類用騂社稷山川之屬用𤣥此則尊卑方色¶
隂陽衆暢矣初明帝即位便有改正朔之意朝議多異¶
<pb:KR3k0013_WYG_563-16b>¶
同持疑不决久乃下詔曰黄初以來諸儒共論正朔或¶
以改之為宜或以不改為是意取駁異於今未决朕在¶
東宮時聞之意嘗以夫子作春秋通三統為後王法正¶
朔各從色不同因襲自五帝三王以下或父子相繼同¶
體異德或納為大麓受終文祖或尋干戈從天行誅雖¶
遭遇異時歩驟不同然未有不改正朔易服色表明文¶
物以章受命之符也由此而言之何必以改正為是耶¶
於是公卿以下愽議侍中髙堂隆議曰按自古有文章¶
<pb:KR3k0013_WYG_563-17a>¶
以來帝王之興受禪之與干戈皆改正朔所以明天道¶
定民心也易曰乾元亨利貞有孚改命吉湯武革命從¶
乎天應乎人其義曰水火更用事猶王者必改正朔易¶
服色也易通卦驗曰王者必改正朔易服色以應天地¶
三氣三色書曰若稽古帝舜曰重華建皇授政改朔初¶
髙陽氏以十一月為正薦玉以赤繒髙辛氏以十三月¶
為正薦玉以白繒尚書傳曰舜定鐘石論人聲乃及鳥¶
獸咸變於前故更四時改堯正詩曰一之日觱發二之¶
<pb:KR3k0013_WYG_563-17b>¶
日栗烈三之日于耜傳曰一之日周正月二之日殷正¶
月三之日夏正月詩推度災曰如有繼周而王者雖百¶
世可知以前驗後文質相因法度相改三而復者正色¶
也二而復者文武也以前驗後謂軒轅髙辛夏后氏漢¶
皆以十三月為正少昊有唐有殷皆以十二月為正髙¶
陽有虞有周皆以十一月為正後雖百皆以前代而復¶
也禮大傳曰聖人南面而治天下必正度量考文章改正¶
朔易服色殊徽號樂稽曜嘉曰禹将受位天意大變迅¶
<pb:KR3k0013_WYG_563-18a>¶
風雷雨以明将去虞而適夏也是以舜禹雖太平受禪¶
猶制禮樂改正朔以應天從民夏以十三月為正法物¶
之始其色尚黒殷以十二月為正法物之牙其色尚白¶
周以十一月為正法物之萌其色尚赤能察其類能正¶
其本則嶽瀆致雲雨四時和五稼成麟皇翔集春秋十¶
七年夏六月甲子朔日有蝕之傳曰當夏四月是謂孟¶
夏春秋元命苞曰王者受命昭然明於天地理故必移¶
居處更稱號改正朔易服色以明天命聖人之寳文質¶
<pb:KR3k0013_WYG_563-18b>¶
再而改窮則相承周則復始正朔改則天命顯凡典籍¶
所記不盡於此略舉大較亦足以明也太尉司馬慤尚¶
書僕射衛臻尚書薛梯中書劉放中書侍郎刁幹博士¶
秦静趙怡中候中詔季岐以為宜改侍中繆襲散騎常¶
侍王肅尚書郎魏衡太子舍人黄史嗣以為不宜改至¶
是始定¶
晋文帝為晋王命司空荀顗因魏代前事撰為新禮叅¶
考古今更其節文羊祜任愷庾峻應貞並共刋定成立¶
<pb:KR3k0013_WYG_563-19a>¶
六十五篇奏之(太康初尚書僕射朱整奏付尚書禮摯/虞討論之虞表所宜増損日臣典校故)¶
(太尉顗所撰五禮臣以為史筆命以垂統帝王之美事/也隆禮以率教邦國之大務也是以臣前表禮事稽留)¶
(未逮請/施行)¶
武帝泰始二年正月詔曰有司前奏郊祀權用魏禮朕¶
不慮改作之難令便為永制衆議紛紜遂不時定不得¶
以時供饗神祗配以祖考日夕難企貶食忘安其便郊¶
祀時羣臣又議五帝即天地五氣時異因殊其號雖名¶
有五其實一神明堂南郊宜除五帝之坐五郊改五精¶
<pb:KR3k0013_WYG_563-19b>¶
之號皆同稱昊天上帝各設一坐而已地郊又除先后¶
配祀帝悉從之是年二月丁丑郊祀宣皇帝以配太宗¶
文皇帝於明堂以配上帝十一月有司議奏古者丘郊¶
不異宜并圎丘方丘於南北郊更修立壇兆其二至之¶
祀合於二郊又從之一如宣帝所用王肅議也是月庚¶
寅冬至帝親祠圎丘於南郊自是後圎丘方澤不别立¶
六年十二月帝臨辟雍行鄉飲酒之禮詔曰禮儀之廢¶
久矣乃今後講肄舊典賜太常絹百疋丞博士及學生¶
<pb:KR3k0013_WYG_563-20a>¶
牛酒¶
十年将聘拜三夫人九嬪有司奏禮皇后聘以榖珪無¶
妾媵禮贄之制詔曰拜授可依魏氏故事於是臨軒使¶
使持節兼太常拜夫人兼御史中丞拜九嬪¶
太康五年修作明堂辟雍¶
懐帝即位遵舊制臨太極殿使尚書郎讀時令¶
元帝太興元年三月辛夘親郊祀饗配之禮初尚書令¶
刁恊國子祭酒杜夷議宜湏旋都雒邑乃修之司徒荀¶
<pb:KR3k0013_WYG_563-20b>¶
組據漢獻帝居許即便立郊自宜於此修奉驃騎王導¶
僕射荀崧太常華常中書侍郎唐亮皆同組議事遂施¶
行其制度皆太常賀循依晋之舊也¶
四月合朔中書侍郎孔愉奏曰春秋日有蝕之天子伐¶
鼓於社攻諸隂也諸侯伐皷於朝臣自攻也按尚書符¶
若曰有變更便伐鼓於諸門有違舊典詔曰即陳有正¶
義輙勅外改之¶
孝武帝太元十三年正月後辛祀明堂車服之儀率遵¶
<pb:KR3k0013_WYG_563-21a>¶
漢制出以法駕服以衮冕¶
宋文帝元嘉十五年四月皇太子納妃六禮文與納后¶
不異百官上禮其月壬戌於太極殿西臺叙宴二宫隊¶
王副司徒征北鎮南三府佐揚兖江三州網彭城江夏¶
南譙始興武陵曹七國侍郎以上諸二千石在都邑者¶
並豫㑹¶
二十一年十月命刺史郡守修東郊耕藉之儀¶
孝武即位初軍府造次不曉朝章徐爰素諳其事既至¶
<pb:KR3k0013_WYG_563-21b>¶
莫不嘉悦以兼太常丞撰立儀注大明五年五月起明¶
堂於國學南丙巳之地六年置凌室修藏氷之禮¶
前廢帝即位以郊舊地為吉祥移還本處先是北郊晋¶
成帝世始立本在覆舟山南來太祖以其地為樂逰苑¶
移於山西北後以其地為北湖移於湖塘西北其地卑¶
下泥濕又移於白石村東其地又以為湖乃移於鍾山¶
北京道西與南郊相對後罷白東湖北郊還舊處¶
南齊太宗建元元年七月祭五帝之神於明堂有功德¶
<pb:KR3k0013_WYG_563-22a>¶
之君配明堂制有五室從尚書僕射王儉議也¶
梁髙祖天監九年有事靈壇以為雨既類隂而求之正¶
陽其謬已甚東方既非盛陽而為生養之始則雩壇應¶
在東方祈晴亦宜此地於是遂移於東郊(初大雩國南/除地為墠至)¶
(是改/焉)¶
十二年太常丞虞䂃引周禮明堂九尺之筵以為髙下¶
修廣之致堂崇一筵故階髙九尺漢家制度猶遵此禮¶
故張衡云度堂以筵者也鄭元以廟寝三制既同但應¶
<pb:KR3k0013_WYG_563-22b>¶
以九尺為度制可於是毁宋太極殿以其材搆明堂十¶
二間基准太廟以中央六間安六座悉南向東來第一¶
青帝第二赤帝第三黄帝第四白帝第五黒帝配帝聰配¶
享五帝在阼階東上西向大殿後為小殿五間以為五¶
佐室焉初髙祖以明堂在國之陽其祀之法猶依齊制¶
欲有改作乃下制㫖而與羣臣切磋其義制曰明堂唯¶
大戴禮九室八牖三十六户以茅盖屋上圎下方鄭元¶
據援神契亦云上圎下方又云八忩四達明堂之義本¶
<pb:KR3k0013_WYG_563-23a>¶
是祭五帝神九室之數未見其理若五堂而言雖當五¶
帝之數向南則皆汁光紀向北則背赤熛怒東向西向¶
又亦如此於事殊未可安且明堂之祭五帝則是總義¶
在郊之祭五帝則是别義知祀所配復應有室若専配¶
一室則是義非配五若皆配五則便成五位以理而言¶
明堂本無有室宋异以為月令天子居明堂左个右个¶
聼朔之禮既在明堂今若無室則於義成闕制曰若如¶
鄭元之義聽朔必在明堂此則人神混淆荘敬之道有¶
<pb:KR3k0013_WYG_563-23b>¶
廢春龝云介居二大國之間此言明堂左右箇者謂所¶
記五帝明堂之南又有小堂亦號明堂分為三處聼朔¶
既三處則有左右之義在營域之内明堂之外則有箇¶
名故曰明堂左右箇也以此而言聴朔之處自在五帝¶
堂之外人神有别羌無相干其義是非莫定初尚未改¶
至是䂃議乃定¶
十六年四月詔曰人神無常饗饗於克誠所以西鄰禴¶
祭實受其福宗廟祭祀猶有牲牢無益至誠有累宜造¶
<pb:KR3k0013_WYG_563-24a>¶
自今四時烝嘗外可量代之八座議以大脯代一元大¶
武八座又奏既停宰殺無復省牲之事請立省饌儀其¶
衆官陪列竝同省牲帝從之¶
普通六年尚書僕射徐勉上修五禮表曰臣聞立天之¶
道曰隂與陽立人之道曰仁與義故稱道之以德齊之¶
以禮夫禮所以安上治人引風訓俗經國家利後嗣者¶
也唐虞三代盛必由之在乎有周憲章尤備因殷革夏¶
損益可知雖復經禮三百曲禮三千經文三百威儀三¶
<pb:KR3k0013_WYG_563-24b>¶
千其大歸有五即宗伯所掌典禮吉為上凶為之次賓¶
次之軍次之嘉為下也故祠祭不以禮則不齊不荘䘮¶
紀不以禮則背死忘生者衆賓客不以禮則朝覲失其¶
儀軍旅不以禮則致亂於師律冠婚不以禮則男女失¶
其時為國修身於斯攸急洎周室大壊王道既衰官守¶
斯文日失其序禮樂征伐出自諸侯小雅盡廢舊章缺¶
矣是以韓宣適魯始知周公之德叔侯在晋用辨郊勞¶
之儀戰國縱横政教愈泯暴秦㓕學掃地無餘漢氏鬱¶
<pb:KR3k0013_WYG_563-25a>¶
興日不暇給猶命叔孫於外野方知帝王之為貴末葉¶
紛綸遞有興毁或以武功鋭志好黄老之言禮義之式¶
於焉中止及東京曹褒南宫制述集其散略百有餘篇¶
雖寫以尺簡而終闕於奏其兵革相尋異端互起章句¶
既淪爼豆斯輟方領矩歩之容事㓕於旌皷蘭臺石室¶
之文用盡於帷盖至乎晋初爰定斯禮荀顗制之於前¶
摯虞刪之於末既而中原䘮亂罕有所遺江左草創因¶
循而已釐革之風是則未暇伏惟陛下睿眀啟運先天¶
<pb:KR3k0013_WYG_563-25b>¶
改物撥亂惟武經時以文作樂在乎功成制禮𢎞於業¶
定光啟二學皇枝等於貴逰客兹五館草萊升以好爵¶
爰自受命迄於告成盛德形容備矣天下能事畢矣敦¶
敦穆穆無得而稱焉至若𤣥符靈貺之祥浮溟棧山之¶
賮固亦日書左史副在有司焉可得而略也是以命彼¶
羣才搜甘泉之法延兹碩學闡西臺之儀淄上淹中之¶
儒連蹤繼軌負笈懐鈆之彦匪旦伊夕謂以化穆三雍¶
人從五典秩宗之教勃焉以興伏尋所定五禮起齊¶
<pb:KR3k0013_WYG_563-26a>¶
永明三年太子歩兵校尉伏曼容表求制一代禮樂於¶
時参議置舊學士十人止修五禮諮禀衛将軍丹陽尹¶
王儉學士亦分住郡中製作歴年猶未克就及文憲薨¶
殂遺文散逸後又以事付國子祭酒何𦙍經渉九載猶¶
復未畢建武四年𦙍還東山齊明帝勅尚書令徐孝嗣¶
舊事本末隨在南第東昏永元中孝嗣於此遇禍又多¶
零落當時鳩歛所餘權付尚書左丞蔡仲熊驍騎将軍¶
何佟之共掌其事修禮局住在國子學中門外東昏之¶
<pb:KR3k0013_WYG_563-26b>¶
代頻有軍火其所散失又踰大半天監元年佟之啓審¶
省置之宜勅使外詳時尚書参詳以天地初革庶務權¶
輿宜俟隆平徐議刪撰欲且省禮局併還尚書儀曹詔¶
㫖云禮壊樂缺故國異家殊實宜以時修定以為承凖¶
但頃之修撰以情取人不以學進其掌知者以貴總一¶
不以稽古所以歴年不就有名無實此既經國所先外¶
可議其人定便即撰次於是尚書僕射沈約等参議諸¶
五禮各置舊學士一人人各自舉學士二人相助抄撰¶
<pb:KR3k0013_WYG_563-27a>¶
其中有疑者依前漢石渠後漢白虎隨源以聞請㫖斷¶
决乃以舊學士右軍記室参軍明山賓掌吉禮中軍田¶
曹行参軍兼太常丞賀陽掌賔禮征虜記室参軍陸璉¶
掌軍禮右軍事司馬聚掌嘉禮尚書左丞何佟之總参¶
其事佟之後以鎮北諮議参軍伏晅嚴植掌凶禮晅尋¶
遷官以五經博士繆昭掌凶禮復以禮儀繁廣記載殘¶
缺宜須博論共盡其致更使鎮軍将軍丹陽尹沈約太¶
常卿張充及臣三人同参厥務臣又奉别勅總知其事¶
<pb:KR3k0013_WYG_563-27b>¶
末又使中書侍郎周捨庾於陵二人復豫参知若有疑¶
義所掌學士當職先立議通諮五禮舊學士及参知各¶
言同異條牒啓聞决之制㫖疑事既多嵗時又積制㫖¶
裁斷其數不少莫不網羅經誥玉振金聲義貫幽㣲理¶
入神爽前儒所不擇後學所未聞凡諸奏决皆載篇首¶
具列聖㫖為不刋之則洪規盛範冠絶百王茂實英聲¶
方垂千載寧孝宣之能擬豈孝章之足云五禮之職事¶
有繁簡及其列纂不得同時嘉禮儀注以天監六年五¶
<pb:KR3k0013_WYG_563-28a>¶
月七日上尚書合十有二秩一百十六卷五百四十六¶
條賓禮儀注以天監六年五月二十日上尚書合十有¶
七秩一百三十三卷五百三十五條軍禮儀注以天監¶
九年十月二十九日上尚書合十有八秩一百八十九¶
卷二百四十條吉禮儀注以天監十一年十一月十日¶
上尚書合二十有六秩二百二十四卷一千五百條凶¶
禮儀注以天監十一年十一月十七日上尚書合四十¶
有七秩五百一十四卷五千六百九十三條大凡一百¶
<pb:KR3k0013_WYG_563-28b>¶
二十秩一千一百七十六卷八千一十九條又例副秘¶
閤及五經典書各一通繕寫校定以普通五年二月始¶
獲完畢竊以撰正履禮歴代罕就皇明在運厥功克成¶
周代三千舉其成數今之八千隨事附益質文相變故¶
其數兼倍猶如八卦之爻因而重之錯綜成六十四也¶
昔文武二王所以紀綱周室君臨天下公旦修之致太¶
平龍鳯之瑞自斯厥後甫備兹目孔子曰其有繼周者¶
雖百世可知豈所謂齊功比美者歟臣以庸識謬司其¶
<pb:KR3k0013_WYG_563-29a>¶
任淹留歴稔允當斯責兼勒成之初未遑表上實由才¶
輕務廣思力不周永言慙&KR0357;無忘窹&KR0304;自今春繇駕将¶
親六師捜尋軍禮閱其修章靡不該備所謂郁郁文哉¶
煥乎洋洋信可以懸諸日月頒之天下者矣愚心喜忭¶
彌思陳述兼前後聨官一時皆逝臣雖幸存老已将及¶
慮皇世大典遂闕騰奏不任下情輙具載撰修始末并¶
職掌人所成秩條目之數謹拜表以聞詔曰經禮大備¶
政典載𢎞今詔有司按以行事也又詔曰勉表如此因¶
<pb:KR3k0013_WYG_563-29b>¶
革允釐憲章大備功成業定於是乎在可以&KR0653;被八表¶
施諸百代俾萬世之下知在斯文主者其按以遵行勿¶
有失墜¶
陳宣帝太建五年六月治明堂¶
十年八月乙巳立方明壇於婁湖¶
後魏道武天興元年定都平城即皇帝位詔儀曹郎董¶
謐撰朝覲饗宴郊廟社稷之儀¶
二年命禮官招採古事制三駕一曰鹵簿駕軍戎大祠¶
<pb:KR3k0013_WYG_563-30a>¶
則設之二曰法駕廵狩小祠則設之三曰小駕游宴離¶
宮則設之¶
六年詔有司制冠服随品秩各有差(時事未暇/多失古禮)¶
孝文帝太和四年八月乙夘詔諸州置氷室十二年正¶
月辛巳朔初建五牛旌旗¶
十五年四月己夘經始明堂¶
五年丙辰詔造五輅¶
八月乙巳親定禘祫之禮¶
<pb:KR3k0013_WYG_563-30b>¶
戊午詔曰先帝有水火之神四十餘名及城北星神今¶
圓丘之下既祭風伯雨師司中司命明堂祭門户井竈¶
中霤每神皆有此四十神計不湏立悉可罷之甲寅集¶
羣官詔曰近論朝日夕月皆欲以二分之日於東西郊¶
行禮然月有餘閏行無常准若一依分日或值月出於¶
東而行禮於西㝷情即禮不可施行昔秘書監薛謂等¶
嘗論此事以為朝日以朔夕月以旰卿等意謂朏二分¶
何者為是尚書游明根對曰考按舊式推㧞衆議宜從¶
<pb:KR3k0013_WYG_563-31a>¶
朏月¶
十六年正月帝昇靈臺以觀雲物降居青陽左个布政¶
事每朔依以為常¶
宣武帝延昌三年十二月詔立明堂¶
孝明帝熈平元年九月侍中儀同三司崔光表奉詔定¶
五時朝服¶
正光二十二月詔司徒崔光安豊王延明等議定章服¶
(初孝文太和中始考舊典以制冠服百僚各有差以制/未用給至是又詔光等及在朝名學更條章粗備焉)¶
<pb:KR3k0013_WYG_563-31b>¶
北齊文宣天保元年皇太子監國在西林㑹羣議皆東¶
面(臣欽若等曰北齊書無志凡禮儀之事並/載散書君臣名號不知制作何人編也)¶
二年皇太子於北城地内冬㑹又議東面吏部郎陸卭¶
疑非禮魏收改為西面邢子才執為東面援引經據大¶
相徃復竟徙西面為定¶
後周明帝武成元年吐谷渾㓂邊帝服乘馬遣大司馬¶
賀蘭祥於太祖之廟司憲奉鉞進授大将軍拜受以授¶
從此禮畢出受兵甲¶
<pb:KR3k0013_WYG_563-32a>¶
隋髙祖開皇元年既受周禪欲新制度乃命國子祭酒¶
辛彦之議定祀典為九丘於國之南太陽門外道東二¶
里其丘四成各髙八尺一寸下成廣二十丈再成廣十¶
五丈三成廣十丈四成廣五丈再嵗冬至日祀昊天上¶
帝於其上以太祖武元皇帝配為方丘於宫城之北一¶
四里其丘再成成髙五尺下成方十丈上成方五丈夏¶
至日祭皇地祗於其上南郊為壇於國之南太陽門外¶
道西一里去宫十里壇髙七尺廣四丈孟春上辛祠所¶
<pb:KR3k0013_WYG_563-32b>¶
感帝赤熛怒於其上北郊孟冬祭神州之神並以太祖¶
武元皇帝配¶
四年十一月詔曰右稱臘者接也取新故交接前周嵗¶
首今之仲冬建亥之月稱䄍可也後周用夏后之時行¶
姬氏之䄍考諸先代於義有違其十月行䄍者停可以¶
十二月為臘¶
五年正月詔行新禮是禮部尚書牛宏奏曰聖教凌替¶
國章殘缺漢晉為法隨俗因時未足經國庇人𢎞風施¶
<pb:KR3k0013_WYG_563-33a>¶
化且制禮作樂事歸元首江南王儉偏方一臣私撰儀¶
注多違古法就廬非東階之位㓙門豈設重之禮兩蕭¶
累代舉國遵行後魏及齊風牛本隔殊不尋䆒遥相師¶
祖故山東之人浸以成俗西魏已降師旅弗遑賓嘉之¶
禮盡未詳定今休明啓運憲章伊始請據前經革兹俗¶
弊詔曰可宏因奏徴學者撰儀禮百卷悉用東齊儀注¶
以為准亦㣲採掇王儉禮脩畢上之詔遂班天下咸使¶
遵用焉¶
<pb:KR3k0013_WYG_563-33b>¶
八年晉王廣将伐陳内史令李德林攝太尉告於太廟¶
禮畢又命有司宜於太社¶
十三年帝以明堂未立合牛宏辛彦之等定議其後簡¶
較将作大匠事宇文愷依月令文造明堂木様重檐複¶
廟五房四達丈尺規矩皆有凖慿以獻帝異之命有司¶
於郭内安業里為規兆方欲崇建又命詳定諸儒争論¶
莫之能决宏等又條經史正文重奏時非議既多久而¶
不定又議罷之¶
<pb:KR3k0013_WYG_563-34a>¶
十四年詔以所乘單輅因循近代事非經典令更議定¶
於是命有司詳考故實改造五輅及副王輅¶
十七年帝謂侍臣曰禮主敬皆當盡心黍稷非馨䝿在¶
祗肅廟庭設樂本以迎神齋祭之日觸目多感當此之¶
際何可為心在路奏樂禮未為允羣公卿士宜更詳之¶
遂下詔曰五帝異樂三王殊禮皆隨事而有損益因情¶
而立節文仰惟祭享宗廟瞻敬如在罔極之感情深兹¶
日而禮畢升路鼓吹發音還入宫門金石振響斯則哀¶
<pb:KR3k0013_WYG_563-34b>¶
樂同日心事相違情所不安理實未允宜改兹徃式用¶
𢎞禮教自今已後享廟日不湏備鼓吹殿庭勿設樂縣¶
二十年太尉晋王廣北伐突厥次上禡祭軒轅皇帝以¶
太牢制幣陳甲兵行三獻之禮¶
仁夀二年閏十月詔曰禮之為用時義大矣黄琮蒼壁¶
降天地之神粢盛荘食展宗廟之敬正父子君臣之序¶
明婚姻䘮紀之節故道徳仁義非禮不成安上治人莫¶
善於禮自區宇亂離綿歴年代王道衰而變風作㣲言¶
<pb:KR3k0013_WYG_563-35a>¶
絶而大義乖與代推移其弊日甚至於四時郊祀之節¶
文冠服麻葛之降殺是非異說蹐駁殊塗致使聖教彫¶
訛輕重無准朕祗承天命撫臨生人當洗滌之時屬干¶
戈之代克定禍亂先運武功刪正彛典日不暇給今四¶
海乂安五戎勿用理宜𢎞風訓俗導徳齊禮綴徃聖之¶
舊章興先王之茂則尚書左僕射越國公楊素尚書右¶
僕射邠國公蘇威吏部尚書竒章公牛宏内史侍郎薛¶
道衡祕書丞許善心内史舍人虞世基著作郎王邵或¶
<pb:KR3k0013_WYG_563-35b>¶
任居端揆博逹古今或器推令望學綜經史委以裁緝¶
實允僉議同並修定五禮¶
煬帝大業元年詔吏部尚書牛宏工部尚書宇文愷兼¶
内史侍郎虞世基給事郎許善心儀曹郎袁朗等憲章¶
古制創造衣冠自天子逮于屠皂服章皆有等差若先¶
所有者則因循取用宏等議既定帝幸修文殿覽之乃¶
令開府何稠起部郎閻毗等造儀上呈二年總了始班¶
下行焉軒冕之盛貫古今矣其後師旅務殷車駕多行¶
<pb:KR3k0013_WYG_563-36a>¶
幸百官行從唯服袴褶而軍旅間不便¶
　¶
　¶
　¶
　¶
　¶
　¶
　¶
<pb:KR3k0013_WYG_563-36b>¶
　¶
　¶
　¶
　¶
　¶
　¶
　¶
　册府元龜卷五百六十三¶
