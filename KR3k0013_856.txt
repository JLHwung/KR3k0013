# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:35.916493
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百五十六
<pb:KR3k0013_WYG_856-1a>¶
欽定四庫全書¶
　册府元龜卷八百五十六　宋　王欽若等　撰¶
　　總録部¶
　　　知音¶
傳曰惟君子為能知音樂是故審聲以知音審音以知¶
樂審樂以知政至哉知音之為難矣非夫天機朗悟識¶
理𤣥契窮本知末探賾索隱叅扵象數之表宜乎神化¶
之運又曷能經物造端制器垂範明治亂於未兆表吉¶
<pb:KR3k0013_WYG_856-1b>¶
凶於先見洞達其節奏深究扵義趣紬繹以極其妙演¶
暢以攄其變俾夫成文而恊律和聲而盡善播於樂府¶
紀於人聽者焉蓋仲尼有言曰樂云樂云鐘鼓云乎哉¶
乃知夫審音者非特鏗鏘擊拊之謂矣¶
黄帝使伶倫自大夏之西(大夏西戎/之國也)崑崙之隂取竹於¶
解谷(崑崙上北/谷名也)生其竅厚均者(竹孔與肉薄取谷中之/竹生而肉孔外肉厚薄)¶
(自然均者截以為/筩不復加削刮也)㫁兩節間而吹之以為黄鐘之宫(黄/鐘)¶
(之宫律之/最長也)制十二筩以聽鳯之鳴其雄鳴六雌鳴亦六¶
<pb:KR3k0013_WYG_856-2a>¶
比黄鐘之宫而皆可以生之是為律本(比合也可以生/之謂上下相生)¶
(也故謂/之律本)至治之世天地之氣合而生風天地之風氣正¶
十二律定(律得風氣以成聲風和乃律調也風氣/正則十二月之氣各應其律不失其序)一曰¶
黄帝使伶倫伐竹扵昆谿斬而作笛吹之作鳯鳴¶
泠州鳩周景王時樂官王將鑄無射(無射鐘名/律中無射)泠州鳩¶
曰王其以心疾死乎夫樂天子之職也(職所/主也)夫音樂之¶
輿也(樂因音/而行)而鐘音之器也(音繇器/以發)天子省風以作樂¶
(省風俗作/樂以移之)器以鍾之(鍾聚也以/器聚音)輿以行之(樂須音/而行)小者¶
<pb:KR3k0013_WYG_856-2b>¶
不窕(窕細而/不滿)大者不槬(槬横大/不入)則和扵物物和則嘉成¶
(嘉樂/成也)故和聲入於耳而藏扵心心億則樂(億安/也)窕則不¶
成(不充滿/人心)槬則不容(心不/堪容)心是以感感實生疾今鐘槬¶
矣王心弗堪其能乆乎明年王病心¶
師曠晉太師也初衞靈公將之晉至於濮水之上舍夜¶
半聞鼓琴聲問左右皆對曰不聞召師涓曰吾聞鼓琴¶
音問左右皆不聞其狀一似鬼神為我聽而寫之師涓¶
曰諾因端坐援琴聽而寫之明日曰臣得之矣然未習¶
<pb:KR3k0013_WYG_856-3a>¶
也請宿習之靈公曰可因復宿明日報曰習矣即去之¶
晉見晉平公置酒扵施惠之臺酒酣靈公曰今者來聞¶
新聲請奏之平公曰可即令師涓坐師曠旁援琴鼓之¶
未終師曠撫而止之曰此亡國之聲也不可聽平公曰¶
何道出師曠曰師延所作也延與紂為靡靡之樂武王¶
伐紂師延東走自投濮水之中故聞此聲必扵濮水之¶
上先聞此聲者國削平公曰寡人所好者音也願遂聞¶
之師涓鼓而終之平公曰音無此最悲乎曠曰有平公¶
<pb:KR3k0013_WYG_856-3b>¶
曰可得聞乎師曠曰君徳義薄不可以聽之平公曰寡¶
人所好者音也願聞之師曠不得已援琴而鼓之一奏¶
之有𤣥鶴二八集乎廊門再奏之延頸而鳴舒翼而舞¶
平公大喜起而為師曠壽反坐問曰音無此最悲乎曠¶
曰有音者黄帝以大合鬼神今君徳義薄不足以聽之¶
聴之將敗平公曰寡人老矣所好者音也願遂聞之師¶
曠不得已援琴而鼓之一奏之有白雲從西北起再奏¶
之大風至而雨隨之飛廊瓦左右皆奔走平公恐懼伏¶
<pb:KR3k0013_WYG_856-4a>¶
於廊屋之間晉國大旱赤地三年聴者或吉或凶夫樂¶
不可妄興也又楚師伐鄭晉人聞有楚師師曠曰不害¶
吾驟歌北風又歌南風南風不競(歌者吹律以詠八風/南風一曰微故曰不)¶
(競也師曠惟歌南北/風者聴晉楚之强弱)多死聲楚必無功董叔曰天道多¶
在西北(歲在豕韋月又建亥/歌故曰多在西北)南師不時必無功(不時謂/觸歲月)¶
叔向曰在其君徳也(言天時地利/不如人和)後平公鑄為鐘使工¶
聽之皆以為調矣師曠曰不調請更鑄之公曰吾皆為¶
調矣師曠曰後世有知音者知鐘不調也臣竊恥之至¶
<pb:KR3k0013_WYG_856-4b>¶
於師涓而果知其鐘之不調也¶
季札呉公子聘於魯請觀周樂為歌周南召南曰美哉¶
始基之矣猶未也然勤而不怨歌弼鄘衞曰美哉淵乎¶
憂而不困者也吾聞衞康叔武公之徳如是是其衞風¶
乎歌王曰美哉思而不懼其周之東乎歌鄭曰美哉其¶
細已甚民弗堪也是其先亡乎歌齊曰美哉泱泱乎大¶
風也哉表東海者其太公乎國未可量也歌豳曰美哉¶
蕩蕩乎樂而不淫其周公之東乎歌秦曰此之謂夏聲¶
<pb:KR3k0013_WYG_856-5a>¶
夫能夏則大大之至也其周之舊乎歌魏曰美哉渢渢¶
乎大而婉險而易行以徳輔此則明主也歌唐曰思深¶
哉其有陶唐氏之遺民乎不然何憂之逺也非令徳之¶
後誰能若是歌陳曰國無主其能乆乎自鄶以下無譏¶
焉歌小雅曰美哉思而不貳怨而不言其周徳之衰乎¶
猶有先王之遺民也歌大雅曰廣哉熈熈乎曲而有直¶
體其文王之徳乎歌頌曰至矣哉直而不倨曲而不詘¶
邇而不偪遠而不㩦遷而不淫復而不厭哀而不愁樂¶
<pb:KR3k0013_WYG_856-5b>¶
而不荒用而不匱廣而不宣施而不費取而不貪處而¶
不底行而不流五聲和八風平節有度守有序盛徳之¶
所同也見舞象箾南籥者曰美哉猶有憾見舞大武者¶
曰美哉周之盛也其若此乎見舞韶濩者曰聖人之𢎞¶
也猶有慙徳聖人之難也見舞大夏者曰美哉勤而不¶
徳非禹其誰能修之見舞韶箾者曰徳至矣哉大矣如¶
天之無不幬也如地之無不載也雖甚盛徳其蔑以加¶
於此矣若有他樂吾不敢請也(周用六代之樂堯曰咸/池黄帝曰雲門魯受四)¶
<pb:KR3k0013_WYG_856-6a>¶
(代下周二等故不舞其二季札/知之故曰有他樂吾不敢請)¶
鍾子期夜聞擊磬聲者而悲且召問之曰何哉子之擊¶
磬若此之悲也對曰臣之父殺人而不得臣之母得而¶
為公家𨽻臣得而為公家擊磬臣不睹臣之母三年扵¶
此矣昨日為舍市而睹之意欲贖之無財身又公家之¶
有也是以悲也鍾子期曰悲在心非手也非木非石也¶
悲於心而木石應之以至誠故也¶
孔子語魯太師樂曰樂其可知也始作翕如也從之純¶
<pb:KR3k0013_WYG_856-6b>¶
如也繳如也繹如也以成¶
子謂韶盡美矣又盡善也謂武盡美矣未盡善也¶
子在齊聞韶三月不知肉味曰不圖為樂之至於斯也¶
孔子擊磬有荷蕢而過門者曰有心哉撃磬乎硜硜乎¶
莫已知也斯已而已矣¶
孔子學鼓琴師襄子十日不進師襄子曰可以益矣孔¶
子曰丘已習其曲矣未得其數也有間曰已習其數可¶
以益矣孔子曰丘未得其志也有間曰已習其志可以¶
<pb:KR3k0013_WYG_856-7a>¶
益矣孔子曰丘未得其為人也有間曰有所穆然而深¶
思焉有所怡然高望而逺志焉曰丘得其為人黯然而¶
黑(黯黒/貌)頎然而長(詩云頎/而長兮)眼如望羊(望視/也)如王四國非¶
文王其誰能為此也師襄子避席再拜曰師蓋云文王¶
操¶
賓牟賈侍坐於孔子孔子與之言及樂曰夫武之備戒¶
之已乆何也對曰病不得其衆也(武謂周舞也備戒擊/鼓驚衆病猶憂也以)¶
(不得衆心為/憂憂其難也)詠歎之淫液之何也對曰恐不逮事也(詠/歎)¶
<pb:KR3k0013_WYG_856-7b>¶
(淫液歌遲之也逮/及也事伐事也)發揚蹈厲之已蚤何也對曰及時事¶
也(時至武事/當施也)武坐致右憲左何也對曰非武坐也(言武/之事)¶
(無坐也致謂&KR0008;至/地也憲讀曰軒)聲淫及商何也對曰非武音也(言武/歌在)¶
(正其軍不貪商也時人/或說其義為貪商也)子曰若非武音則何音也對曰¶
有司失其傳也如非有司失其傳則武王之志荒矣(有/司)¶
(典樂者也傳猶說也荒老耄也言典樂者/失其說也而時人安說也書曰王耄荒)子曰唯丘之¶
聞諸萇𢎞亦若吾子之言是也(萇𢎞周/大夫)賔牟賈起免席¶
而請曰夫武之備戒之已乆則既聞命矣敢問遲之遲¶
<pb:KR3k0013_WYG_856-8a>¶
而又乆何也(遲之遲謂/乆立於綴)子曰居吾語女夫樂者象成者¶
也揔干而山立武王之事也發揚蹈厲太公之志也武¶
亂皆坐周召之治也(居猶安坐也㧾干持盾也山立猶/正立也象武王持盾正立待諸侯)¶
(也/)且夫武始而北出再成而滅商三成而南四成而南¶
國是疆五成而分陜周公左召公右六成復綴以崇天¶
子(成猶奏也毎奏武曲一終為一成始奏象觀兵盟津/時也再奏象克殷時也三奏象克殷有餘力而反也)¶
(四奏象南方荆蠻之國侵畔者服也五奏象周公召公/分職而治也六奏象兵還振旅也復綴反位止也崇充)¶
(也凡六奏以/充武樂也)夾振之而駟伐盛振威於中國也(夾振之/者王與)¶
<pb:KR3k0013_WYG_856-8b>¶
(大將夾舞者振鐸以為節也毎奏四伐一擊一/刺為一伐牧誓曰今日之事不過四伐五伐)分夾而¶
進事蚤濟也(分猶部曲也事猶為也濟成也舞者各有/部曲之列又夾振之者象用兵務扵是成)¶
(也/)乆立於綴以待諸侯之至也(象武王伐紂/待諸侯也)且女獨未¶
聞牧野之語乎(欲以語作/武樂之意)武王克殷反商未及下車而封¶
黄帝之後於薊封帝堯之後扵祝封帝舜之後於陳下¶
車而封夏后氏之後於杞殷之後於宋封王子比干之¶
墓釋箕子之囚使之行商容而復其位庻民弛政庻士¶
倍禄濟河而西馬㪚之華山之陽而弗復乗牛㪚之桃¶
<pb:KR3k0013_WYG_856-9a>¶
林之野而弗復服車甲衅而藏之府庫而弗復用倒載¶
干戈包之以虎皮將帥之士使為諸侯名之曰建櫜然¶
後天下知武王之不復用兵也㪚軍而郊射左射貍首¶
右射騶虞而貫革之射息也裨冕搢笏而虎賁之士脫¶
劍也祀乎明堂而民知孝朝覲然後諸侯知所以臣耕¶
藉然後諸侯知所以敬五者天下之大教也(郊射謂射/宫於郊也)¶
(左東學也右西學也貍首騶虞以所歌為節也貫革射/穿甲革也裨冕衣裨衣而冠冕也裨衣衮之屬搢猶挿)¶
(也賁憤怒也文王之廟為/明堂制耕藉藉田者也)食三老五更扵太學天子袒¶
<pb:KR3k0013_WYG_856-9b>¶
而割牲執醬而饋執爵而酳冕而縂干所以教諸侯之¶
悌也(三老五更互言之爾皆老人更知三徳五事者/也冕而揔干親在舞位也周之太學曰東膠)若¶
此則周道四達禮樂交通則夫武之遲乆不亦宜乎(言/武)¶
(遲乆為/重禮樂)¶
子路鼓瑟有北鄙之聲孔子聞之曰信矣由之不才也¶
冉有侍孔子曰求來爾不謂由夫先王之制音也奏中¶
聲為中節彼小人則不然執末而論本務剛以為基故¶
其音湫厲而㣲末以象殺伐之氣夫殺者乃亂亡之風¶
<pb:KR3k0013_WYG_856-10a>¶
也冉有以告子路子路曰由之罪也後果不得其死焉¶
師摯之始闗雎之亂洋洋乎盈耳哉(魯太師摯識闗雎/之聲而首理其亂)¶
(者洋洋乎盈耳/聴而美之也)¶
師乙魯樂官也子貢見師乙而問焉曰賜聞聲歌各有¶
宜也如賜者宜何歌也師乙曰乙賤工也何足以問所¶
宜請誦其所聞而吾子自執焉寛而静柔而正者宜歌¶
頌廣大而靜疏達而信者宜歌大雅㳟儉而好禮者宜¶
歌小雅正直而清廉而謙者宜歌風肆直而慈愛者宜¶
<pb:KR3k0013_WYG_856-10b>¶
歌商温良而能㫁者宜歌齊夫歌者直已而陳徳也動¶
已而天地應焉四時和焉星辰理焉萬物育焉故商者¶
五帝之遺聲也商人識之故謂之商齊者三代之遺聲¶
也齊人識之故謂之齊明乎商之音者臨事而屢㫁明¶
乎齊之音者見利而讓(屢數也數㫁事以其肆能直也/見利而讓以其温良能㫁也㫁)¶
(猶决/也)臨事而屢㫁勇也見利而讓義也有勇有義非歌¶
孰能保此(保猶安/也執也)故歌者上如抗下如墜曲如折止如¶
藁本倨中矩句中鈎纍纍乎端如貫珠(言歌聲之著動/人心之審宜有)¶
<pb:KR3k0013_WYG_856-11a>¶
(此/事)故歌之為言也長言之也說之故言之言之不足故¶
長言之長言之不足故嗟歎之嗟歎之不足故不知手¶
之舞之足之蹈之也(長言之引其聲也嗟歎和續之也/不知手之舞之足之蹈之歎之至)¶
(也/)¶
鄒忌以鼓琴見齊威王威王悅而舍之右室須臾王自¶
鼓琴鄒忌推戸入曰善哉鼓琴也王勃然不悅去琴按¶
劍曰夫子見容未察何以知其善也忌曰大絃濁以温¶
小絃廉折以清攫之深而釋之舒均諧以鳴大小相益¶
<pb:KR3k0013_WYG_856-11b>¶
回邪而不相害是以知其善忌曰不獨語音夫治國家¶
弭人民皆在其中又何為絲桐之間忌曰大絃急以温¶
者君也小絃廉折以清者相也攫之深釋之舒者刑罰¶
審也均諧以鳴者政令一也大小相益回邪而不相害¶
者上下和鳴吏民相親也夫復而不亂者所以治昌也¶
連而徑者所以存亡也故曰琴音調而天下治夫治國¶
家弭人民無若乎五音者矣王曰善忌見三月而受相¶
印¶
<pb:KR3k0013_WYG_856-12a>¶
雍門周以琴見孟嘗君孟嘗君曰先生鼓琴亦能令我¶
悲乎周曰臣烏能令足下悲哉所能令悲者先貴而後¶
賤先富而後貧不若身才高妙適遭暴亂不若處之隠¶
絶不及四鄰屈折擯壓無所告訴臣一為之徵操援琴¶
則涕零矣今足下千乗之君廣厦邃房下羅帷來清風¶
揚激楚舞鄭妾麗色淫目流聲娯耳水逰則連方舟載¶
羽旗野逰則獵平原馳廣囿入則撞鐘撃鼓乎深宫之¶
中雖有善琴者固未能使足下悲也然臣所謂足下悲¶
<pb:KR3k0013_WYG_856-12b>¶
者一也千秋萬歲之後宗廟必不血食高臺既已壊曲¶
池既已壍墳墓既已平嬰兒豎子採樵者躑躅其足而¶
歌其上曰未知孟嘗君尊貴乃若是乎扵是孟嘗君泣¶
焉垂臉周引琴而鼓之徐動宫徵叩羽角孟嘗君泣涕¶
増哀下而就之曰聞先生鼓琴文乃破國亡邑之人也¶
高漸離燕之善擊筑者荆軻刺秦王不中死秦逐太子¶
丹荆軻之客皆亡漸離變名姓為人傭保匿作扵宋子¶
(縣名也今/屬鉅鹿)乆之作苦聞其家堂上客擊筑徬徨不能去¶
<pb:KR3k0013_WYG_856-13a>¶
每出言曰彼有善有不善從者以告其主曰彼傭乃知¶
音竊言是非家丈人召使前撃筑一坐稱善賜酒而高¶
漸離念久隐畏約無窮時乃退出其裝匣中筑與其善¶
衣更容貌而前舉坐客皆驚下與抗禮以為上客使撃¶
筑而歌客無不流涕而去者宋子𫝊客之(互以/為客)聞扵秦¶
始皇始皇召見人有識者乃曰高漸離也秦始皇惜其¶
善撃筑重赦之乃矐其目使撃筑未嘗不稱善稍益近¶
之高漸離乃以鉛置筑中復進得近舉筑扑秦始皇不¶
<pb:KR3k0013_WYG_856-13b>¶
中於是遂誅高漸離終身不復近諸侯之人¶
漢制氏以雅樂聲律世世在大樂官能紀其鏗鏘鼓舞¶
李延年善歌為新樂聲是時武帝方興天地祠欲造樂¶
令司馬相如等作詩頌延年輙承意絃歌所造詩為之¶
新聲曲延年繇是命為恊律都尉¶
候調武帝時樂人帝使調作箜篌以祠太乙(或云侯暉/所作其聲)¶
(坎坎應節謂之坎侯聲訛/為箜篌者因工人姓爾)¶
趙定勃海人宣帝神爵五鳯之間數有嘉應帝頗作歌¶
<pb:KR3k0013_WYG_856-14a>¶
詩欲興恊律之事丞相魏相奏言知音善鼓雅琴者定¶
與梁國龍徳皆召見待詔¶
京房好鐘律知聲音(房本姓李推律/自定為京氏)官至魏郡太守¶
後漢桓譚父成帝時為太樂令譚以父任為郎因好音¶
律善鼓琴¶
劉昆能彈雅琴知清角之操嘗為騎都尉¶
馬融善鼓琴好吹笛位至議郎¶
蔡邕為左中郎將好操音律坐事亡命在呉謂呉人曰¶
<pb:KR3k0013_WYG_856-14b>¶
吾昔嘗經㑹稽高遷亭見屋椽竹東間第十六可以為¶
笛取用果有異聲又呉人有燒桐以爨者邕聞火烈之¶
聲知其良木因請而製為琴果有美音而其尾猶焦故¶
時人因名曰焦尾琴焉初邕在陳留也其鄰人有以酒¶
食召邕者比往而主以酣焉客有彈琴於屏邕至門試¶
潛聴之曰憘以樂召我而有殺心何也遂反將命者告¶
主人曰蔡君向来至門而去邕素為郷邦所宗主人遽¶
自追而問其故邕具以告莫不撫然彈琴者曰我向鼓¶
<pb:KR3k0013_WYG_856-15a>¶
琴見螳蜋方向鳴蟬蟬將去而未飛螳蜋為之一前一¶
卻吾心聳然惟恐螳蜋之失也此豈為殺心而形扵聲¶
者乎邕筦然而笑曰此足以當之矣邕志沈審志好琴¶
道以嘉平元年入清溪訪鬼谷先生所居山五曲曲有¶
幽居靈跡每一曲制一弄三年曲成遂出呈於馬融王¶
允董卓等見而異之¶
魏阮瑀字元瑜太祖雖雅聞其名辟之不應連見偪促¶
乃逃入山中太祖使人焚山得瑀送至召入太祖時征¶
<pb:KR3k0013_WYG_856-15b>¶
長安大延賓客怒瑀不與語使就技人列瑀善觧音能¶
鼓琴遂撫絃而歌因作歌曲曰奕奕天門開大魏應期¶
運青蓋巡九州在東西人怨士為知巳死女為悅已玩¶
恩義茍敷暢他人焉能亂為曲既捷音聲殊妙當時冠¶
坐太祖大悅¶
杜䕫河南人以知音為雅樂郎漢末以世亂奔荆州荆¶
州牧劉表令與孟曜為漢主合雅樂樂備表欲庭觀之¶
䕫諫曰今將軍號不為天子合樂而庭作之無乃不可¶
<pb:KR3k0013_WYG_856-16a>¶
乎表納其言而止後表子琮降太祖太祖以䕫為軍謀¶
祭酒參大樂事因令創制雅樂䕫善鐘律聰慧過人絲¶
竹八音靡所不能惟歌舞非所長時㪚郎鄧靜尹齋善¶
詠雅樂歌師尹胡能歌宗廟郊祀之曲舞師馮肅服養¶
曉知先代諸舞䕫總綂研精逺考諸經近采故事教習¶
講肄備作樂器詔復先代古樂皆自䕫始也黄初中為¶
太樂令協律都尉鑄鐘工柴玉巧有意思形器之中多¶
所造作亦為當時貴人見知䕫令玉鑄銅其聲均清濁¶
<pb:KR3k0013_WYG_856-16b>¶
多不如法數毁改作玉甚厭之反謂䕫清濁任意頗拒¶
捍䕫䕫玉更相白扵太祖太祖取所鑄鐘雜作更試然¶
其知䕫為精而玉之妄也扵是罪玉及諸子皆為養馬¶
士文帝愛待玉又嘗令䕫與左願等於賓客之中吹笙¶
鼓琴䕫有難色繇是帝意不悅後以他事擊䕫使願等¶
就學䕫自謂所習者非雅仕宦有本意猶不滿遂黜免¶
以卒弟子河南邵登張泰馥各至大樂丞下邳陳禎司¶
律中郎將自左延年等雖妙於音咸善鄭聲其好古從¶
<pb:KR3k0013_WYG_856-17a>¶
正莫及䕫¶
荀惲為虎賁中郎將與賈充共定音律¶
呉周瑜精音樂三爵之後其有闕誤瑜必知之而顧呉¶
人謠曰曲有誤周郎顧位至偏將軍¶
晉孫氏善歌舊曲宋識善撃節唱和陳左善清歌列和¶
善吹笛赤素善彈箏宋生善琵琶尤發新聲竝魏晉之¶
世人也(傅𤣥曰人若欽所聞而忽所見不亦惑乎設此/六人生於上世越古今而無儷何但䕫牙同契)¶
(哉自兹以後皆孫/朱等之遺則也)¶
<pb:KR3k0013_WYG_856-17b>¶
荀朂為光禄大夫既掌樂事又脩律呂竝行扵世初朂¶
於路逢趙賈人牛鐸識其聲及掌樂音韻未調乃曰得¶
牛之牛鐸則諧矣遂下郡國悉送牛鐸果得諧者又作¶
新律笛十二枚以調律呂正雅樂正㑹殿庭作之自謂¶
宫商克諧然論者猶謂朂暗觧時阮咸妙達八音論者¶
謂神觧咸嘗心譏朂新律聲高以為高近哀思不合中¶
和每公㑹樂作朂意咸謂之不調以為異已乃出咸為¶
始平相後有田父耕於野得周時玉尺朂以較已所治¶
<pb:KR3k0013_WYG_856-18a>¶
鐘鼓金石絲竹皆短較一米扵此伏咸之妙復徵咸歸¶
朂既以新律造二舞次更脩正鐘聲㑹朂薨未竟其業¶
元康三年詔其子藩脩定金石以施郊廟尋值喪亂莫¶
有記之者朂子藩字大堅元康中為黄門侍郎受詔成¶
父所治鐘聲藩子䆳字道𤣥亦觧音樂位至尚書¶
阮咸字仲容為始平太守妙觧音律善彈琵琶雖處世¶
不交人事惟共親知絃歌酣宴而已荀朂每與咸論音¶
律自以為逺不及也咸善奏琵琶而項長過於今制列¶
<pb:KR3k0013_WYG_856-18b>¶
十有三柱(武太后時蜀人蒯郎於古墓中得中晉竹林/七賢圖阮咸所彈與此類同謂之阮咸郎初)¶
(得銅者時有識之太常少卿元行冲曰阮咸/所造乃令匠人改以木為之其音甚清雅也)¶
稽康為中㪚大夫彈琴詠詩自足扵懐將刑東市顧視¶
日影索琴彈之曰昔袁孝尼嘗從吾學廣陵㪚吾每靳¶
固之廣陵㪚於今絶矣時年四十海内人士莫不痛惜¶
帝尋悟而思之¶
石崇字季倫善彈琵琶位至衞尉¶
成公綏字子安好音律嘗當暑承風而嘯冷然成曲因¶
<pb:KR3k0013_WYG_856-19a>¶
為嘯賦位至中書郎¶
阮瞻字千里善彈琴人聞其能多往求聽不問貴賤長¶
㓜皆為彈之神氣冲和而不知向人所在内兄潘岳每¶
令鼓琴終日逹夜無忤色由是識者歎其恬淡不可榮辱¶
矣位至太子舍人¶
謝鯤字㓜輿能歌善鼓琴王衍稽紹並竒之為王敦大¶
將軍長吏¶
紀瞻觧音律殆盡其妙位至㪚騎常侍驃騎將軍¶
<pb:KR3k0013_WYG_856-19b>¶
桓伊為西中郎將豫州刺使以與謝𤣥俱破苻堅功封¶
永新縣侯進號江將軍伊善音樂盡一時之妙為江右¶
第一得蔡邕柯亭笛嘗自吹之王徽之赴召京師泊舟¶
清溪側素不與徽之相識伊於岸上過舡中客稱伊小¶
字曰此桓野王也徽之便令人謂伊曰聞君善吹笛試¶
為我一奏伊是時已貴顯素聞徽之名便下車踞胡床¶
為作三調弄畢便上車去客主不交一言時謝安女壻¶
王國寳専利無簡安惡其為人每抑制之孝武末年嗜¶
<pb:KR3k0013_WYG_856-20a>¶
酒好内於是國寳讒諛之計稍行而好利險詖之徒以¶
安功名盛極而搆㑹之嫌隙遂成帝召伊飲宴安侍坐¶
帝命伊吹笛伊神色無忤即吹為一弄乃放笛云臣扵¶
箏分乃不及笛然自足以韻合歌管請以箏歌并請一¶
吹笛人帝善其調達乃勅御妓奏笛伊又云御府人於¶
臣必自不合臣有一奴善相使串帝稱賞其放率乃許¶
召之奴既吹笛伊撫箏而歌怨詩曰為君既不易為臣¶
良獨難忠信事不顯乃有見疑患周旦佐文武金縢功¶
<pb:KR3k0013_WYG_856-20b>¶
不刋推心輔王政二叔反流言聲節慷慨俯仰可觀安¶
泣下沾襟乃越席而就之捋其鬚曰使君扵此不凡帝¶
甚有愧色位至䕶軍將軍¶
戴逵字安道譙國人少有文藝善鼓琴太宰武陵王晞¶
聞其能琴使人召焉逵對使者前破琴曰戴安道不為¶
王門伶人晞怒乃更引其兄述述樂聞命欣然操琴而¶
往逵不樂當世以琴書為娯義熈初以㪚騎侍郎徵不¶
起尋卒¶
<pb:KR3k0013_WYG_856-21a>¶
袁山松善音樂舊歌有行路難曲辭頗踈質山松乃文¶
其辭句婉其節制因錯歌之聞者流淚位至呉郡太守¶
姚邕字子和姚興之弟封濟南公尤善音樂皆能度其¶
盈虚為改曲調世咸傳之號濟南新詞¶
　¶
　¶
　¶
　¶
<pb:KR3k0013_WYG_856-21b>¶
　¶
　¶
　¶
　¶
　¶
　¶
　¶
　册府元龜卷八百五十六¶
