# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:08.112029
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百六十三
<pb:KR3k0013_WYG_163-1a>¶
欽定四庫全書¶
　册府元龜卷一百六十三　宋　王欽若等　撰¶
　　帝王部¶
　　　招懐¶
傳曰招攜以禮懐逺以德賈誼所謂降者親酌而手食¶
之以懐其心乃五餌之一也盖王者創業垂統握契御¶
辯征不譓討不庭推亡固存式遏亂畧必使威加于外¶
信著于内桀驁革心英俊乂用輔成大業光昭帝圖如¶
<pb:KR3k0013_WYG_163-1b>¶
斯而已矣故其始也或喻之以文告或結之以要誓推¶
心置腹曠然不疑分茅胙土待之不次以至賜田宅以¶
安之錫臧獲以寵之其㫖也¶
漢髙祖五年十二月既平項籍齊王田横懼誅與其徒¶
屬五百餘人入海居嶋中(海中山/曰嶋)帝聞之以横兄弟本¶
定齊齊人賢者多附焉今在海中不收後恐有亂廼使¶
使赦横罪而召之横謝曰臣烹陛下之使酈食其今聞¶
其弟商為漢將而賢臣恐懼不敢奉詔請為庶人守海¶
<pb:KR3k0013_WYG_163-2a>¶
嶋中使還報帝廼詔衛尉酈商曰齊王横即至人馬從¶
者敢動揺者致族夷(言平除/其族)廼復使使持節具吿以詔¶
意曰横來大者王少者乃侯耳(大者謂横身/少者其徒屬)不來且發¶
兵加誅横廼與其客二人乗傳詣雒陽¶
十年九月代相國陳豨反帝東至邯郸令周昌選趙壯¶
士可令將者白見四人(白於天子/而召見也)帝嫚罵曰(嫚者渫/汙也)豎¶
子能為將乎四人慙皆伏地帝封各千户以為將左右¶
諫曰從入蜀漢伐楚賞未徧行今封此何功帝曰非汝¶
<pb:KR3k0013_WYG_163-2b>¶
所知陳豨反趙代地皆豨有吾以羽檄徵天下兵未有¶
至者(檄者以木簡為書長尺二寸用徵召也其有急事/則加以鳥羽挿之示速疾也魏武奏事云今邉有)¶
(警輙露/挿羽徵)今計唯獨邯郸中兵耳吾何愛四千户不以慰¶
趙子弟皆曰善¶
十一年五月詔曰粤人之俗好相攻擊前時秦徙中縣¶
之民南方三郡使與百粤雜處會天下誅秦南海尉陁¶
居南方長治之甚有文理中縣人以故不耗减粤人相¶
攻擊之俗益止俱賴其力今立陁為粤王使陸賈即授¶
<pb:KR3k0013_WYG_163-3a>¶
璽綬陁稽首稱臣¶
文帝元年以南粤王陁親屬在真定廼為置守邑(親謂/父母)¶
(也/)歳時奉祀召其從昆弟尊官厚賜寵之詔丞相陳平¶
舉可使粤者平言陸賈先帝時使粤帝召賈為大中大¶
夫謁者一人為副使賜陁書曰皇帝謹問南粤王甚苦¶
心勞意朕髙皇帝側室之子(言非正嫡/所生也)棄外奉北藩于¶
代道里遼逺壅蔽樸愚未嘗致書(言未得通/使於粤)髙皇帝棄¶
羣臣孝恵皇帝即世髙后自臨事不幸有疾日進不衰¶
<pb:KR3k0013_WYG_163-3b>¶
(言疾病/益甚也)以故誖暴乎治(誖乖/也)諸呂為變故亂法不能獨¶
制廼取他姓子為孝恵皇帝嗣賴宗廟之靈功臣之力¶
誅之已畢朕以王侯吏不釋之故(辭讓帝位/不見置也)不得不立¶
今即位乃者聞王遺將軍隆慮侯書求親昆弟請罷長¶
沙兩將軍(陁之昆弟在故鄉者求訪之而兩將軍將兵/繫城者請罷之以賔附於漢也言親昆弟者)¶
(謂有服/屬者也)朕以王書罷將軍博陽侯親昆弟在真定者已¶
遣人存問修治先人冢前日聞王發兵於邉為冦灾不¶
止當其時長沙苦之南郡尤甚雖王之國庸獨利乎(言/越)¶
<pb:KR3k0013_WYG_163-4a>¶
(兵冦邉長沙南郡皆厭苦之而漢軍/亦當相拒方有戰闘於越亦非利也)必多殺士卒傷良¶
將吏寡人之妻孤人之子獨人父母得一亡十朕不忍¶
為也朕欲定地犬牙相入者以問吏吏曰髙皇帝所以¶
介長沙土也(介隔/也)朕不得擅變焉吏曰得王之地不足¶
以為大得王之財不足以為富服嶺以南王自治之(山/嶺)¶
(名也長沙/南界也)雖然王之號為帝兩帝竝立亡一乗之使以¶
通其道是爭而不譲仁者不為也願與王分棄前患(彼/此)¶
(共棄故/云分)終今以來通使如故(從今通使至於終/乆故云今以來也)故使賈¶
<pb:KR3k0013_WYG_163-4b>¶
馳諭告王朕意王亦受之毋為冦灾矣上褚五十衣中¶
褚三十衣下褚二十衣遺王(以緜装衣曰禇上中下者/緜之多少薄厚之差也)¶
願王聽樂娱憂存問鄰國(謂東越及/甌駱等)陸賈至南粤王恐¶
乃頓首謝願奉明詔長為藩臣奉貢職因使者獻白璧¶
一雙翠鳥千犀角十紫貝五百桂蠧一器(桂樹中蝎䖝/也漢書常以)¶
(獻陵廟載以赤轂小車此䖝食/桂故味辛而漬之以蜜食之也)生翠四十雙孔雀二雙¶
平帝元始二年募汝南南陽勇敢吏士三百人諭説江¶
湖賊成重等二百餘人皆自出送家在所收事(言身既/自出又)¶
<pb:KR3k0013_WYG_163-5a>¶
(各送其家人詣本/屬縣邑從賊役耳)重徙雲陽(重成重也作賊/長帥故徙之也)賜公田宅¶
後漢光武建元元年九月辛夘朱鮪舉城降初帝即位¶
拜岑彭廷尉行大將軍事與大司馬吳漢大司空王梁¶
建義大將軍朱祐右將軍侯進偏將軍馮異祭遵王霸¶
等圍雒陽數月朱鮪等堅守不肻下帝以彭嘗為鮪校¶
尉令往説之鮪在城上彭在城下相勞苦歡語如平生¶
彭因曰彭往者得執鞭侍從蒙薦舉㧞擢常思有以報¶
恩今赤眉已得長安更始為三王所反皇帝受命平定¶
<pb:KR3k0013_WYG_163-5b>¶
燕趙盡有幽冀之地百姓歸心賢俊雲集親率大兵來¶
攻雒陽天下之事逝其去矣公雖嬰城固守將何待乎¶
鮪曰大司徒被害時鮪與其謀(與音/預)又諫更始無遣蕭¶
王北伐誠自知罪深彭還具言於帝帝曰夫建大事者¶
不忌小怨鮪今若降官爵可保况誅罰乎河水在此吾¶
不食言(指河以為信/言其明白也)彭復往告鮪從城上下索曰必信¶
可乗此上彭趣索上鮪見其誠即許降後五日鮪將輕¶
騎詣彭顧敕諸部將曰堅守待我我若不還諸君徑將¶
<pb:KR3k0013_WYG_163-6a>¶
大兵上轘轅歸郾王乃面縛與彭俱詣河陽帝即解其¶
縛召見之復令彭夜送鮪歸城明旦悉其衆出降拜鮪¶
為平狄將軍封扶溝侯¶
二年正月更始復漢將軍鄧畢輔漢將軍于康降皆復¶
爵位¶
三年西州大將軍隗囂奉奏帝素聞其風聲報以殊禮¶
言稱字用敵國之儀所以慰藉之良厚(慰安也藉薦也/言安慰而薦藉)¶
(之良/甚也)𥘉囂據涼州鄧禹承制遣使持節命囂為西州大¶
<pb:KR3k0013_WYG_163-6b>¶
將軍得專制凉州朔方事及赤眉去長安欲西上隗囂¶
遣將軍楊廣迎擊破之又追敗之於烏氏涇陽間囂既¶
有功於漢又受鄧禹爵署其腹心議者多勸通使京師¶
囂乃上書詣闕時陳倉人呂鮪擁衆數萬與公孫述通¶
冦三輔囂復遣兵佐征西大將軍馮異擊之走鮪遣使¶
上狀帝報以手書曰慕樂徳義思相結納昔文王三分¶
猶服事殷但駑馬鈆刀不可强扶數蒙伯樂一顧之價¶
而蒼蠅之飛不過數歩即託驥尾得以絶羣隔於盜賊¶
<pb:KR3k0013_WYG_163-7a>¶
聲聞不數將軍操報欵誠扶傾救危南拒公孫之兵北¶
御𦍑胡之亂是以馮異西征得以數千百人躑躅三輔¶
微將軍之助則咸陽已為他人禽矣今關東冦賊往往¶
屯聚志務廣逺多所不暇未能觀兵成都與子陽角力¶
(臣欽若等曰子/陽公孫述字也)如令子陽到漢中三輔願因將軍兵馬¶
鼓旗相當儻肻如言蒙天之福即智士計功割地之秋¶
也管仲曰生我者父母成我者鮑子自今以後手書相¶
聞勿用傍人解構之言自是恩禮愈篤其後公孫述數¶
<pb:KR3k0013_WYG_163-7b>¶
出兵漢中遣使以大司空扶安王印綬授囂囂自以與¶
述敵國耻為所臣乃斬其使出兵擊之連破述軍以故¶
蜀兵不復北出是年劉永將慶吾斬永首降封吾為列¶
侯帝又徵馮魴為虞令魴當王莽末四方潰畔聚賔客¶
招豪傑作營塹以待所歸待真主也時天下未定而四¶
方之士擁兵矯稱者甚衆唯魴自守兼有方略帝聞而¶
嘉之徵詣行在所見於雲臺拜官¶
五年四月河西大將軍竇融始遣使貢獻帝賜融璽書¶
<pb:KR3k0013_WYG_163-8a>¶
黄金二百斤授涼州牧後融與五郡大守共砥厲兵馬¶
上疏請師期以討隗囂帝深嘉美之賜融外屬圖及大¶
史公五宗外戚世家(景帝子十三人為王而冊五人同/母者為一宗故曰五宗言景帝以)¶
(竇氏所生而致/子孫衆多也)魏其侯列傳詔報曰每追念外屬孝景¶
皇帝出自竇氏定王景帝之子朕之所祖昔魏其一言¶
繼統以正長君少君遵奉師傅脩成淑徳施及子孫(施/延)¶
(也音羊/跂切)此皇太后神靈上天祐漢也從天水來者寫將¶
軍所讓隗囂書痛入骨髄叛臣見之當股慄慙愧忠臣¶
<pb:KR3k0013_WYG_163-8b>¶
則酸鼻流涕義士則曠若發矇非忠孝慤誠孰能如此¶
豈其徳薄者所能克堪囂自知失河西之助族禍將及¶
欲設間離之説亂惑其心轉相解構以成其姦又京師¶
百僚不曉國家及將軍本意多能採取虚偽誇誕妄談¶
令忠孝失望傳言乖實毁譽之來皆不徒然不可不思¶
今關東盜賊已定大兵今當悉西將軍其抗厲威武以¶
應期會融被詔即與諸郡守將兵入金城後融歸朝拜¶
冀州牧尋遷大司空¶
<pb:KR3k0013_WYG_163-9a>¶
十月好畤侯耿弇等擊破張歩軍於臨淄歩走還劇帝¶
勞軍至臨淄謂弇曰田横烹酈生及田横降髙帝詔衛¶
尉不聽為仇張歩前亦殺伏隆(三年帝遣隆/諭歩歩殺之)若歩來歸¶
命吾當詔大司徒釋其怨(大司徒湛/即隆父)歩乃肉袒負斧鑕¶
於軍門封安兵侯¶
十二月西州大將軍隗囂遣長子恂入侍帝以為胡騎¶
校尉封鐫羗侯(鐫謂/鐫鑿)¶
六年帝與公孫述書曰圖䜟言公孫即宣帝也代漢者¶
<pb:KR3k0013_WYG_163-9b>¶
當途髙君豈髙之身邪(一云光武與述書曰承赤/者書也姓當途其名髙也)乃復¶
以掌文為瑞(時述妄引䜟記乃刻/其掌文曰公孫帝也)王莽何足效乎君非¶
吾賊臣亂子倉卒時人皆欲為君事耳何足數也君日¶
月已逝妻子少當早為定計可以無憂天下神器不可¶
力爭宜留三思署曰公孫皇帝述不答是年隗囂使周¶
游詣闕先到馮異營游為仇家所殺帝遣衛尉銚期持¶
珍寳繒帛賜囂期至鄭被盜(鄭今華/州縣是)亡失財物帝稱囂¶
長者務欲招之聞而歎曰吾與隗囂事欲不諧使來見¶
<pb:KR3k0013_WYG_163-10a>¶
殺得賜道亡帝復使來歙至汧陽賜隗囂書曰昔柴將軍¶
與韓信書云(柴將軍柴武也韓信韓王/也信入匈奴武與韓書也)陛下寛仁諸侯¶
雖有亡叛而後歸輙復位號不誅也以囂文吏曉義理¶
故復賜書深言則似不遜略言則事不决今若束手復¶
遣恂弟歸闕庭者則爵祿獲全有浩大之福矣(浩亦/大也)吾¶
年垂四十在兵中十歳厭浮語虚辭即不欲勿報¶
七年以隗囂所署明威將軍王遵為大中大夫遵字子¶
春霸陵人雖與囂舉兵而常有歸漢意囂既稱臣於公¶
<pb:KR3k0013_WYG_163-10b>¶
孫述帝因令來歙以書詔遵乃與家属東詣京師拜為¶
大中大夫封尚義侯(一云遵降/封乙誰侯)是冬盧芳(臣欽若等曰/芳王莽末起)¶
(兵為西平匈奴/單于立為漢帝)所置朔方太守田颯雲中太守喬扈各¶
舉郡降帝令領職如故¶
八年隗囂大將十三人衆十餘萬降囂奔西城帝復詔¶
告隗囂曰若束手自詣父子相見保無他也高皇帝云¶
横來大者王小者侯若遂欲為黥布者亦自任也¶
十二年公孫述弟恢及子壻史興並為大司馬吳漢輔¶
<pb:KR3k0013_WYG_163-11a>¶
威將軍臧宮所破戰死自是將帥恐懼日夜離叛述雖¶
誅滅其家猶不能禁帝必欲降之乃下詔諭述曰往年¶
詔書北下開示恩信勿以來歙岑彭受害自疑今以時¶
自詣則家族完全若或不諭委肉虎口痛哉奈何將帥¶
疲倦吏士思歸不樂乆相屯守詔書手記不可數得朕¶
不食言述終無降意¶
是歳盧芳將随昱欲脅芳降芳知心膂内潰遂亡入匈¶
奴其衆盡歸昱乃随使者程恂詣闕叙昱為五原太守¶
<pb:KR3k0013_WYG_163-11b>¶
封鐫胡侯昱弟慮武侯¶
十六年盧芳入居髙栁(縣名故城/在定襄縣)與閔堪兄林使使請¶
降乃封芳代王堪為代相林為代太傅賜繒二萬疋因¶
使知和集匈奴¶
魏太祖為漢大將軍建安四年四月圍射於長楊故長¶
史薛洪河内太守繆尚率衆降封為列侯¶
十一月張繡率衆降封為列侯¶
十二月袁術所署盧江太守劉勲率衆䧏封為列侯¶
<pb:KR3k0013_WYG_163-12a>¶
八年十月袁尚將呂曠呂詳叛尚屯陽平率其衆降封¶
為列侯(是年吳以太史慈為建昌都尉治海昏太祖具/召遺慈書以篋封之發省無所道而但貯當歸)¶
十年正月袁熈大將焦觸張南等叛攻熈熈并弟尚奔¶
三郡烏丸觸等舉其縣降封為列侯¶
四月黑山賊張燕率其衆十餘萬降封為列侯¶
十三年七月太祖征劉表八月表卒其子琮嗣屯襄陽¶
大將蒯越從事中郎韓嵩東曹掾𫝊巽等説琮歸太祖¶
後太祖軍到襄陽琮舉州降太祖以琮為青州刺史封¶
<pb:KR3k0013_WYG_163-12b>¶
列侯蒯越等侯者十五人越為光祿勲韓嵩大鴻臚鄧¶
羲侍中劉先尚書令其餘多至大官又以表大將文聘¶
為江夏太守使統本兵¶
十六年十月北征楊秋圍安定秋降復其爵位使留撫¶
其民人¶
二十年七月破漢中賊帥程銀侯選詣太祖降皆復官¶
爵銀選及李堪皆河東人興平之亂各有衆千餘家並¶
與馬超合超破走堪臨陣死銀選南入漢中至是來降¶
<pb:KR3k0013_WYG_163-13a>¶
十一月張魯自巴中將其餘衆降封魯及五子皆為列¶
侯¶
文帝初為魏王延康元年五月馮翊山賊鄭甘王炤率¶
衆降皆封列侯(魏書曰初鄭甘王炤及盧水胡率其属/來降王得降書以示朝曰前欲有令吾)¶
(討鮮卑者吾不從而降又有欲使吾及今秋討盧水胡/者吾不聽今又降昔魏武侯一謀而當有自得之色見)¶
(譏李悝吾今説此非自是也徒以/為坐而降之其功大於動兵革也)¶
七月蜀將孟達率衆降帝自筆手令曰吾前遣使宣國¶
威靈而達即來吾惟春秋褒儀父即封并遣使還領新¶
<pb:KR3k0013_WYG_163-13b>¶
城太守近復有扶老攜幼首向王化者吾聞夙沙之民¶
自縳其君以歸神農豳國之衆襁負其子而入酆鎬斯¶
豈區略迫脅之所致哉乃風化動其情而仁義感其𠂻¶
歡心内發使之然也以此而推西南將萬里無外權備¶
將與誰守死乎(臣欽若等曰權/備謂吴蜀主也)¶
黄初三年八月蜀大將黄權及嶺南郡太守史郃等三¶
百一十八人詣荆州刺史奉上所假印綬棨㦸幢麾牙¶
門鼓車權等詣行在所在帝置酒設樂引見於承光殿¶
<pb:KR3k0013_WYG_163-14a>¶
權郃等人人前自陳帝為論説軍旅成敗去就之分諸¶
將無不喜悦賜權金帛車馬衣裘帷帳妻妾下及偏禆¶
皆有差拜權為侍中鎮南将軍封列侯即日詔使驂乗¶
及封史郃等四十二人皆為列侯為將軍郎將者百餘¶
人¶
明帝大和二年蜀將諸葛亮冦邉帝幸長安露布天下¶
并班吿益州曰劉備背恩自竄巴蜀諸葛亮棄父母之¶
國阿殘賊之黨神人被毒惡積身滅亮外慕立孤之名¶
<pb:KR3k0013_WYG_163-14b>¶
而内貪專擅之實劉升之兄弟空城而已亮又悔易益¶
土虐用其民是以利狼宕渠高定清羗莫不瓦解為亮¶
仇敵而亮反裘負薪裏盡毛殚刖趾適屨刻肌傷骨反¶
更稱説自以為能行兵於井底游歩於牛蹄自朕即位¶
三邉無事猶哀憐天下數遭兵革且欲養四方之耆老¶
長後生之孤幼先移風於禮樂次講武於農隙置亮度¶
外未以為虞而亮懐季熊愚勇之智不思荆邯度徳之¶
戒驅畧吏民盜利祁山王師方振膽破氣奪馬謖高祥¶
<pb:KR3k0013_WYG_163-15a>¶
望旗奔敗虎臣逐北蹈尸渉血亮也小子震驚朕師猛¶
鋭踴躍咸思長驅朕惟率土莫非王臣師之所處荆棘¶
生焉不欲使十室之邑忠信貞良與夫淫昏之黨同受¶
塗炭故先開示以昭國誠勉思變化無滯亂邦巴蜀將¶
吏士民諸為亮所劫追公卿已下皆聽束手¶
是年魏興太守申儀來朝拜樓船將軍在禮請中初儀¶
兄耽漢末在西平上庸間聚數千家後與張魯通又遣¶
使詣太祖加其號為將軍因使領上庸都尉至建安末¶
<pb:KR3k0013_WYG_163-15b>¶
為蜀所攻以其郡西属黄初中儀復來還詔即以兄散¶
號加儀因拜魏興太守封侯後與新城太守孟達不和¶
數上言達有二心於蜀及達反儀絶蜀道使救不到達¶
死後儀詣宛見司馬宣王勸使來朝故有是命(一云儀/久在魏)¶
(興專威疆塲輙承制刻印多所假綬孟達既誅自有疑/心時諸郡守以司馬宣王新克捷奉禮求賀皆聽之宣)¶
(王使人諷儀儀至問承/制狀執之歸于京師)¶
青龍元年遼東太守公孫淵通於孫權國家知淵兩端¶
而恐遼東吏民為淵所誤故公文下遼東因赦之曰告¶
<pb:KR3k0013_WYG_163-16a>¶
遼東𤣥莬將校吏民逆賊孫權遭遇亂階因其先人劫¶
掠州郡遂成羣凶自擅江表含垢藏疾兾其可化故割¶
地王權使南面稱孤位以上將禮以九命權親乂手北¶
面稽顙假人臣之寵受人臣之榮未有如權者也狼子¶
野心告令難移卒歸反覆背恩叛主滔天逆神乃敢僣¶
號恃江湖之險阻王誅未加比年已來復逺遣樓船越¶
渡大海多持貨物誑誘邉民邉民無知與之交關長吏¶
以下莫肻禁止至使周賀浮舟百艘沈滯津岸貿遷有¶
<pb:KR3k0013_WYG_163-16b>¶
無既不疑拒齎以名馬又使宿舒随賀通好十室之邑¶
猶有忠信䧟君於惡春秋所書也今遼東𤣥莬奉事國¶
朝紓青拖紫千百為數戴纚垂纓咸佩印綬曾無規正¶
納善之言龜玉毁於匵虎兕出於匣是誰之過歟國朝¶
為子大夫羞之昔狐突有言父教子貳何以事君䇿名¶
委質貳乃辟也今乃阿順邪謀脅從姦惑豈獨父兄之¶
教不詳子弟之舉習非而已哉若苗穢害田随風烈火¶
芝艾俱焚安能自别乎且又此事固然易見不及鍳古¶
<pb:KR3k0013_WYG_163-17a>¶
成敗書傳所載也江南海北有萬里之限遼東君臣無¶
怵惕之患利則義所不利貴則義所不貴此為厭安樂¶
之居求危亡之禍賤忠貞之節重背叛之名蠻貊之長¶
猶知愛禮以此事人亦難為顔且又宿舒無罪擠使入¶
吳奉不義之使始與家訣涕泣而行及至賀死之日覆¶
衆成山舒雖脱死魂魄離身何所逼迫乃至於此今忠¶
臣烈將咸忿遼東反覆㩦貳皆欲乗桴浮海期於肆志¶
朕為天下父母加念天下新定既不欲勞動干戈逺渉¶
<pb:KR3k0013_WYG_163-17b>¶
大川費役如彼又悼邉陲遺餘黎民迷誤如此故遣郎¶
中衛慎邵瑁等且先奉詔示意若股肱忠良能效節立¶
信以輔時君反邪就正以建大功福莫大焉儻恐自嫌¶
已為惡逆所見染汚不敢倡言永懐伊戚其諸與賊使¶
交通皆赦除之與之更始是歳公孫淵斬送孫權所遣¶
使張濔許晏首帝於是拜淵大司馬封樂浪公持節領¶
郡如故¶
高貴鄉公甘露二年六月乙巳詔吳使持節都督夏口¶
<pb:KR3k0013_WYG_163-18a>¶
將軍事鎮軍將軍沙羡侯孫壹賊之枝属位為上將畏¶
天知命深鍳禍福翻然與衆逺歸大國雖微子去殷樂¶
毅遁燕無以加之其以壹為侍中車騎將軍假節交州¶
牧吳侯開府辟召儀同三司依古侯伯八命之禮衮冕¶
赤舄事從豐厚¶
陳留王咸熈元年九月辛未詔曰吳賊政刑暴虐賦歛¶
無極孫休遣使鄧句勅交趾太守鎻送其民發以為兵¶
吳將呂興因民心憤怒又承王師平定巴蜀即紏合豪¶
<pb:KR3k0013_WYG_163-18b>¶
傑誅除句等驅逐太守長史撫和吏民以待國命九真¶
日南郡聞興去逆即順亦齊心響應與興恊同興移書¶
日南州郡開示大計兵臨合浦吿以禍福遣都尉唐譜¶
等詣進乗縣因南中都督䕶軍霍弋上表自陳又交阯¶
將吏各上表言興創造事業大小承命郡有山寇入連¶
諸郡懼其計異各有㩦貳權時之宜以興為督交阯諸¶
軍事上大將軍定安縣侯乞賜褒奬以慰邉荒乃心欵¶
誠形於辭㫖昔儀父朝魯春秋所美竇融歸漢待以殊¶
<pb:KR3k0013_WYG_163-19a>¶
禮今國威逺震撫懐六合方包舉殊裔混一四表興首¶
向王化舉衆稽服萬里馳義請吏帥職宜加寵遇崇其¶
爵位既使興等懐忠感悦逺人聞之必皆兢勸其以興¶
為使持節都督交州諸軍事南中大將軍封定安縣侯¶
得以便宜從事先行後上䇿命未至興為下人所殺¶
十月丁亥詔曰昔聖帝明主静亂濟世保大定功文武¶
殊塗勲烈同歸是故或舞干戚以訓不庭或陳師旅以¶
威暴□至於愛民全國康惠庶類必先脩文教示之軌¶
<pb:KR3k0013_WYG_163-19b>¶
儀不得已然後用兵此盛徳之所同也往者季漢分離¶
九土顛覆劉備孫權乗間作禍三祖綏寜中夏日不暇¶
給遂使遺冦僣逆厯世幸頼宗廟威靈宰輔忠武爰發¶
四方拓定庸蜀役不浹時一征而克自頃江表衰弊刑¶
政荒闇巴漢平定孤危無援交荆揚越靡然向風今交¶
阯偽將呂興已帥三郡萬里歸命武陵邑侯相嚴等糾¶
合五縣請為臣妾豫章廬陵山民舉衆叛吳以助北將¶
軍為號又孫休病死主帥改易國内乖違人各有心偽¶
<pb:KR3k0013_WYG_163-20a>¶
將施績賊之名臣懐疑自猜深見忌惡衆叛親離莫有¶
固志自古及今未有亡徵若此之甚若六軍震曜南臨¶
江漢吴會之域必扶老攜幼以迎王師必然之理也然¶
興動大衆猶有勞費宜告諭威徳開示仁信使知順附¶
和同之利相國叅軍事徐紹水曹掾孫彧昔在夀春並¶
見虜獲紹本偽南陵督才質開壯彧孫權支屬忠良見¶
事其遣紹南還以彧為副宣揚國命告諭吳人諸所示¶
語皆以事實若其覺悟不損征伐之計盖廟勝長算自¶
<pb:KR3k0013_WYG_163-20b>¶
古之道也其以紹兼散騎常侍加奉車都尉封都亭侯¶
彧兼給事黄門侍郎賜爵關内侯紹等所賜妾及男女¶
家人在此者悉聽自随以明國恩不必使還以開廣大¶
信¶
晉武帝㤗始八年吳西陵督歩闡來降拜衛將軍開府¶
儀同三司封宜都公¶
咸寜二年六月吳京下督孫階帥衆來降以為車騎將¶
軍封丹陽侯¶
<pb:KR3k0013_WYG_163-21a>¶
成帝時凉州牧張駿遣䕶羗叅軍陳寓從事徐虓華馭¶
等至京師征西大將軍庾亮上疏曰陳寓等冐險逺至¶
宜蒙銓叙詔除寓西平相虓等為縣令¶
孝武帝時凉州牧張天錫既䧏苻堅後堅冦淮南大敗¶
于淮肥時天錫為苻融征南司馬於陣歸國詔曰昔孟¶
明不替終顯厥功豈以一眚而廢才用其以天錫為散¶
騎常侍左員外¶
後魏道武皇始二年二月幸陽城大破慕容寳衆寳所¶
<pb:KR3k0013_WYG_163-21b>¶
署尚書閔亮秘書監崔逞太常孫沂殿中侍御史孟輔¶
等並降降者相屬賜拜職爵各有差初其將張驤李况¶
慕容文等先來降尋皆亡還是日復獲之皆赦而不問¶
三月慕容寳走和龍寳燕郡太守髙湖率户三千歸國¶
帝賜爵東阿侯加右將軍總代東諸部¶
五月以中山城内為慕容普隣所脅而大軍迫之欲降¶
無路乃宻招諭之是歳寳鉅鹿太守高甞率郡降賜爵¶
經縣侯加龍驤將軍仍守鉅鹿以寳唐郡内史遼東公¶
<pb:KR3k0013_WYG_163-22a>¶
子文括弟一客是時代人薛逹顯自姚萇率部落歸國¶
帝嘉其忠欵賜爵聊城侯散員大夫待以上客之禮達¶
顯閑雅恭慎帝深器之¶
明元太常二年八月宋滅姚泓渤海刁雍等歸國上表¶
陳誠於南境自効帝許之假雍建義將軍¶
十二月詔河東河内有姚泓子弟播越民間能有送致¶
京師者賞之¶
七年山陽公奚斤南討軍至潁川宋陳留太守嚴稜率¶
<pb:KR3k0013_WYG_163-22b>¶
文武五百人詣斤降驛送稜朝帝於冀州嘉其誠欵拜¶
平逺將軍賜爵郃陽侯假荆州刺史随駕南征還為上¶
客是時赫連昌寜東將軍費峻率衆來降拜龍驤將軍¶
賜爵犍為公¶
大武神䴥四年二月冠軍將軍安頡等平滑臺擒宋將¶
朱修之帝善其固守授以内職以宗室女妻之¶
延和元年七月代和龍馮䟦石城太守李崇率十餘郡¶
歸降帝甚禮之呼曰李公以崇為平西將軍北幽州刺¶
<pb:KR3k0013_WYG_163-23a>¶
史固安侯¶
是年河西王秃髪傉檀子保周棄沮渠蒙遜來奔以保¶
周為張掖公¶
太延五年九月西征凉士乞伏西秦大夏鎮將嘗但子¶
爽與兄仕國歸欵軍門帝嘉之賜仕國爵五品顯美男¶
爽為六品拜宣威將軍¶
太平眞君元年八月沮渠無諱降尋拜為征西大將軍¶
凉州牧酒泉王¶
<pb:KR3k0013_WYG_163-23b>¶
三年四月凉武昭王孫李寳據燉煌遣使内附十二月¶
遣使授寳使持節侍中都督西垂諸軍事鎮西大將軍¶
開府儀同三司領䕶西戎校尉沙州牧燉煌公仍鎮燉¶
煌四品以下聽承制假授寳隴西狄道人伯父歆為沮¶
渠蒙遜所滅寳徙於姑臧歳餘随舅唐契北奔伊吾臣¶
於蠕蠕其遺民歸附者稍至二千寳傾身禮接甚得其¶
心衆皆樂為用每希報雪屬帝遣將討沮渠無諱於燉¶
煌無諱捐城遁走寳自伊吾南歸燉煌遂修繕城府規¶
<pb:KR3k0013_WYG_163-24a>¶
復先業遣弟懐達奉表歸誠帝嘉其忠欵故有是拜仍¶
以懐達為散騎常侍燉煌太守¶
十一年十一月南伐至鄒山太守鉅平人羊祉與魯郡¶
太守崔耶利及其属縣徐遜愛猛之等俱降賜祉爵鉅¶
平子拜鴈門太守是時合鄉令張忠歸降賜爵新昌男¶
拜新興太守髙育為馮文通建徳令值太武東封率其¶
所部五百餘家歸命軍門帝授以建徳將軍齊郡建徳¶
二郡太守賜爵服如子¶
<pb:KR3k0013_WYG_163-24b>¶
獻文即位初遼東髙崇歸國賜爵陽關男居遼東詔以¶
沮渠牧犍女賜潜為妻封武威公主拜駙馬都尉¶
天安元年九月宋徐州刺史薛安都以彭城内屬宋將¶
張允沈攸之繫安都詔北部尚書尉元為鎮戍大將軍¶
都督諸軍事孔伯恭為副出東道救彭城時宋明帝自¶
立羣情不恊共立前廢帝弟晉安王子勛安都與沈文¶
秀崔道固常珍竒等舉兵應之明帝遣將張永等討安¶
都安都遣使來降請兵救援帝召羣臣議之羣官咸曰¶
<pb:KR3k0013_WYG_163-25a>¶
昔世祖嘗有并儀隆之心(臣欽若等曰世祖太/祖諡儀隆宋文帝名)故親御¶
六軍逺臨江浦今江南阻亂内外離心安都今者求降¶
千載一會機事難遇時不可逢取亂侮亡於是乎在帝¶
納之安都又遣第四子道次為質并與李敷等書絡繹¶
相繼乃遣尉元等率騎一萬赴之拜安都使持節散騎¶
常侍都督徐南北兖州青冀五州豫州之梁郡諸軍事¶
鎮南大將軍徐州刺史賜爵江東公勅安都之子散騎¶
常侍駙馬都尉拔詣彭城勞迎除拔冠軍將軍南豫州¶
<pb:KR3k0013_WYG_163-25b>¶
刺史¶
十一月宋兖州刺史畢衆敬遣使内屬¶
皇興元年閏正月宋青州刺史沈文秀冀州刺史崔道¶
固竝遣使請舉州内屬詔平都將軍長孫陵南平將軍¶
侯窮竒赴援之¶
二年二月鎮東大將軍尉元討徐州羣盜平之宋冠軍¶
將軍東徐州刺史張讜順於元元亦表授冠軍東徐州¶
刺史遣中書侍郎髙閣與讜對為刺史¶
<pb:KR3k0013_WYG_163-26a>¶
是年薛安都與畢衆敬朝于京師見大禮重子姪羣從¶
竝處上客皆封侯至于門生無不收敘焉又為起第宅¶
館宇崇麗資給甚厚安都從祖弟真度初與安都南奔¶
及安都為徐州真度為長史頗有勇幹為其爪牙從安¶
都來降為上客衆敬弟衆愛随兄歸國以勲為第一客¶
賜鉅平侯衆敬子元賔爵須昌侯加平逺將軍是時清¶
河司馬房法夀與弟從并州刺史崇吉及冀州刺史崔¶
道固兖州刺史劉休賔俱至京師以法夀為上客崇吉¶
<pb:KR3k0013_WYG_163-26b>¶
為次客崔劉為下客法夀供給亞於薛安都等以功賜¶
爵莊武侯加平逺將軍給以田宅奴婢¶
孝文㤗和十七年齊尚書左僕射王奐子肅以其父及¶
兄弟俱為齊武所殺乃自建業來奔帝虚襟待之除輔¶
國將軍長史賜爵關陽伯肅固辭伯爵許之¶
十八年十月詔曰比聞緣邉之蠻多有竊掠致有父子¶
乖離室家分絶既虧和氣有傷仁厚朕渾一區宇子育¶
萬姓若茍如此南人豈知朝徳哉可詔荆郢東三州勒¶
<pb:KR3k0013_WYG_163-27a>¶
勅蠻民勿有侵暴¶
十九年二月車駕至鍾離軍士擒齊卒三千帝曰在君¶
為君其民何罪於是免歸是年拜光城蠻酋田益員外¶
散騎常侍都督光城弋陽汝南新蔡宋安五郡諸軍事¶
冠軍將軍南司州刺史光城縣開國伯食蠻邑一千户¶
以益宗十七年自齊歸欵故也¶
二十二年南討既克宛外城命舍人公孫延景宣詔於¶
南陽太守房伯玉曰天無二日土無兩主是以躬總六¶
<pb:KR3k0013_WYG_163-27b>¶
師蕩一四海宛城小戎豈足以懟抗王威深可三思封¶
侯胙土事在俯仰伯玉對曰外臣最荷國恩忝任疆境¶
為臣之道未敢聽命伏惟逰蠻逺渉願不損神又遣謂¶
曰朕親率麾斾逺渉清江此之小戎豈足徘徊王師但¶
戎路所經纎介須殄宜量力三思自求多福且蒙蕭頥¶
殊常之眷曽不懐恩報以塵露蕭鸞妄言入繼道成頥¶
子了無子遺卿不能建忠烈於君親返立節於逆豎卿¶
之罪一又頃年傷我偏師卿之罪二今鑾斾親戎清一¶
<pb:KR3k0013_WYG_163-28a>¶
南服不先面縛待罪麾下卿之罪三卿之此戌多則一¶
年中則百日少則二旬尅殄豈逺宜善思之後悔無及¶
伯玉對曰昔蒙武帝愷悌之恩忝侍左右此之厚遇無¶
忘夙夜但繼主失徳民望有歸主上龍鳯踐極光紹太¶
宗非直副億兆之深望實兼武皇之遺勑是以懃懃懇¶
懇不敢失墜往者北師深入冦擾邉民輙厲將士以救¶
蒼生此乃邉戎常事陛下不得垂責及克宛伯玉面縛¶
而降帝引見伯玉并其參佐二百人特宥之時伯玉從¶
<pb:KR3k0013_WYG_163-28b>¶
祖弟三益南陽内附孝文與語善之曰三益三益殊不¶
惡拜員外散騎侍郎¶
　¶
　¶
　¶
　¶
　¶
　册府元龜卷一百六十三¶
