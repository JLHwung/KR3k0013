# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:35.210336
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百四十三
<pb:KR3k0013_WYG_843-1a>¶
欽定四庫全書¶
　册府元龜卷八百四十三　宋　王欽若等　撰¶
　　總録部¶
　　　知人第二¶
晉劉寔初為宣帝相國㕘軍時鍾㑹鄧艾之伐蜀也有¶
客問寔曰二将其平蜀乎寔曰破蜀必矣而皆不還客¶
問其故笑而不答竟如其言寔之先見多此類也懐帝¶
時為太尉¶
<pb:KR3k0013_WYG_843-1b>¶
趙元儒名為知人為鄴市長石苞少為吏被使到鄴事¶
久未決乃販鐵於鄴市元儒見苞異之因與結交歎苞¶
逺量當至公輔繇是知名¶
許允為吏部郎石苞嘗見允求為小縣允謂苞曰卿是¶
我輩人當相引在朝廷何欲小縣乎苞還歎息不意允¶
之知己乃如此¶
孫登髙尚不仕嵇康從之游登謂康曰子才多識寡難¶
乎免於今之世矣(一云君性烈而/才雋其能免乎)子無求乎康不能用¶
<pb:KR3k0013_WYG_843-2a>¶
果遭非命仍作幽憤詩曰昔慙栁下今愧孫登¶
潘岳為黄門郎熊翹嘗為石崇蒼頭而性亷直有士風¶
岳見而稱異勸崇免之乃還鄉里¶
胡母輔之字彦國為湘州刺史初光逸為門亭長迎新令¶
至京師輔之與荀邃共詣令家望見逸輔之謂邃曰彼¶
似竒才便呼上車與談良久果俊器¶
阮修字宣子梁國張偉志趣不常自隠於屠釣修愛其¶
才美而知其不眞偉後為黄門郎陳留内史果以世事¶
<pb:KR3k0013_WYG_843-2b>¶
受累修為太子洗馬¶
郭奕字大業為野王令羊祜字叔子祜嘗過之奕歎曰¶
羊叔子何必減郭大業少選復往又歎曰羊叔子去人¶
逺矣遂送祜出界數百里坐此免官(一云羊祜舉上計/吏州四辟從事秀)¶
(才五府交命皆不就奕見/之曰此今之顔子者也)奕後為雍州刺史亭長李含¶
有俊才而門寒為豪族所排奕用為别駕含後果有名¶
位時以奕為知人奕遷尚書名重當世朝臣皆出其下¶
時帝委任楊駿奕表駿小器不可任以社稷帝不聽駿¶
<pb:KR3k0013_WYG_843-3a>¶
後果誅¶
鄭袤為儀同三司初年十七在鄉里時濟陰魏諷為相¶
國掾名重當世袤同郡任覽與結交袤以諷姦雄終必¶
為禍勸覽逺之及諷敗論者稱焉¶
張華為司空初陶侃至雒陽數詣華華初以逺人不甚¶
接遇侃每往神無忤色華後與語異之除郎中伏波将¶
軍¶
裴楷字叔則為開府儀同三司有知人之鑒初在河南¶
<pb:KR3k0013_WYG_843-3b>¶
樂廣僑居郭界未知名楷一見而竒之致之於宰府¶
裴頠(魚毁/切)字逸民王接性簡率不修俗操鄉里大族多¶
不能善之惟頠雅知焉頠為左僕射嵇紹為汝陰太守¶
頠深器之每曰使延祖為吏部尚書可使天下無復遺¶
才矣頠後為侍中¶
李憙薦樂安孫璞亦以道徳顯時人稱為知人憙官至¶
特進¶
閻徳東海人也唐彬初受學於徳門徒甚多獨目彬有¶
<pb:KR3k0013_WYG_843-4a>¶
廊廟才後拜使持節前将軍領西戎校尉雍州刺史及¶
彬官成而徳已卒乃為之立碑¶
左乂太原人也魏舒少質樸性好騎射著韋衣入山澤¶
以漁獵為事惟乂謂舒曰卿終當為台輔然未能令妻¶
子免饑寒吾當助卿營之嘗賑其匱乏舒受而不辭果¶
位至儀同三司禄賜如前几杖不朝賜錢百萬¶
山濤字巨源為尚書僕射初王衍總角造濤濤嗟歎良¶
久既去目而送之曰何物老嫗生寧馨兒然誤天下蒼¶
<pb:KR3k0013_WYG_843-4b>¶
生者未必非此人也¶
王戎為司徒衍從兄也初孫秀為瑯琊郡吏求品於鄉¶
議衍将不許戎勸品之及得志朝士有宿怨者皆被誅¶
而戎衍獲免焉¶
范晷為少府鄉人郭舒幼請其母從師嵗餘便歸精識¶
大義晷及舒宗人武陵太守郭景咸稱舒當為後来之¶
秀終成國器¶
盧欽范陽涿人也為尚書僕射初同郡人張華少孤貧¶
<pb:KR3k0013_WYG_843-5a>¶
自牧欽見而器之鄉人劉放亦竒其才以女妻焉¶
嵇紹為侍中初沛國戴晞少有才知與紹從子含相友¶
善時人許以逺至紹以為必不成器晞後為司州主簿¶
以無行被斥州黨稱紹有知人之明又元帝初封瑯琊¶
王幼有令聞及惠皇之際王室多故帝每恭儉退讓以¶
免於禍沈敏有度量不顯灼然之迹故時人未之識焉¶
惟紹異之謂人曰瑯琊王毛骨非常殆非人臣之相也¶
劉公榮濟陰人也有知人之鑒范喬弱冠受業於樂安¶
<pb:KR3k0013_WYG_843-5b>¶
&KR0253;國明公榮見喬深相器重喬父沒足不出邑里供養¶
衡門至於白首元康中除樂安令辭疾不拜喬凡一舉¶
孝亷八薦公府再舉清白又舉寒素一無所就又同郡¶
武陔字元夏父周魏衛尉陔沈敏有器量早獲時譽與¶
二弟紹字叔夏茂字季夏並總角知名雖諸父兄弟及¶
鄊閭宿望莫能決其優劣公榮有知人之鑒嘗造周周¶
見三子焉公榮曰皆國士也元夏最優有輔佐之才陳¶
力就列可為亞公叔夏季夏不減常伯納言也¶
<pb:KR3k0013_WYG_843-6a>¶
江統有才識東海王越為兖州牧以統為别駕委以州¶
事與統書曰昔王子師為豫州未下車辟荀慈明下車¶
辟孔文舉貴州人士有堪應此者不統舉髙平郄鑒為¶
賢良陳留阮修為直言濟北程收為方正時以為知人¶
統累遷至黄門侍郎散騎常侍領國子博士¶
山簡河内人為征南将軍鎮襄陽初蔡充未仕時簡嘗¶
與瑯琊王衍書曰蔡子尼今之正人衍以書示衆曰山¶
子以一字拔人然未易可稱後衍聞充在選官曰山子¶
<pb:KR3k0013_WYG_843-6b>¶
正人之言驗於今矣¶
潘京武陵漢夀人也為泉陵令初同郡人戴若思除沁¶
水令不就遂往武陵省父時京素有理鑒名知人其父¶
遣若思就京與語既而稱若思有公輔之才¶
顧榮字彦先嘗見吴伏波将軍孫秀之曾孫晷為兒童¶
未嘗被呵怒謂其外祖薛兼曰此兒神明清審志氣貞¶
立非常童也榮位至散騎常侍安東軍司¶
周浚字開林為安東将軍有人倫鑒識鄊人史曜素㣲¶
<pb:KR3k0013_WYG_843-7a>¶
賤衆所未知浚獨引之為友遂以妹妻之曜竟有名於¶
世¶
張公陳留髙士也王遵少有風鑒識量清逺年十四張¶
公見而竒之謂其從兄敦曰此兒容貌志氣将相之器¶
也¶
賀循㑹稽山陰人也為奉常雅有知人之鑒拔同郡楊¶
方於卑陋卒成名於世¶
周顗為僕射初顧和幼為王導揚州從事月旦當朝未¶
<pb:KR3k0013_WYG_843-7b>¶
入停車門外顗遇之和方擇蝨夷然不動顗既過顧指¶
和心曰此中何所有和徐應曰此中最是難測地顗入¶
謂導曰卿州吏中有一令僕才導亦以為然¶
王澄為荆州刺史范汪父稚早卒汪少孤貧六嵗過江¶
依外家新野庾氏澄見而竒之曰興范族者必是子也¶
王應王敦兄含子也敦養應為子敦從弟彬為江州刺¶
史舒為荆州刺史敦死含欲投舒應勸含投彬含曰大¶
将軍平素與江州云何(為敦嘗欲/殺彬故也)汝欲歸之應曰此乃¶
<pb:KR3k0013_WYG_843-8a>¶
所以宜往也江州當人强盛時能立同異及人危厄必¶
興愍惻荆州守文豈能意外行事含不從遂共投舒舒¶
果沈含父子於江彬聞應来宻具船以待之既不至深¶
以為憾¶
王導字茂𢎞為丞相初諸葛恢弱冠知名值天下大亂¶
避地江左名亞王導庾亮導嘗謂曰明府當為黑頭公¶
及導拜司空恢在坐導指冠謂曰君當復著此恢後累¶
遷尚書右僕射尚書令加侍中金紫光禄大夫又劉惔¶
<pb:KR3k0013_WYG_843-8b>¶
少清逺有竒操與母任氏寓居京口家貧織芒屩以為¶
養雖蓽門陋巷晏如也人未之識惟導深器之後稍知¶
名論者比之袁羊惔喜還告其母其母聰明婦人也謂¶
之曰此非汝比勿受之又有方之范汪者惔復喜母又¶
不聽及惔年徳轉升論者遂比之荀粲¶
劉惔為丹陽尹嘗薦吳郡張憑憑卒為美士衆以此服¶
其知人又桓溫豪爽有風槩姿貌甚偉面有七星少與¶
惔善惔嘗稱之曰溫眼如紫石稜鬚作蝟毛磔孫仲謀¶
<pb:KR3k0013_WYG_843-9a>¶
晉宣王之流亞也¶
潘淊為洗馬見王敦而目之曰處仲(敦/字)蜂目已露但豺¶
聲未振若不噬人亦當為人噬東海王越以敦為揚州¶
刺史淊説越曰今樹處仲於江外使其肆豪強之心是¶
見賊也越不從元帝以為都督江揚荆湘交廣六州軍¶
事明帝即位敦遂叛¶
庾亮領江州孟嘉少知名亮辟補廬陵從事嘉還都亮¶
引問風俗得失對曰還轉當問吏亮舉麈尾掩口而笑¶
<pb:KR3k0013_WYG_843-9b>¶
謂弟曰孟嘉故是盛徳人轉勸學從事¶
禇裒為豫章太守正旦朝庾亮以裒有器識亮大㑹州¶
府人士孟嘉坐次甚逺裒問亮聞江州有孟嘉其人何¶
在亮曰在坐卿但自覔裒歴觀指嘉謂亮曰此君小異¶
将無是乎亮欣然而笑喜裒得嘉¶
謝安字安石為太傅初褚爽少有令稱安甚重之嘗曰¶
若期生(爽之/小字)不佳吾不復論士矣¶
萬嗣為長沙太守時陶侃為廬江太守張䕫督郵領摐¶
<pb:KR3k0013_WYG_843-10a>¶
陽令有能名遷主簿嗣過廬江見侃虚心敬悦曰君終¶
當有大名命其子與之結友而去䕫察侃為孝亷¶
楊晫為豫章國郎中令晫陶侃州里也為鄉論所歸侃¶
詣之晫曰易稱貞固足以幹事陶士行是也與同乗見¶
中書郎顧榮榮甚竒之吏部郎温雅謂晫曰奈何與小¶
人共載晫曰此人非凡器也¶
黄慶為武庫令尚書樂廣欲㑹荆揚士慶進陶侃於廣¶
人或非之慶曰此子終當逺至復何疑也慶後為吏舉¶
<pb:KR3k0013_WYG_843-10b>¶
侃補武岡令¶
劉𢎞為荆州刺史将之官辟陶侃為南蠻長史遣先向¶
襄陽討賊張昌破之𢎞既至謂侃曰吾昔為羊公㕘軍¶
謂吾其後當居身處今相觀察必繼老夫矣後以軍功¶
封東鄉侯¶
桓&KR0595;字茂倫為西陽太守性通朗早獲盛名有人倫識¶
鑒拔才取士或出於無聞或得之孩抱時人方之許郭¶
初見謝安始四嵗&KR0595;歎曰此兒風神秀徹後當不減王¶
<pb:KR3k0013_WYG_843-11a>¶
東海¶
溫嶠為驃騎将軍鎮武昌初桓溫生未朞而嶠見之曰¶
此兒有竒骨可試使啼及聞其聲曰真英物也&KR0595;以嶠¶
所賞故遂名之曰溫嶠笑曰果爾後将易吾姓也¶
王藴為㑹稽内史時王悦来拜墓藴子恭往省之素相¶
善遂留十餘日方還藴問其故恭曰與阿大語蟬連不¶
得歸藴曰恐阿大非爾之友阿大悦小字也後竟乖初¶
好時以為知人¶
<pb:KR3k0013_WYG_843-11b>¶
庾翼字稚恭為征南将軍少有經綸大略京兆杜乂陳¶
郡殷浩並才名冠世而翼弗之重也語人曰此輩冝束¶
之髙閣候天下太平然後議其任矣見桓溫總角之中¶
便期之以逺畧因言于成帝曰桓温有英雄之才願陛¶
下勿以常人遇之常壻畜之宜委以方召之任必有𢎞¶
濟艱難之勲¶
王濛為司徒左長史初謝安弱冠詣濛清言良久既去¶
濛子修曰向客何如大人濛曰此客亹亹来逼人王導¶
<pb:KR3k0013_WYG_843-12a>¶
亦深器之繇是少有重名¶
郄超為桓温㕘軍事聞謝安以苻堅之侵舉兄子𤣥為¶
将超雖素與𤣥不善聞而歎之曰安違衆舉親明也𤣥¶
必不負舉才也時咸以為不然超曰吾嘗與𤣥共在桓¶
公府見其使才雖履屐間亦得其任所以知之¶
桓温字元子王珣弱冠與陳郡謝𤣥為温掾俱為温所¶
敬重嘗謂之曰謝掾年四十必擁旄杖節王掾當作黑¶
頭公温後為丞相大司馬¶
<pb:KR3k0013_WYG_843-12b>¶
王雅為太子少傅孝武世時帝以㑹稽王道子無社稷¶
器幹慮晏駕之後皇室傾危乃選時望以為藩屛将擢¶
王恭殷仲堪等先以訪雅雅以恭等無當世之才不可¶
大任乃從容曰王恭風神簡貴志氣方嚴既居外戚之¶
重當親賢之寄然其秉性峻隘無所包容執自是之操¶
無守節之志仲堪雖謹于細行以文義著稱亦無𢎞量¶
且幹畧不長若委以連率之重據形勝之地令四海無¶
事足䏻守職若道不當隆必為亂階矣帝以恭等為當¶
<pb:KR3k0013_WYG_843-13a>¶
時秀望謂雅疾其勝已故不從二人皆被升用其後竟¶
敗有識之士稱其知人¶
王胡之為郡太守時南平車武子父育為郡主簿胡之¶
名知人見武子於童幼之中謂武子父曰此兒當大興¶
卿門可使專學¶
王謐見劉裕在布衣衆未之識也惟謐獨竒貴之嘗謂¶
裕曰卿當為一代英雄及裕破桓𤣥謐以本官加侍中¶
領揚州刺史録尚書事¶
<pb:KR3k0013_WYG_843-13b>¶
桓𤣥字敬道為大司馬初京兆覇城人王修南渡見𤣥¶
𤣥知之謂曰君平世吏部郎才又謝景仁以不附㑹司¶
馬元顯年三十方為著作郎𤣥誅元顯見景仁甚知之¶
謂四坐司馬庻人父子云何不敗遂令謝景仁方作著¶
作郎¶
楊珧駿之弟也魏咸熈中劉元海為任子在雒陽晉文¶
帝深待之泰始之後王渾又屡言之於武帝帝召與語¶
大悦之謂王濟曰劉元海容儀機鑒雖繇余日磾無以¶
<pb:KR3k0013_WYG_843-14a>¶
加也濟對曰元海容儀機識實如聖㫖然其文武才幹¶
賢於二子逺矣陛下若任之以東南之事吳㑹不足平¶
也帝稱善珧及孔恂進曰臣觀元海之才當今懼無其¶
比陛下若輕其衆不足以成事若假之威權平吳之後¶
恐其不復北渡也非我族類其心必異任之以本部臣¶
竊為陛下寒心若舉天阻之固以資之無乃不可乎帝¶
黙然後秦涼覆沒帝疇咨将帥上黨李憙曰陛下誠能¶
發匈奴五部之衆假元海一将軍之號鼓行而西可指¶
<pb:KR3k0013_WYG_843-14b>¶
期而定恂曰李公之言未盡殄患之理也憙勃然曰以¶
匈奴之勁悍元海之曉兵奉宣聖威何不盡之有恂曰¶
元海若能平涼州漸樹機能恐涼州方有難耳蛟龍得¶
雲雨非復池中物也帝乃止珧官終太僕¶
董仲道隠者也王彌有才幹博涉書記少游侠京都仲¶
道見而謂之曰君豺聲豹視好亂樂禍若天下騷擾不¶
作士大夫矣彌後事劉元海劉曜為石勒所殺¶
張華仕前燕為安北将軍雅有知人之鑒慕容廆童冠¶
<pb:KR3k0013_WYG_843-15a>¶
時往謁之華甚歎異謂曰君至長必為命世之器扶難¶
濟時者也因以所服簮幘遺廆結殷勤而别¶
張載灌津人也同郡韓嘗少能屬文師事載載竒之曰¶
王佐才也嘗後仕慕容儁為揚烈将軍與李産俱傅東¶
宫從太子暐入朝儁顧謂左右曰此二傅一代偉人未¶
易繼也其見重如此¶
苻宏前秦苻堅之太子也堅以士馬強盛有圗西域之¶
志乃授吕光使持節都督西討諸軍事率将軍姜飛彭¶
<pb:KR3k0013_WYG_843-15b>¶
馬杜進康盛等總兵十萬鐵騎五千以討西域以隴西¶
董方馮翊郭抱武威賈䖍𢎞農楊穎為四府佐将宏執¶
光手曰君器相非常必有大福宜深保愛¶
毛興仕前秦鎮上邽時苻登兄同成為興長史以登為¶
司馬後姚萇作亂遣其弟碩徳率衆伐興相持久之興¶
将死告同成曰與卿累年共擊逆羌事終不尅何憾之¶
深可以後事付卿少弟司馬殄碩徳者必此人也卿可¶
總攝司馬事¶
<pb:KR3k0013_WYG_843-16a>¶
徐統見王猛於鄴都竒之召為功曹遁而不應¶
王猛字景畧為苻堅丞相吕光沈毅凝重寛簡有大量¶
喜怒不形於色時人莫之識也惟猛異之曰此非常人¶
也¶
劉化者道術之士也見李特第三子雄化每謂人曰闗¶
隴之士皆當南移李氏子中惟仲雋有竒表終為人主¶
(仲雋雄/字也)¶
趙廞後蜀人也李庠特第三弟也為威寇将軍封陽泉¶
<pb:KR3k0013_WYG_843-16b>¶
亭侯初至蜀廞深器之與論兵法無不稱善每謂所親¶
曰李𤣥序蓋亦一時之闗張也(𤣥序/庠字)¶
王齊北燕人初馮素弗跋之長弟任侠放蕩不修小節¶
故時人未之竒惟齊異焉曰撥亂才也及為宰輔謙虛¶
恭慎非禮勿動成藻為南宫令馮素弗弱冠自詣慕容¶
熙尚書左丞韓業請婚業怒而距之復求尚書郎髙邵¶
女邵亦弗許時藻豪俊有髙名素弗造焉藻命門者勿¶
納素弗逕入與藻對坐旁若無人談飲連日藻始竒之¶
<pb:KR3k0013_WYG_843-17a>¶
曰吾逺求騏驥不知近在東鄰何識子之晚也當世侠¶
士莫不歸之¶
宋謝景仁為桓𤣥黃門侍郎時髙祖為桓循撫中兵㕘¶
軍嘗詣景仁諮事景仁與語悦之因留髙祖共食未辦¶
而景仁為𤣥所召𤣥性促急俄頃之間騎詔續至髙祖¶
屡求去景仁不許曰主上見待要應有方我欲與客共¶
食豈當不得待竟安坐飽食然後應召髙祖甚感之¶
江敳為建武将軍初劉穆之世居京口少好書傳博覽¶
<pb:KR3k0013_WYG_843-17b>¶
多通為敳所知及敳為将軍以穆之為府主簿¶
謝混字叔源髙祖義旗初建以徐羨之為鎮軍㕘軍尚¶
書庫部郎領軍司馬與混共事混甚知之混官終左僕¶
射¶
蔡堪之見謝宻兄弟謂人曰𢎞㣲貌類中郎而性似文¶
靖(𢎞㣲謝/宻字也)¶
沈慶之為建威将軍元嘉三十年元凶弑立孝武入謝¶
義興太守王僧逹歸孝武孝武命為長史初發潯陽慶¶
<pb:KR3k0013_WYG_843-18a>¶
之謂人曰王僧達必来赴義人問其所以慶之曰虜馬¶
飲江王出赴難見其議論開張執意明決以此言之其¶
至必也僧達果来¶
桓序為輔國将軍劉敬宣父牢之為鎮北将軍敬宣八¶
嵗䘮母晝夜號泣中表異之序鎮蕪湖牢之㕘序軍事¶
四月八日敬宣見衆人灌佛乃下頭上金鏡以為母灌¶
像因悲泣不自勝序歎息謂牢之曰卿此兒既為家之¶
孝子必為國之忠臣¶
<pb:KR3k0013_WYG_843-18b>¶
劉敬宣以劉毅為寧朔㕘軍時人或以雄傑許之敬宣¶
曰非常人之才當别有調度豈得便謂此君為人豪耶¶
然其性外寛而内忌自伐而尚人若一旦遭逢亦當以¶
陵上取禍耳¶
韓伯為豫章太守胡藩少孤居䘮以毁稱伯見謂藩叔¶
尚書少廣曰卿此姪當以義烈成名¶
雷次宗字仲倫豫章南昌人元嘉二十五年徵至京師¶
開館車駕数幸除給事中不就南齊衡陽元王道度太¶
<pb:KR3k0013_WYG_843-19a>¶
子長兄也與太祖俱受學於次宗宣弟問二兒學業次¶
宗答曰其兄外朗其弟内潤皆良璞也¶
張邵拜征虜将軍領寧蠻校尉雍州刺史加都督時王¶
華為侍中䕶軍初華與邵有隙及華㕘要親舊為之危¶
心邵曰子陵(華之/字也)方𢎞至公必不以私讐害正義是任¶
也華實舉之¶
劉栁為尚書僕射沈演之年十一栁見而知之曰此童¶
終為令器¶
<pb:KR3k0013_WYG_843-19b>¶
王韶之為吳興太守郡人王道隆兄道迄涉學善書形¶
貌又美韶之謂人曰有子弟如王道迄無所少¶
荀伯子潁川人卒於東陽太守王惠素不與謝靈運相¶
識嘗得交言靈運辨博辭義鋒起惠時然後言時伯子¶
在座退而告人曰靈運固自蕭散直上王郎有如萬頃¶
波焉¶
劉穆之為丹陽尹謝方明性嚴恪與從兄混俱有重名¶
惟嵗節朝宗而已穆之權重當時朝野輻輳不與穆之¶
<pb:KR3k0013_WYG_843-20a>¶
相識者惟有混方明郄僧施蔡廓四人而已穆之甚以¶
為憾方明廓後往造之大悦白髙祖曰謝方明可謂名¶
家駒直置便自是台鼎人無論復有才用¶
南齊蕭摹之為丹陽尹時髙帝父承之少有大志才力¶
過人摹之及宗人北兗州刺史源之並見知重¶
張緒為㑹稽内史陸慧曉清介正立不雜交逰緒見慧¶
曉童幼便嘉異之稱之曰江東裴樂也¶
張環為吳郡太守郡人顧暠陸閑並少年未知名環並¶
<pb:KR3k0013_WYG_843-20b>¶
引為綱紀後並立名世以為知人¶
虞悰㑹稽餘姚人初見武帝帝始為從官家尚貧薄悰¶
數相分遺每行必呼帝同載帝甚徳之卒於光禄大夫¶
加正員常侍¶
曹武為散騎常侍武雖武士頗有知人鑒梁武及崔惠¶
景之在襄陽於時崔方貴盛武性儉嗇無所餉遺獨謂¶
梁武曰卿必大貴我當不及見今以弱子相托每密送¶
錢物并好馬時帝在戎多乏就武換借未嘗不得遂至¶
<pb:KR3k0013_WYG_843-21a>¶
十七萬及帝即位㤀其惠天監二年帝忽夢如田塍下¶
行兩邉水深無底夢中甚懼忽見曹武来負武帝得過¶
曰卿今為天下主乃爾㤀我顧托之言耶我兒饑寒無¶
依昔所換十萬可還其市宅帝覺即使主書送錢還之¶
使用市宅子世澄世宗並蒙抽擢三二年間迭為大郡¶
明諧之為衛尉領中庻子諧之有識計每朝廷官缺及¶
應遷代密量上所用人皆如言¶
褚淵為録尚書事從弟炫少清簡為從舅王景文所知¶
<pb:KR3k0013_WYG_843-21b>¶
淵謂人曰從弟廣信獨立乃十倍於我也¶
張融吳郡錢塘人與杜栖同郡栖徵士京産之子也融¶
與京産相友每相造言論栖嘗在側融指栖曰昔陳太¶
丘之名元方比之為劣今方古人何貴融後終於司徒¶
左長史¶
殷濔為尚書右丞沈瑀嘗詣濔濔與語及政事甚器之¶
謂曰觀卿才幹當居吾此職¶
蕭惠開征西将軍思話之子也丹陽建康人紀僧真少¶
<pb:KR3k0013_WYG_843-22a>¶
隨思話及惠開皆被賞遇惠開性苛僧真以㣲過見罸¶
既而委任如舊及惠開罷益州還都不得志而僧真事¶
之愈謹惠開臨終歎曰紀僧真方當冨貴我不見也¶
沈寅之為領軍丘靈鞠吳興烏程人也靈鞠少好學善¶
屬文州辟從事寅之寅之曰身昔為州職詣領軍謝晦¶
賓主坐處正如今日卿将来或復此¶
劉藏為尚書左丞徐孝嗣始適藏弟舎孝嗣往詣藏藏¶
退語舎曰徐郎是令僕人三十餘可知矣汝宜善自結¶
<pb:KR3k0013_WYG_843-22b>¶
陸修静與張融同郡融弱冠修静以白鷺羽扇麈尾遺¶
融曰此既異物以奉異人融後為黄門郎太子中庶子¶
王儉為衛軍武帝起家巴陵王南中郎法曹行㕘軍遷¶
儉東閣祭酒儉一見深相器異謂廬江何憲曰此蕭郎¶
三十内當作侍中出此則貴不可言又稱徐勉有宰輔¶
之量¶
王融為中書郎劉孝綽之舅也孝綽幼聰敏七嵗能屬¶
文融深賞異之嘗與同載適親友號曰神童融每言曰¶
<pb:KR3k0013_WYG_843-23a>¶
天下文章若無我當歸阿士阿士孝綽小字也¶
梁劉孝綽父繪齊世掌詔誥孝綽年未志學繪嘗使代¶
草之父黨沈約任昉范雲等聞其名並命駕先造焉昉¶
尤相賞好范雲年長繪十餘嵗其子孝才與孝綽年十¶
四五及雲遇孝綽便申伯季乃命孝才拜之後累遷秘¶
書監¶
紀少瑜早孤幼有志節嘗慕王安期之為人年十三能¶
屬文初為京華樂王僧孺見而賞之曰此子才藻新拔¶
<pb:KR3k0013_WYG_843-23b>¶
方有髙名後為武陵王記室㕘軍¶
吕道惠餘杭人范述曾幼好學從道惠受五經略通章¶
句道惠學徒嘗有百數獨稱述曾曰此子必為王者師¶
齊文惠太子竟陵文宣王幼時髙帝引述曽為之師友¶
蔡樽為侍中武帝嘗問曰卿門舊尚有堪事者多少樽¶
曰臣門客沈約范岫久已被升擢此外無人約時為太¶
子少傅岫為右将軍¶
張永顧協之外從祖也協字正禮吳郡吴人幼孤隨母¶
<pb:KR3k0013_WYG_843-24a>¶
養於永永嘗攜内外甥姪逰虎丘山協年數嵗永撫之¶
曰兒何戲協對曰正欲枕石潄流永歎息曰顧氏興於¶
此子後為散騎常侍鴻臚卿¶
顧歡朱异外祖也异年數嵗歡撫之謂异祖昭之曰此¶
兒非常器當成卿門戸後為中領軍贈侍中尚書右僕¶
射¶
梁仲徳張緬外祖也緬字元長車騎将軍𢎞䇿子也年¶
數嵗仲徳異之嘗曰此兒非常器非止為張氏寳方為¶
<pb:KR3k0013_WYG_843-24b>¶
海内令名也仕至侍中¶
裴子野河東人為鴻臚卿張纉為太尉諮議㕘軍尚書¶
吏部俄為長史兼侍中時人以為早達子野曰張吏部¶
有喉脣之任已憾其晚矣¶
阮孝緒謝藺舅也藺晉太傅安八世孫孝緒以其有至¶
性謂之曾子稍授以經史過目便能諷誦孝緒每曰吾¶
家元陽也藺後遷散騎常侍¶
張岱陸倕外祖也倕少勤學為岱所異岱嘗謂諸子曰¶
<pb:KR3k0013_WYG_843-25a>¶
此兒汝家之元陽也終於太常卿¶
陸閑字遐業有風槩與人交不苟合少為同郡張緒所¶
知仕至揚州别駕¶
袁炤范雲之親人也雲字彦龍嘗就炤學晝夜不怠炤¶
撫其背曰卿精神秀朗而勤於學卿相才也雲後為尚¶
書右僕射¶
袁粲為衛将軍謝朏為粲長史粲性簡峻罕通賓客時¶
人方之李膺朏謁既退粲曰謝令不死朏莊之子也¶
<pb:KR3k0013_WYG_843-25b>¶
韋叡以齊末多故不欲遠鄉里求為上庸太守加建威¶
将軍俄而太尉陳顯達䕶軍将軍崔慧景頻迫京師民¶
心惶駭未有所定西土人謀之於叡叡曰陳雖舊将非¶
命世才崔頗更事懦而不武其取赤族也宜哉天下真¶
人殆興於吾州矣乃遣其二子自結於髙祖¶
沈約為左衛将軍張率為太子舎人與同郡陸倕幼相¶
友狎嘗同載詣約適值任昉在焉約乃謂昉曰此二子¶
後進才秀皆南金也卿可與定交繇此與昉友善¶
<pb:KR3k0013_WYG_843-26a>¶
袁顗為雍州刺史傅昭幼孤為外祖所養十嵗於朱雀¶
航賣歴日顗嘗来昭所昭讀書自若神色不改顗歎曰¶
此兒神情不凡必成佳器昭後為散騎常侍金紫光祿¶
大夫¶
謝朓文章盛於一時到洽清警有學行朓見洽深相賞¶
好日引與談論每謂洽曰君非直名人亦乃兼資文武¶
朓後為吏部洽去職朓欲薦之洽覩世亂深相拒絶¶
任昉樂安人時到洽除晉安王國左常侍不就遂築室¶
<pb:KR3k0013_WYG_843-26b>¶
巖阿幽居者積嵗昉有知人鑒與洽兄沼溉並㳺嘗訪¶
洽於田舎見之歎曰此子日下無雙遂申拜親之禮又¶
伏珽有才思好屬文為五言詩善效謝康樂體昉深相¶
歎異嘗曰此子日下無雙¶
何㸃字子晳徵侍中不就杜栖有學業能清言㸃見栖¶
歎曰卿風韻如此雖獲嘉譽不永年矣栖果早卒又知¶
丘遲於幼童稱江淹於寒素悉如其言¶
徐勉為中兵郎領軍長史瑯琊王元長才名甚盛嘗欲¶
<pb:KR3k0013_WYG_843-27a>¶
與勉相識每託人召之勉謂人曰王郎名髙望促難可¶
輕敝衣裙俄而元長及禍時人莫不服其識鑒後勉為¶
僕射時蔡大寶濟陽考陽人少孤而篤學不倦善屬文¶
初以明經對䇿第一解褐武陵王國左常侍嘗以書干¶
勉大為勉所賞異乃令與其子㳺處所有墳籍盡以給¶
之遂博覽羣書學無不綜¶
諸葛璩瑯琊人臧盾幼從璩受五經通章句璩學徒常¶
有数十百人盾處其間無所狎比璩異之歎曰此生重¶
<pb:KR3k0013_WYG_843-27b>¶
器王佐才也盾後為領軍将軍¶
明僧紹徵士也劉杳字仲深年數嵗僧紹見之撫而言¶
曰此兒實千里之駒杳後遷尚書左丞¶
趙伯符孫謙親人也謙字長遜東筦莒人也少為伯符¶
所知謙年十七伯符為豫州刺史引為左軍以幹稱¶
周顒汝南人何𦙍縱情誕節時人未知之也惟劉瓛顒¶
深器異之後累遷左丞尚書領驍騎中書令拜表辭職¶
居若耶山髙祖踐祚詔為特進右光禄大夫不拜¶
<pb:KR3k0013_WYG_843-28a>¶
蔡大寳有重名於江左栁莊初為太府卿少有遠量博¶
覽墳籍兼善辭令大寳時為岳陽王蕭詧諮議見莊便¶
歎曰襄陽水鏡復在於兹矣大寳遂以女妻之¶
王僧辨為申隨都督司馬申為鎮西外兵記室㕘軍及¶
侯景寇郢州僧辨據巴陵每進籌䇿皆見行用僧辨歎¶
曰此生腰鞬汗馬或非所長若使撫衆守城必有竒績¶
陳孔奐為中書令虞世基幼沈静喜慍不形於色博學¶
有髙才兼善草𨽻奐見而歎曰南金之貴屬在斯人及¶
<pb:KR3k0013_WYG_843-28b>¶
煬帝即位㕘掌朝政¶
蕭暎為吳興太守梁大同初嘗目髙祖謂僚佐曰此人¶
方将逺大¶
鄧顯沛國人也孔奐㑹稽山陰人也奐數嵗而孤為叔¶
父䖍孫所養好學善屬文經史百家莫不通涉顯時稱¶
學府每共奐討論深相歎服乃執奐手曰昔伯喈墳索¶
悉與仲宣吾當希彼蔡君足下無愧王氏所保書籍尋¶
以相付卒為散騎常侍金紫光禄大夫領前軍将軍¶
<pb:KR3k0013_WYG_843-29a>¶
蕭勵江總之舅也總七嵗而孤依於外氏幼聰敏有志¶
性勵名重當時特所鍾愛嘗謂總曰爾行殊異神采英¶
拔後之知名當出吾右後為尚書令給鼓吹一部¶
王筠為尚書謝貞從舅也貞年七嵗母王氏授論語孝¶
經讀訖便誦八嵗嘗為春日閒居五言詩筠竒其有佳¶
致謂所親曰此兒方可大成至如風定花猶落乃追步¶
謝惠連矣繇是名輩知之遷南平王友掌記室事加招¶
逺将軍¶
<pb:KR3k0013_WYG_843-29b>¶
張纉為吏部尚書杜之偉補邵陵王田曹㕘軍之偉年¶
位甚卑特以彊識俊才頗有名當世纉深知之以為廊¶
廟器也¶
徐陵為少傅聞虞世基名召之世基不往後因公㑹陵¶
一見而竒之顧謂朝士曰當今潘陸也因以弟女妻焉¶
後魏劉庫仁初見道武嶷然不羣嘗謂其子曰有圗天¶
下之志興復洪業光揚祖宗者必此主也¶
劉羅辰代人宣穆皇后之兄也父春為北部大人帥部¶
<pb:KR3k0013_WYG_843-30a>¶
落歸國羅辰有智謀謂春曰從兄顯忍人也願早圖之¶
春不以為意後顯果殺春而代立¶
王猛北海人為苻堅相薛强字威明幼有大志懐軍國¶
籌畧與猛同志友善及桓温入闗中猛以巾褐謁之温¶
曰江東無卿比也秦國定多竒士如生輩尚有㡬人吾¶
欲與之俱南猛曰公求可與撥亂濟時者友人薛威明¶
其人也温曰聞之久矣方致朝命强聞之自南山来謁¶
與猛皆署軍祭酒强察温有大志而無成功乃勸猛止¶
<pb:KR3k0013_WYG_843-30b>¶
俄而温敗及苻堅立猛見委任其平陽公融為書将以¶
車馬聘强猛以為不可屈乃止¶
崔光為司徒元子孝字季業早有令譽年八嵗光見而¶
異之曰後生領袖必此人也又濟南王彧臨淮王之孫¶
也彧字文若少有才學當時甚美光見而謂之曰黒頭¶
三公當此人也又元顯和少有節操歴司徒記室㕘軍¶
光每見之曰元㕘軍風流清秀容止閑雅乃宰相之器¶
又趙彦深年十嵗曾候光光謂賓客古人觀眸子以知¶
<pb:KR3k0013_WYG_843-31a>¶
人此人當必逺至¶
㳺肇為侍中臨淮王昌弟孚少有令譽肇及并州刺史¶
髙聰司徒崔光等見孚咸曰此子當進退人物憾吾徒¶
衰暮不及見耳¶
李孝伯為尚書宋孝武鎮彭城魏使孝伯至帝遣長史¶
張暢與語而帝改服觀之孝伯目帝不輟及出謂人曰¶
張侯側有人風骨視瞻非常士也¶
郝軒太原人世名知人崔𤣥伯為著作佐郎苻丕牧冀¶
<pb:KR3k0013_WYG_843-31b>¶
州為征東功曹軒稱𤣥伯有王佐之才近代所未有也¶
李彪為御史中尉以李煥有幹用少與酈道元俱為彪¶
所知¶
崔浩為司徒薛拔沈毅有器識年始弱冠浩見而竒之¶
張讜為平夀侯李訢為相州刺史以罪免配為厮役讜¶
見與語竒之謂人曰此佳士也終不久屈未㡬而復為¶
太倉尚書攝南部事¶
崔𤣥伯清河人卒贈司空初髙允少孤夙成有竒度𤣥¶
<pb:KR3k0013_WYG_843-32a>¶
伯見而異之歎曰髙子黄中内潤文明外炤必一代偉¶
器但吾恐不見耳¶
崔挺為北海王司馬初崔光之在貧賤也挺贍遺衣食¶
嘗親敬焉又識邢巒宋弁於童稚之中並謂終當逺至¶
世稱其知人後光位至司徒侍中¶
李沖為尚書宋弁才學雋贍少有美名髙祖初曾至京¶
師見沖因言論移日沖竦然異之退而言曰此人一日¶
千里王佐才也又崔亮年十嵗嘗依季父幼孫家貧傭¶
<pb:KR3k0013_WYG_843-32b>¶
書自業時沖當朝任事亮從兄光往依之言亮於沖沖¶
迎為館客沖謂其兄子彦曰大崔生寛和篤雅汝宜友¶
之小崔生峭整清徹汝宜敬之二人終将逺至¶
李崇為尚書令宋維字伯緒諂事元乂為時所忿崇與¶
尚書左僕射郭祚右僕射游肇每云伯緒凶疎終敗宋¶
氏幸得殺身耳論者以為有徴後除營州刺史仍以本¶
将軍靈太后反政以乂黨除名遂還鄉里尋追其前誣¶
告清河王事於鄴賜死¶
<pb:KR3k0013_WYG_843-33a>¶
清河王懌為太傅劉懋性沈雅厚重懌愛其風雅嘗目¶
送之曰劉生堂堂縉紳領袖若天假之年必為魏朝宰¶
輔¶
任城王澄為吏部尚書裴夙為主客郎時澄有知人鑒¶
每歎美夙以逺大許之¶
李苗為員外散騎常侍太保城陽王徽司徒臨淮王彧¶
重之二王頗或不睦苗諌之及徽寵勢隆極猜忌彌甚¶
苗謂人曰城陽蜂目先見豺聲今轉彰矣¶
<pb:KR3k0013_WYG_843-33b>¶
崔衡嘗舉李元愷程駿等終為名器世以是稱之¶
髙允為中書監祖瑩年十二為中書學生尤好屬文允¶
每曰此子才器非諸生所及終當逺至後為中書侍郎¶
李神雋為吏部尚書崔彦穆幼明悟神采卓然神雋有¶
知人之鑒見而歎曰王佐才也後位至侍中¶
崔亮為吏部侍郎邢邵字子才少時有避遂稱子才焉¶
年五嵗亮見而竒之曰此子後當大成位望通顯¶
常景河内人為儀同三司車騎将軍蘇亮字景順武功¶
<pb:KR3k0013_WYG_843-34a>¶
人少通敏博學好屬文善章奏初舉秀才至雒陽遇景¶
景深器之退而謂人曰秦中才學可以抗山東将此人¶
乎又温子昇博覽百家文章清婉為廣陽王深賤客在¶
馬坊教諸奴子書作侯山祠堂碑文常景見而善之故¶
詣深謝之景曰頃見温生深怪問之景曰温生是大才¶
士深繇是稍知之¶
北齊段長遼西人神武素家貧及聘武明皇后始有馬¶
得給鎮将長嘗竒神武貌謂曰君有康濟才終不徒然¶
<pb:KR3k0013_WYG_843-34b>¶
便以子孫為托及貴追贈長司空擢其子寧而用之¶
蔡雋廣寧石門人髙爽有膽畧髙祖㣲時深相親附與¶
遼西段長太原龎蒼鷹俱有先知之鑒¶
甄琛為定州長史同郡杜弼幼聰敏琛簡試諸生見而¶
䇿問義解閑明應答如響大為琛所歎異其子寛與弼¶
為友州牧任城王澄聞而召問深相嗟賞許以王佐之¶
才澄琛還雒稱之於朝丞相髙陽王等多相召命¶
彭樂以斛律光初為侯景部下樂謂髙敖曹曰斛律家¶
<pb:KR3k0013_WYG_843-35a>¶
小兒不可三度将行後奪人名後至大将軍加太傅¶
邢邵河間人李繪儀貌端偉神情朗雋邵繪舅也與繪¶
清言歎其髙逺每稱曰若披雲霧如對珠玉宅相之寄¶
良在此生後位至特進太常卿¶
任城王湝以李徳林器量沈深時人未能測惟湝及趙¶
彦深魏収陸卭大相欽重延譽之言無所不及後位至¶
内史令¶
元嶷為刺史郎基任瀛州騎兵時陳康元為司馬畢義¶
<pb:KR3k0013_WYG_843-35b>¶
雲為屬與基竝有聲譽元嶷目曰三賢俱有當世才後¶
来皆當逺至惟郎騎兵任真過甚恐不足自達陳畢後¶
並貴顯而基位止郡守¶
邢子良與王晞逰處晞小名沙彌幼而孝謹淹雅有器¶
度好學不倦美容儀有風則隨母兄東適海隅邢子良¶
愛其清悟與其在雒兩兄書曰賢弟彌郎意識深逺曠¶
達不羣簡於造次言必詣理吟詠性情必臻麗絶恐足¶
下方難為兄不暇慮其不進也¶
<pb:KR3k0013_WYG_843-36a>¶
崔昂謂盧潛及弟士邃云此昆季足為後生之俊但憾¶
其俱不讀書耳¶
劉仁之為彭城王韶定州長史孟業家本寒㣲為州小¶
吏性亷謹韶拜定州除典籖仁之謂業曰我處其外君¶
居其内同心戮力庶有濟乎未幾仁之徵入為中書令¶
臨路啓韶云殿下左右可信任者惟有孟業願專任之¶
餘人不可信也又與業别執手曰今我出都君便失援¶
恐君在後不自保全惟正與直願君自勉¶
<pb:KR3k0013_WYG_843-36b>¶
徐遵明為國子博士楊慶字伯悦美姿儀性辨慧年十¶
六遵明見而異之¶
楊遵彦為尚書右僕射見奉朝請薛道衡嗟賞吏部尚¶
書隴西辛術與語歎曰鄭公業不亡矣河東裴讞之曰¶
自鼎遷河𦍤吾謂闗西孔子罕值其人今復遇薛君矣¶
後周齊王憲嘗遇栁謇之於途異而與語大竒之謇時¶
為童兒因奏入國子以明經擢第拜宗師中士¶
謝舉為僕射栁霞為邵陵王府功曹頗協時論舉引霞¶
<pb:KR3k0013_WYG_843-37a>¶
與語甚嘉之顧謂人曰江漢英靈見於此矣¶
李賢幼有志節不妄舉動嘗出逰遇老人鬚眉皓白謂¶
之曰我年八十觀士多矣未有如卿者必為台牧賢其¶
勉之賢後至洮州總管¶
裴侠為郢州刺史梁竟陵守孫暠鄼城守張建並以郡¶
来附侠見之宻謂人曰暠目動言肆輕於去就者也建¶
神情審定當無異心乃馳唘其状文帝曰裴侠有鑒深¶
得之矣遣大都督苻貴鎮竟陵而鄼城竟不遣監統及¶
<pb:KR3k0013_WYG_843-37b>¶
栁仲禮軍至暠迺以郢叛卒如侠言¶
于翼為司㑹中大夫文帝以翼有人倫之鑒皇太子及¶
諸王等相傅以下並委翼選置其所擢用皆民譽也時¶
論僉謂得人¶
隋劉臻為左僕射初楊汪問禮於沈重受漢書於臻二¶
人推許之曰吾弗如也繇是知名汪仕至吏部尚書¶
牛𢎞為吏部尚書所有進用皆稱職吏部侍郎髙孝基¶
鑒賞機悟清慎絶倫然爽俊有餘迄似輕薄文帝多以¶
<pb:KR3k0013_WYG_843-38a>¶
此疑之惟𢎞深識其才推心委任隋之選舉於斯為最時¶
論彌服𢎞識度之逺又見李靖為殿内直長重之曰李¶
生王佐才也¶
顧言河東人也博學有才罕所推仰與虞世基相見歎¶
曰海内當共推此一人非吾儕所及也世基後至金紫¶
光禄大夫¶
髙構字孝基為吏部侍郎見杜如晦少聰悟美風調精¶
彩絶人深器重之每謂人曰此子有應變之材棟梁之¶
<pb:KR3k0013_WYG_843-38b>¶
用又房𤣥齡年十八射䇿甲科授羽騎尉校讐秘書省¶
孝基見𤣥齡嗟悒不已謂河東裴矩曰僕閲人多矣未¶
見此賢必成偉器但憾不覩其縱壑凌霄耳¶
劉炫為太學博士定州義豐人張行成少師事炫勤學¶
不倦炫謂門人曰張子體局方正廊廟材也¶
張弼大業末為賊帥李大亮隴西狄道人也好讀書有¶
文武才幹為賊所獲同輩百餘人皆就死弼見而異之¶
獨識與語遂定交於幕下¶
<pb:KR3k0013_WYG_843-39a>¶
盧思道為散騎侍郎封倫舅也封倫少時思道每言曰¶
此子智識過人必能致位卿相¶
薛道衡為司諌大夫溫彦博之父友也彦博幼聰悟有¶
口辯渉獵書記初道衡及李綱嘗見彦博兄弟三人咸¶
歎異曰皆有卿相才也¶
唐劉曇輝孔穎達邑人也穎達年八嵗日讀千言未嘗¶
嬉戲曇輝有知人之鑒深竒之穎達後仕為國子祭酒¶
岑文本為中書侍郎馬周為中書舎人周有機辯善敷¶
<pb:KR3k0013_WYG_843-39b>¶
奏文本謂所親曰吾見馬周論事多矣援引事類商確¶
古今舉要刪蕪㑹文切理竒鋒間出髙論横飛聽之靡¶
靡令人&KR0111;倦昔之蘇張終賈徒聞斯語今見其人然鳶¶
肩火色騰上必速恐不能久耳¶
李勣隋末事李宻初得黎陽倉就食者數十萬人魏徵¶
髙季輔杜正倫郭恪皆客逰其所一見於衆人之中即¶
加禮敬引之内卧談謔㤀倦及平武牢獲偽鄭州長史¶
戴胄知其所行能尋即釋放更加推薦咸至顯達當時¶
<pb:KR3k0013_WYG_843-40a>¶
稱其有知人之鑒勣後位至司空¶
李文博有知人之鑒張河幼而警悟文博見而竒之與¶
共結友河後為相州都督范陽郡公¶
盧承業為揚州長史婁師徳弱冠進士擢第授江都尉¶
承業竒其才嘗謂之曰吾子台輔之器當以子孫相託¶
豈可以官屬常禮行也師徳後為相¶
朱敬則為正諫大夫同鳯閣鸞䑓平章事雅有知人之¶
鑒凡在品論者後皆如其言及知政事以用人為先桂¶
<pb:KR3k0013_WYG_843-40b>¶
州蠻叛薦裴懐左鳳閣舎人缺薦魏知古右史缺薦張¶
思敬則天以為知人¶
裴行儉為吏部侍郎時賞拔蘇味道王劇謂曰二公後¶
當相次掌知鈞衡之任時李敬𤣥盛稱王勃楊烱盧炤¶
隣駱賓王等以示行儉行儉曰士之致逺先器識而後¶
文藝也勃等雖有才名而浮躁炫露豈享爵禄者哉楊¶
稍似沈静應至令長餘並鮮能令終其後皆如其言¶
李義琛為雍州長史蘇珦為鄠縣尉義琛謂曰鄠縣本¶
<pb:KR3k0013_WYG_843-41a>¶
多訴公近日遂絶訪聞其繇明公為其疎理因顧指㕔¶
事曰此即明公座也但憾遲暮所見耳珦後至吏部尚¶
書¶
桓彦範為雒州刺史蕭嵩調雒州㕘軍彦範見之雅重¶
待以殊禮¶
姚崇為紫㣲令蕭嵩為中書舎人與崔琳王丘齊幹同¶
列咸未之異而崇許其致逺眷之特深¶
獨孤信為雒州總管孫思邈弱冠善談莊老及百家之¶
<pb:KR3k0013_WYG_843-41b>¶
説兼好釋典信見而歎之曰此聖童也但憾其器大識¶
小難為用也¶
吳競仕至相州長史初張鎬風儀魁㟁廓落有大志涉¶
獵經史好談王霸大畧少時師事競競甚重之¶
李華栖筠之族子也栖筠趙郡賛皇人幼孤貧而器度¶
雄逺體貌瓌傑博覽墳籍無所不通屬文勁迅然本於¶
理道教化性嚴重寡言造次不妄交接故當時髙名之¶
士皆敬慕之華有知人之鑒每稱其王佐才初自負器¶
<pb:KR3k0013_WYG_843-42a>¶
業恥從賓貢隠居於郡共城山下華固勉其應舉一試¶
登進士第¶
程楚賓者吕諲鄉人也諲蒲州河東人少修整勵志於¶
學早孤家貧不能自賑楚賓家富於財遂娶其女楚賓¶
與子震重其才給其所欲至天寶初舉進士調寧陵尉¶
杜鴻漸為宰相杜黄裳升進士宏辭科鴻漸深器重之¶
黄裳後亦為相¶
于邵為禮部侍郎雅知人初山南東道樊澤嘗舉賢良¶
<pb:KR3k0013_WYG_843-42b>¶
方正至京師一見之謂人曰将相之材也五年澤為節¶
将又北部郎中崔元幹年近五十始舉進士邵異其文¶
學擢首甲科且曰不十年當掌誥命竟如邵言¶
裴儆為金吾將軍時邵説遷吏部侍郎以才幹稱談者¶
或以宰相許之儆語諌議大夫栁載曰以鄙夫所度説¶
得禍不久矣且説與史思明父子定君臣之分居劇官¶
掌兵柄亡軀犯順前後百戰於賊庭掠名家子女以為¶
婢僕者數十人剽盜寳貨不知紀極力屈然後降朝廷¶
<pb:KR3k0013_WYG_843-43a>¶
宥以不死獲齒班序曾無厚顔而又遑遑求財崇飾第¶
宅附託貴倖以求大用不知愧懼而有徳色其可久乎¶
説竟卒於歸州刺史¶
梁肅為翰林學士初崔羣年未冠舉進士陸贄知貢舉¶
訪於梁肅議其登第有才行者肅曰崔羣雖少年他日¶
必至公輔果如其言¶
韋夏卿為東都留守留心辟士務得才彦其後位至卿¶
相¶
<pb:KR3k0013_WYG_843-43b>¶
髙郢為僕射張仲方之父友也初仲方為兒童時郢見¶
而竒之曰此子非常必為國器吾獲髙位必振發之後¶
郢為御史大夫首請仲方為御史¶
後唐盧質為張承業管記承業辟馮道為本院巡官承¶
業重其文章履行甚見待遇時有周𤣥豹者善人倫鑒¶
與道不洽謂承業曰馮生無前程公不可過用質聞之¶
曰我曾見杜黄裳司空寫真圖道之状貌酷類焉将来¶
必副大用𤣥豹之言不足信也承業尋薦為霸府從事¶
<pb:KR3k0013_WYG_843-44a>¶
趙徳均明宗鄉人也髙行周事明宗嘗與清泰主分率¶
牙兵明宗所征無不拱從徳均謂明宗曰行周心好謹¶
厚必享貴位¶
陳紹光驍将也鄭仁誨幼事紹光紹光恃勇使酒嘗乗¶
醉抽佩劍将剸刃於仁誨左右無不奔避惟仁誨端立¶
以俟畧無懼色紹光因擲劍於地謂仁誨曰汝有此器¶
度必當享人間冨貴及紹光典郡仁誨累為右職¶
晉盧岳明厯象善知人唐末嘗謂李周曰子竒表方頥¶
<pb:KR3k0013_WYG_843-44b>¶
隆凖眉目疎朗身長七尺乃将相之材也河東李氏将¶
有天下子宜事之以求冨貴周辭以母老而歸既而梁¶
將葛從周拔邢雒唐武皇麾兵南下築壘於青山口周¶
向背莫決因思岳言乃拔青山寨将張沔落武皇賞之¶
補萬黄領軍使¶
司空圖為兵部侍郎姚顗少惷敦厚靡事容貌任其自¶
然流輩未之重惟圖深器之以女妻焉¶
　册府元龜卷八百四十三¶
