# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.282657
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百三十二
<pb:KR3k0013_WYG_332-1a>¶
欽定四庫全書¶
　册府元龜卷三百三十二　宋　王欽若等　撰¶
　　宰輔部¶
　　　罷免¶
書曰三載考績三考黜陟幽明所以因成功而見善惡¶
繇實効而為用舎也矧秉國之鈞代天而治股肱元后¶
衡石天下得其人則百工允釐非其賢則彞倫攸斁以¶
至公而陞以至公而黜斯所謂直道而行也若夫韋賢¶
<pb:KR3k0013_WYG_332-1b>¶
告老賜安車而就第李通辭疾以特進而奉朝請斯乃進¶
退以禮君臣俱得至若無所發明號為煩碎賜策以罷¶
理亦宜之其徇私忘公忌賢作威逃戮而退幸亦多矣¶
乃有見嫉姦邪遭罹䜛毀志雖中屈道亦無辱雖復幅¶
巾歸田柴車即路斯以見伯玉卷而懐之子文三已無¶
慍之志焉¶
秦吕不韋為相國始皇九年坐嫪毐免相¶
漢髙后七年九月左丞相審食其免(臣欽若等曰按史/無事跡者其後並)¶
<pb:KR3k0013_WYG_332-2a>¶
(同/)¶
文帝元年八月右丞相絳侯周勃謝請歸嵗餘復為相¶
十餘月¶
三年十一月詔曰前日吾詔列侯就國或頗未能行丞¶
相朕所重率列侯之國迺免相就國¶
後二年八月丞相張蒼免蒼為丞相十餘年魯人公孫¶
臣上書言漢土徳其符黄龍見當改正朔易服色事下¶
蒼蒼以為非是罷之其後黄龍見成紀帝召公孫臣為¶
<pb:KR3k0013_WYG_332-2b>¶
博士草立土徳時歴制度(草創/始也)更元年蒼由此自絀謝¶
病稱老蒼任人為中候(任保任也中候官/名有所保舉也)大為姦利帝¶
以為讓(用此事/責蒼)蒼遂病免¶
景帝七年六月丞相陶青免(臣欽若等曰按史無/事迹者故但書免)¶
中三年九月丞相周亞夫免亞夫為丞相四年帝甚重¶
之帝廢栗太子亞夫固争之不得帝繇此疏之而梁孝¶
王每朝嘗與太后言亞夫之短太后言皇后兄王信可¶
侯帝請得與丞相計之亞夫曰高帝約非有功不得侯¶
<pb:KR3k0013_WYG_332-3a>¶
王信雖后兄無功侯之非約也帝黙然而沮其後匈奴¶
王徐盧等五人降漢帝欲侯之亞夫曰彼背其主降陛¶
下陛下侯之則何以責人臣不守節者景帝曰丞相議¶
不可用廼悉封徐盧等為列侯亞夫因謝病免相¶
武帝建元元年六月丞相衛綰免綰景帝以敦厚可相¶
少主尊寵之賞賜甚多為丞相三嵗武帝卽位以景帝¶
病時諸官囚多坐不辜者而綰不任職(天子不親政則/丞相當理之而)¶
(綰不申/其寃)免之¶
<pb:KR3k0013_WYG_332-3b>¶
二年十月丞相竇嬰免嬰太后從兄子元年代衛綰為¶
丞相太后好黄老而嬰與太尉田蚡御史大夫趙綰等¶
務隆儒術貶道家言是以竇太后滋不說(滋益也說/讀曰悅)綰¶
請毋奏事東宫太后怒曰此欲復為新垣平耶廼罷逐¶
綰而免嬰¶
五年御史大夫嚴青翟坐太后䘮不辦免¶
六年六月丞相許昌免¶
元光四年御史大夫韓安國免初安國為御史大夫三¶
<pb:KR3k0013_WYG_332-4a>¶
月丞相田蚡薨行丞相事引堕車蹇(為天子導引/而堕車跛蹇)帝欲¶
用安國為丞相使使視蹇甚廼更以平棘侯薛澤為丞¶
相安國病免¶
元朔三年御史大夫張歐以老病免食上大夫祿¶
五年十一月丞相薛澤免¶
宣帝地節三年正月丞相韋賢免賢本始三年代蔡義¶
為丞相時七十餘至是以老病乞骸骨賜黄金百斤罷¶
歸加賜第一區丞相致仕自賢始¶
<pb:KR3k0013_WYG_332-4b>¶
丼露元年御史大夫杜延年免延年御史大夫周之子¶
五鳳三年自西河太守徴為御史大夫居父官府不敢¶
當舊位坐卧皆易其處視事三嵗以老病乞骸骨天子¶
優之使光祿大夫持節賜黄金百斤酒米致醫藥延年¶
遂稱病篤賜安車駟馬罷就第¶
元帝永光元年十一月以嵗惡民流丞相于定國御史¶
大夫薛廣徳俱乞骸骨賜安車駟馬黄金六十斤罷就¶
第定國宣帝丼露三年為丞相帝即位關東連年被災¶
<pb:KR3k0013_WYG_332-5a>¶
民流入関言事者歸咎於大臣帝數以朝日引見丞相¶
御史入受詔條責以職事定國上書謝罪是嵗春霜夏¶
寒日青無光帝復以詔條責之定國惶恐自劾歸侯印¶
乞骸骨帝報曰萬方有罪罪在朕躬君雖任職何必顓¶
焉其勉察郡國守相郡牧非其人者毋令賊民永執綱紀¶
務悉聰明強食愼疾定國稱篤辭廼與廣徳俱罷就第¶
成帝建始三年御史大夫張譚坐選舉不實免¶
三年十二月丞相匡衡免衡元帝建昭三年為丞相時¶
<pb:KR3k0013_WYG_332-5b>¶
中書令石顯用事衡畏顯不敢失其意及帝卽位廼與¶
御史大夫張譚共奏顯追條其舊惡并及黨與於是司¶
𨽻校尉王尊劾奏衡譚居大臣位知顯等專權勢不以¶
時白奏行罰而阿諛曲從附下罔上無大臣輔政之義¶
罪至不道有詔勿劾衡慙懼上疏謝罪因稱病乞骸骨¶
帝以新卽位褒優大臣然羣下多是王尊者衡嘿嘿不¶
自安毎有水旱風雨不時連乞骸骨不許乆之衡子昌¶
為越騎校尉醉殺人繫詔獄越騎官屬與昌弟旦謀簒¶
<pb:KR3k0013_WYG_332-6a>¶
昌事發覺衡免冠徒跣待罪天子使謁者詔衡冠履而¶
有司奏衡專地盗土衡竟坐免(猶封樂安侯侵地四百/頃事具宰輔貪墨門)¶
河平四年四月丞相王商免商父武以宣帝舅封樂昌¶
侯商嗣爵建始四年為丞相帝元舅大司馬大將軍王¶
鳳顓權行多驕僣商論議不能平㑹日有蝕之大中大¶
夫蜀郡張匡上書言商作威作福從外制中取必於上¶
(言意欲所/行必果之)於是左將軍史丹等奏請詔謁者召商詣若¶
盧詔獄(若盧獄名屬少/府黄門北寺)帝素重商知匡言多險制曰勿¶
<pb:KR3k0013_WYG_332-6b>¶
治鳳固争之於是制詔御史蓋丞相以徳輔翼國家典¶
領百寮協和萬邦為職任莫重焉今樂昌侯商為丞相¶
出入五年未聞忠言嘉謨而有不忠執左道之辜陷于¶
大辟前商女弟内行不修奴賊殺人疑商教使謂商重¶
臣故抑而不窮今或言商不以自悔而反怨懟朕甚傷¶
之惟商與先帝有外親未忍致于理其赦商罪使者收¶
丞相印綬免相¶
鴻嘉元年三月丞相張禹免禹代王商為丞相六年至¶
<pb:KR3k0013_WYG_332-7a>¶
是以老病乞骸骨加優再三迺聴許賜安車駟馬黄金百¶
斤罷就第¶
永始二年十月丞相薛宣免宣代張禹為丞相時帝好¶
儒雅而宣經術淺帝輕之㑹廣漢郡盜賊羣起丞相御史¶
遣掾吏逐捕不能克帝廼拜河東都尉趙䕶為廣漢太¶
守以軍法從事數月斬其渠帥鄭躬(渠大/也)降者數千人¶
廼平㑹邛成太后終䘮事倉卒吏賦歛以趣辦(卭成太/后宣帝)¶
(王皇后言/趣茍取辦)其後帝聞之以過丞相御史遂册免宣曰君為¶
<pb:KR3k0013_WYG_332-7b>¶
丞相出入六年忠孝之行率先百寮朕無聞焉(不聞其/有此行)¶
(也/)朕旣不明變異數見嵗比不登倉廪虚空(比頻也登/成也年穀)¶
(不/成)百姓饑饉流離道路疾疫死者以萬數人至相食盜¶
賊並興羣職曠廢是朕之不德而股肱不良也廼者廣¶
漢羣盗横恣殘賊吏民朕惻然傷之數以問君君對輒¶
不如其實西州隔絶幾不為郡三輔徴歛無度酷吏並¶
縁為姦侵擾百姓詔君按騐復無欲得事實之意九卿¶
以下咸承風㫖同時陷于謾欺之辜咎繇君焉有司法¶
<pb:KR3k0013_WYG_332-8a>¶
君領職觧嫚(法謂據法/以劾也)開謾欺之路傷薄風化無以帥¶
示四方不忍致君于理其上丞相高陽侯印綬罷歸¶
成帝綏和二年大司空(元年改御史/大夫為司空)何武免武為大司¶
空與丞相翟方進多所舉奏號為煩碎不稱賢公因遣¶
吏歸迎後母㑹成帝晏駕吏恐道路有盗賊後母留止¶
左右或譏武事親不篤(左右謂天子/側近之臣)哀帝亦欲改易大¶
臣遂策免武曰君舉錯煩苛不合衆心(錯置/也)孝聲不聞¶
惡名流行無以率示四方其上大司空印綬罷歸就國¶
<pb:KR3k0013_WYG_332-8b>¶
建平元年大司空師丹免初丹議帝母祖母定陶恭王¶
后不合為共皇太后及恭王旣追尊為恭皇帝又議不¶
宜立廟京師繇是寖不合帝意㑹有上書言古者以龜¶
貝為貨今以錢易之民以故貧宜可改幣帝以問丹丹¶
對言可改章下有司議皆以為行錢來已乆難卒變易¶
丹老人忘其前語後從公卿議又丹使吏書奏吏私冩¶
其草丁傅子弟聞之使人上書告丹上封事行道人徧¶
持其書帝以問將軍中朝臣皆對曰忠臣不顯諫大臣¶
<pb:KR3k0013_WYG_332-9a>¶
奏事不宜漏泄今吏民傳冩流聞四方不宻則失身宜¶
下廷尉廷尉劾丹大不敬遂策免丹曰夫三公者朕之腹¶
心也輔善相過表率百寮和合天下者也朕旣不明委¶
政於公間者隂陽不調寒暑失常變異屢臻山摧地震¶
河决泉涌流殺人民百姓流連無所歸心司空之職尤¶
廢焉君在位出入三年未聞忠言嘉謀而反有朋黨相¶
進不公之名乃者以挺力田議改幣章示君(挺引㧞也/謂特㧞異)¶
(力田之人/優寵之也)君内為朕建可改不疑(共立此/議也)以君之言博¶
<pb:KR3k0013_WYG_332-9b>¶
考朝臣君乃希衆雷同外以為不便令觀聴者歸非於¶
朕朕隠忍不宣為君受愆朕疾夫比周之徒虚偽壊化¶
浸以成俗故屢以書飭君幾君省過求已(省視也自求/諸已不尤人)¶
(也/)而反不受退有後言及君奏封事傳於道路布聞朝¶
市言事者以為大臣不忠辜陷重辟獲虚采名謗譏匈¶
匈流於四方腹心如此謂䟽者何殆謬於二人同心之¶
利焉將何以率示羣下附親遠方朕惟君位尊任重慮¶
不周宻懐諼迷國(諼詐/也)進退違命反覆異言甚為君耻¶
<pb:KR3k0013_WYG_332-10a>¶
之非所以恭承天地永保國家之意以君嘗託傅位未¶
忍考於理已詔有司赦君勿治其上大司空高樂侯印¶
綬罷歸¶
二年四月丞相孔光免光成帝時為御史大夫帝無繼¶
嗣至親有同産弟中山孝王同産弟子定陶王帝議立¶
嗣丞相翟方進等以定陶王宜為嗣光以中山王宜為¶
嗣坐議不中意左遷廷尉成帝晏駕卽其夜于大行前¶
拜光丞相定陶王立是為哀帝帝祖母傅皇后欲與成¶
<pb:KR3k0013_WYG_332-10b>¶
帝母稱尊號羣下多順㫖惟師丹與光持不可丹以罪¶
免光自先帝時議繼嗣有持異之隙矣又重違傅太后¶
㫖繇是傅氏在位者與大司空朱愽為表裏共毀譛光¶
後數月遂策免光曰丞相者朕之股肱所與共承宗廟¶
統理海内輔朕之不逮以治天下也朕旣不明灾異重¶
仍(仍頻/也)日月無光山摧河决五星失行是章朕之不德¶
而股肱不良也君前為御史大夫輔翼先帝出入八年¶
卒無忠言嘉謀今相朕出入三年憂國之風復無聞焉¶
<pb:KR3k0013_WYG_332-11a>¶
隂陽錯謬嵗比不登(比頻/也)天下空虚百姓飢饉父子分¶
散流離道路以十萬數而百官羣職曠廢姦軌放縱盗¶
賊並起或攻官寺殺長吏數以問君君無怵惕憂懼之¶
意對無能為(言盗賊不/能為害)是以羣卿大夫咸惰哉莫以為意¶
咎繇君焉君秉社稷之重總百寮之任上無以弼朕之¶
闕下不能綏安百姓書不云乎毋曠庻官天工人其代¶
之於虖君其上丞相博山侯印綬罷歸¶
元夀二年八月大司空彭宣免宣為大司空三月㑹哀¶
<pb:KR3k0013_WYG_332-11b>¶
帝晏駕新都侯王莽為大司馬秉政專權宣上書言三¶
公鼎足承君一足不任則覆亂美實(美實謂鼎中之實/也易鼎卦九四爻)¶
(辭曰鼎折足覆公餗/餗食也故宣以為言)臣資性淺薄年齒老眊數伏疾病¶
昬亂遺忘願上大司空長平侯印綬乞骸骨歸鄉里竢¶
塡溝壑莽白太后策曰惟君視事日寡功德未效廹于¶
老眊昏亂非所以輔國家綏海内也使光禄勲豐策詔¶
君君其上大司空印綬便就國莽恨宣求退故不賜黄¶
金安車駟馬¶
<pb:KR3k0013_WYG_332-12a>¶
平帝元始二年三月大司空王崇免先是彭宣乞骸骨¶
罷以崇代為大司空嵗餘崇復謝病乞骸骨皆避王莽¶
五年八月太師兼大司徒馬宫免宫哀帝末為光禄勲¶
與丞相御史雜議傅太后謚不直至是王莽發傅太后¶
陵追誅議者宫為王莽所厚獨不及宫内慙懼上書謝¶
罪乞骸骨莽以太皇太后詔賜宫策曰太師大司徒扶¶
德侯上書言前以光禄勲議故定陶共王母謚曰婦人¶
以夫爵尊為號謚宜曰孝元傅皇后稱渭陵東園臣知¶
<pb:KR3k0013_WYG_332-12b>¶
妾不得體君卑不得敵尊而希指雷同詭經辟說(詭違/也辟)¶
(讀曰/僻)以惑誤上為臣不忠當伏斧鉞之誅幸䝉洒心自¶
新又令得保首領伏自惟念入稱四輔出備三公爵為¶
列侯誠無顔復望闕廷無心復居官府無宜復食國邑¶
願上太師大司徒扶德侯印綬避賢者路下君章有司¶
皆以為四輔之職為國綱維三公之任鼎足承君不有¶
鮮明固守無以居位如君言至誠可聽惟君之惡在於¶
洒心不敢文過朕甚多之(多猶/重也)不奪君之爵邑以著自¶
<pb:KR3k0013_WYG_332-13a>¶
古皆有死之義(以宫上書不文過為信不奪其爵邑論/語載孔子言曰自古皆有死民無信不)¶
(立故/引之)其上太師大司徒印綬使者以侯就第¶
後漢光武建武二年二月大司空王梁免(臣欽若等曰/事具帝王含)¶
(過/門)¶
三年閏正月大司徒鄧禹免禹與赤眉戰於回谿(谿名/俗名)¶
(回坑在河/南永寕縣)師敗獨與二十四騎還詣宜陽謝上大司空¶
梁侯印綬有詔歸侯印綬¶
五年十一月大司徒伏湛免初車駕征張歩留湛居守時¶
<pb:KR3k0013_WYG_332-13b>¶
烝祭高廟而河南尹司𨽻校尉於廟中爭論湛不舉奏¶
坐䇿免¶
六年十二月大司空宋𢎞免坐考上黨太守無所據免¶
歸第(言無罪/状可據)¶
十二年九月大司空李通罷通性謙恭嘗願避權勢素¶
有消疾(消中/之疾)自為宰相謝疾不視事連年乞骸骨帝每¶
優寵之令以公位歸第養疾通復固辭積二嵗乃聴上¶
大司空印綬以特進奉朝請¶
<pb:KR3k0013_WYG_332-14a>¶
十三年三月大司空馬成罷初李通旣罷以成行大司¶
空事居府如真數月拜揚武將軍¶
十五年正月大司徒韓歆免歆好直言無隐諱帝毎不¶
能容嘗因朝㑹帝讀隗囂公孫述相與書歆曰亡國之¶
君皆有才桀紂亦有才帝大怒以為激發歆又證嵗將¶
飢凶指天畫地言甚剛切免歸田里¶
二十年四月大司空竇融免時大司徒戴渉坐所舉人¶
盗竊下獄帝以三公參職不得已乃策免融以大中大¶
<pb:KR3k0013_WYG_332-14b>¶
夫張湛代渉為大司徒湛至朝堂遺失溲便因自陳¶
疾篤不能復任朝事遂罷之¶
二十二年十月大司空朱浮坐賣弄國恩免¶
明帝永平三年二月太尉趙熹司徒李訢坐考中山相¶
薛脩事不實免¶
四年十月司徒郭丹司空馮魴坐考隴西太守鄧融事¶
無所據策免¶
十二年七月司空伏恭罷恭為司空九年以病乞骸骨¶
<pb:KR3k0013_WYG_332-15a>¶
詔賜二千石俸以終其身¶
十四年三月司徒虞延免初延代趙熹為太尉八年代¶
范遷為司徒歴位二府十餘年無異政績㑹楚王英謀¶
反隂氏欲中傷之使人私以楚謀告延延以英藩戚至¶
親不然其言又欲辟幽州從事公孫𢎞以𢎞交通楚王¶
而止並不奏聞及英事發覺詔書切讓延遂自殺¶
章帝元和元年八月太尉鄧彪罷彪視事四年以疾乞¶
骸骨詔贈錢三十萬在所以二千石俸終其身¶
<pb:KR3k0013_WYG_332-15b>¶
三年四月太尉鄭𢎞免𢎞為太尉四年奏尚書張林阿¶
附侍中竇憲而素行贓穢又上雒陽令楊光憲之賔客¶
在官貪殘並不宜處位書奏吏與光故舊因以告之¶
光報憲憲奏𢎞大臣漏泄宻事帝詰讓𢎞收上印綬自¶
詣廷尉詔勑出之¶
五月司空第五倫罷倫奉公盡節言事無所依違連以¶
老病上䟽乞身以二千石俸終其身加賜錢五十萬公¶
宅一區¶
<pb:KR3k0013_WYG_332-16a>¶
章和元年六月司徒桓虞免¶
和帝永元九年九月司徒劉方免¶
十二年九月太尉張酺免酺數上䟽以疾乞身薦魏郡¶
太守徐防自代帝不許後以事與司𨽻校尉晏稱㑹於¶
朝堂酺從容謂稱曰三府辟吏多非其人稱歸即奏令¶
三府各實其掾史酺本以私言不意稱奏之甚懐恨㑹¶
復共謝闕下酺因責讓於稱辭語不順酺怒遂廷叱之¶
稱乃劾奏酺有怨言天子以酺先帝師有詔公卿愽士¶
<pb:KR3k0013_WYG_332-16b>¶
朝臣㑹議司徒吕蓋奏酺位居三司知公門有儀不屏¶
氣鞠躬以須詔命反作色大言怨讓使臣(司𨽻校尉督/大姦滑無所)¶
(不察故/曰使臣)不可以示四遠於是䇿免¶
十三年十一月司徒吕蓋罷¶
十四年十月司徒巢堪罷¶
十六年七月司空魯恭坐事策免(續漢書曰坐族弟𢎞/農都尉炳事免官也)¶
安帝永初元年九月庚午太尉徐防免辛未司空尹勤¶
免是嵗郡國被水災比州湮没死者以千數灾異數降¶
<pb:KR3k0013_WYG_332-17a>¶
西羗反畔殺掠人吏京師滛雨蟊賊傷稼穡防比上書¶
自陳過咎遂策免三公以災䇿免始自防也勤亦以雨¶
水傷稼䇿免¶
三年三月司徒魯恭免恭再在公位性謙退奏議依經濳¶
有補益以老病策罷¶
五年正月太尉張禹以隂陽不和䇿免¶
六年四月司空張敏罷初敏以疾乞身不聴是年春行¶
大射禮陪位頓仆乃䇿罷之䇿曰今君所苦未瘳有司¶
<pb:KR3k0013_WYG_332-17b>¶
奏君年體衰羸郊廟禮儀仍有曠廢鼎足之任不可以¶
缺重以職事留君其上司空印綬¶
元初元年九月太尉李脩罷¶
二年十二月司徒夏勤罷¶
永寜元年十月司空李郃坐請託事免¶
十二月司徒劉愷罷愷視事五年稱病上疏致事有詔¶
優許焉加賜錢三十萬以千石祿歸養河南尹常以嵗¶
八月致羊酒¶
<pb:KR3k0013_WYG_332-18a>¶
延光元年四月司空陳褒免¶
二年十月太尉劉愷罷愷視事三年以疾乞骸骨乆乃¶
許之下河南尹禮秩如前¶
三年二月太尉楊震免震前後上疏切帝既不平㑹星¶
變逆行中常侍樊豐等共譛之(事具讒臣/害賢門)夜遣使者䇿¶
收太尉印綬¶
順帝卽位(未改/元)司空劉授以阿附惡逆辟召非其人䇿¶
罷¶
<pb:KR3k0013_WYG_332-18b>¶
永建元年正月太傅馮石太尉劉熹皆以阿黨大將軍¶
閻顯中常侍江京等策免司徒李郃坐吏民疾病仍有¶
灾異賜䇿免十月司空陶敦免¶
二年七月太尉朱寵司徒朱倀以日食罷¶
三年十二月太傅桓焉坐辟召禁錮者為吏罷¶
四年八月太尉劉光司空張皓以隂陽不和策免¶
十一月司徒許敬以陵轢使官策罷以千石祿終身¶
陽嘉二年五月司空王龔以地震䇿免¶
<pb:KR3k0013_WYG_332-19a>¶
七月太尉龎參免參夫人疾前妻子投於井而殺之參¶
素與雒陽令祝良不平良聞之率吏卒入太尉府案實¶
其妻乃上參罪遂因灾異策免¶
三年十一月司徒劉﨑司空孔扶免¶
四年四月太尉施延以選舉貪汚策罷¶
永和元年十一月太尉龎參以乆病罷¶
三年八月司徒黄尚免¶
五年九月太尉王龔罷龔以老病乞骸骨¶
<pb:KR3k0013_WYG_332-19b>¶
六年二月司空郭䖍免¶
漢安元年十月太尉桓焉司徒劉夀以日食免¶
質帝夲初元年六月太尉李固免時帝八嵗梁太后臨¶
朝固為太尉多所規正每輒從用其黄門宦者一皆斥¶
遣天下咸望遂平而梁冀猜固每相忌疾冀旣悖逆酖¶
帝議欲立蠡吾侯而固與司徒胡廣大鴻臚杜喬皆以¶
為清河王蒜明德著聞宜立為嗣冀乃說太后策免固¶
竟立蠡吾侯是為桓帝¶
<pb:KR3k0013_WYG_332-20a>¶
桓帝建和元年六月太尉胡廣以日食免¶
九月太尉杜喬以地震免¶
三年十月太尉趙戒免(戒字志伯/蜀郡人)¶
元嘉元年四月司徒張歆罷(歆字/敬讓)十月司空胡廣以告¶
老罷¶
二年十一月司空黄瓊免時帝欲褒崇梁兾瓊建議有¶
異兾意以為恨㑹以地震動策免¶
永興元年十月太尉袁湯司徒呉雄司空趙戒以灾異¶
<pb:KR3k0013_WYG_332-20b>¶
策免¶
二年九月太尉胡廣以日食免¶
永夀元年四月司空房植免(是月南/陽大水)¶
延熹元年七月太尉黄瓊以日食免¶
二年八月太尉胡廣坐阿附梁兾免¶
四年二月司徒盛允免三月太尉黄瓊以冦賊免六月¶
司空虞放免九月司空黄瓊以地震免¶
五年十一月太尉劉矩免初矩與司空黄瓊司徒种暠¶
<pb:KR3k0013_WYG_332-21a>¶
同心輔政號為賢相時連有灾異司𨽻校尉以劾三公¶
尚書朱穆上疏稱矩等良輔及言殷湯高宗不罪臣下¶
之義帝不省竟以蠻夷反叛免¶
六年十一月司空劉寵以隂霧愆陽免¶
八年九月司空周景以京兆地震免¶
九年四月司徒許栩免七月太尉陳蕃免時李膺等以¶
黨事下獄考實蕃因上疏極諌(見宰輔/諌諍門)帝諱其言切託¶
以蕃辟召非其人遂策免之¶
<pb:KR3k0013_WYG_332-21b>¶
九月司空劉茂免初南陽太守成瑨太原太守劉質下¶
獄當死茂與太尉陳蕃司徒劉矩共上書訟之帝不悦¶
瑨質既棄市有司承㫖劾奏三公茂遂坐免¶
靈帝建寜元年四月司空宣酆免八月司空王暢免暢¶
為司空數月以水灾䇿免¶
十一月太尉劉矩以日食免因乞骸骨卒於家¶
二年五月太尉聞人襲罷司空許栩免¶
十一月太尉劉寵以日食䇿免¶
<pb:KR3k0013_WYG_332-22a>¶
三年四月太尉郭禧以日食罷七月司空劉囂罷¶
四年三月太尉聞人襲司徒許訓免(是月朔日/有食之)七月司¶
空來豔司徒橋𤣥免時河東地裂雨雹山水暴出𤣥以¶
國家方弱自度力無所用乃稱疾上疏引衆灾以自劾¶
遂策免¶
熹平元年十二月司徒許栩罷¶
二年三月太尉李咸免七月司空楊賜以灾異免¶
十二月太尉叚熲免先是熲為司𨽻校尉曲意宦官¶
<pb:KR3k0013_WYG_332-22b>¶
故得保其富貴是年五月代李咸為太尉至是罷¶
三年十二月司空唐珍罷¶
五年五月太尉陳耽罷七月太尉許訓罷十月司徒袁¶
隗罷¶
六年七月司空劉逸免(逸字/代過)十月太尉劉寛以日食免¶
(是月朔/日食)十一月司空陳球以地震免¶
十二月司徒楊賜免時朝廷爵授多不以次而帝好㣲¶
行遊行外苑賜上疏言閹尹之徒共專國朝欺罔日月¶
<pb:KR3k0013_WYG_332-23a>¶
甚忤曹節等以師傅之恩故得免咎罷為少府¶
光和元年四月司空陳耽免(是月地震侍中/寺雌鷄化為雄)¶
九月太尉張顥罷¶
十一月太尉陳球以日食免¶
二年三月司徒楊滂免太尉橋𤣥司空袁逢罷¶
四年九月太尉劉寛以日食免閏月司徒楊賜以病罷¶
五年三月司徒陳眈免十月太尉許&KR1442;罷¶
中平元年四月太尉楊賜免時黄巾賊起賜被召㑹議¶
<pb:KR3k0013_WYG_332-23b>¶
詣省閣切諫忤㫖因以冦賊免司空張濟罷¶
二年二月司徒袁隗免¶
五月太尉鄧盛罷¶
三年二月太尉張延罷¶
四年四月太尉張温免¶
十一月太尉崔烈罷¶
五年四月太尉曺嵩罷六月太尉樊陵罷¶
九月司徒許相罷¶
<pb:KR3k0013_WYG_332-24a>¶
六年四月太尉馬日磾以日食免¶
少帝卽位初司徒丁宫罷¶
獻帝初平元年二月太尉黄琬司徒楊彪免時董卓秉¶
政関東兵起卓懼欲遷都以避其難彪曰天下動之至¶
易安之甚難卓作色曰公欲沮國計耶琬曰此國之大¶
事楊公之言得無可思卓不答使司𨽻校尉宣播以灾¶
異奏免琬彪等¶
二年七月司空种拂以地震免太尉趙謙罷¶
<pb:KR3k0013_WYG_332-24b>¶
三年八月司徒趙謙罷¶
十二月太尉皇甫嵩以流星䇿免(以日/蝕灾)¶
四年六月太尉周忠以灾異免(是月扶風大風/雨雹華山崩裂)¶
十月司空楊彪以地震免¶
十二月司空趙温以地震免¶
興平元年七月太尉朱儁以日食免¶
九月司徒淳于嘉罷¶
建安元年九月太尉楊彪司空張喜罷時天子新都許¶
<pb:KR3k0013_WYG_332-25a>¶
大㑹公卿兖州刺史曹操上殿見彪色不恱恐於此圖¶
之未得讌設託疾如厠因出還營彪以疾罷¶
十三年正月司徒趙温免温從車駕都許以辟司空曹¶
操子丕曹操怒奏温辟中臣子弟選舉不實免官¶
　¶
　¶
　¶
　¶
<pb:KR3k0013_WYG_332-25b>¶
　¶
　¶
　¶
　¶
　¶
　¶
　¶
　册府元龜卷三百三十二¶
