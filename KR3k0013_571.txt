# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:22.373216
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷五百七十一 
<pb:KR3k0013_WYG_571-1a>¶
欽定四庫全書¶
　冊府元龜卷五百七十一　宋　王欽若等　撰¶
　　掌禮部¶
　　　討論¶
傳曰先王之制禮也不可多也不可寡也惟其稱也故¶
有順有體有宜然後㳂革之道殊損益之文異是以博¶
聞強識之士司局宿業之官憤悱於函丈之下戒懼乎¶
委巷之失詢求用捨博訪遺逸稽合乎同異折中乎今¶
<pb:KR3k0013_WYG_571-1b>¶
昔蓋有意於化民成俗著誠去僞逹神明之德同天地¶
之節者矣故其周旋裼襲之數吉㓙賓嘉之典弛張因¶
襲之本法度經緯之義咸得而觀焉蓋先儒之嘉論作¶
者之遺意於是乎在矣¶
孔子為魯大夫哀公問曰大禮何如君子之言禮何其¶
尊也孔子曰丘也小人不足以知禮(謙不/答也)君曰否吾子¶
言之也孔子曰丘聞之民之所繇生禮為大非禮無以¶
節事天地之神也非禮無以辨君臣上下長㓜之位也¶
<pb:KR3k0013_WYG_571-2a>¶
非禮無以别男女父子兄弟之親昏姻疏數之交也君¶
子以此之為尊敬然(言君子以/此故尊禮)然後以其所能教百姓¶
不廢其㑹節(君子以其所能於禮教百姓/使其不廢此上事之期節)有成事然後¶
治其雕鏤文章黼黻以嗣(上事行於民有成功乃後續/以治文飾以為尊卑之差)¶
其順之然後言其喪筭備其鼎爼設其豕腊修其宗廟¶
歳時以敬祭祀以序宗族即安其居節醜其衣服卑其¶
宫室車不雕幾噐不刻鏤食不貳味以與民同利昔之¶
君子之行禮者如此(言語也筭數也即就也醜類也㡬/附纒之也言君子既尊禮民以為)¶
<pb:KR3k0013_WYG_571-2b>¶
(順乃復語以䘮祭之禮就安其居處正其/衣服教之節儉與之同利者上下俱足也)哀公又問曰¶
寡人願有言然冕而親迎不已重乎(已猶大也恠親/迎乃服祭服)孔¶
子愀然作色而對曰合二姓之好以繼先聖之後以為¶
天地宗廟社稷之主君何為己重乎(先聖周/公也)公曰寡人¶
固不固焉得聞此言也寡人欲問不得其辭請少進(固/不)¶
(固言吾繇鄙故固也請/少進欲其為言以曉已)孔子曰天地不合萬物不生大¶
婚萬世之嗣也君何謂己重焉孔子遂言曰内以治宗¶
廟之禮足以配天地之神明出以治直言之禮足以立上¶
<pb:KR3k0013_WYG_571-3a>¶
下之敬物耻足以振之國耻足以興之為政先禮禮其¶
政之本與(宗廟之禮祭宗廟也夫婦配天地有日月之/象焉禮噐曰君在阼夫人在房大明生於東)¶
(月生於西此隂陽之分夫婦之位也直猶正也正言謂/出政教有夫婦之禮焉皆義曰天子聽外治后聴内職)¶
(敎順成俗外内和順國家理治此之謂盛德物猶事也/事耻臣耻也振猶救也國耻君耻也君臣之行有可耻)¶
(者禮足以/興復之)子張子貢言游侍坐於孔子縱言至於禮(言/游)¶
(言&KR0367;子游也/縱言汎說事)子曰居女三人者吾語女禮使女以禮周¶
流無不徧也(居女三人坐也使之坐/凡與尊者言更端則起)子貢越席而對曰敢¶
問何如(對應/也)子曰敬而不中禮謂之野恭而不中禮謂¶
<pb:KR3k0013_WYG_571-3b>¶
之給勇而不中禮謂之逆子曰給奪慈仁(奪猶亂也巧/言足恭之人)¶
(似慈仁實鮮仁特言是者/感子貢也子貢辯近於給)子曰師爾過而商也不及子¶
産猶衆人之母也能食之不能敎也(過與不及言敏鈍/不同俱違禮也衆)¶
(人之母言子産慈仁多不矜荘又與子張相反子産/甞以其乗車濟冬渉者而車梁不成是慈仁以違禮)子¶
貢越席而對曰敢問将何以為此中者也子曰禮乎禮¶
夫禮所以制中也(禮乎禮唯/有禮也)子貢退言游進曰敢問禮¶
也者領惡而全好者與子曰然(領猶治也/好善也)然則何如子¶
曰郊社之義所以仁鬼神也甞禘之禮所以仁昭穆也¶
<pb:KR3k0013_WYG_571-4a>¶
餽奠之禮所以仁死䘮也射鄉之禮所以仁鄉黨也食¶
饗之禮所以仁賔客也(仁猶存也凡存此者所以全善之/道也郊社甞禘饋奠存死之善者)¶
(也射鄉食饗存生之善者/也郊有后稷社有勾龍)子曰明乎郊社之義甞禘之¶
禮治國其如指諸掌而已乎子張問政子曰師乎前吾¶
語女乎君子明於禮樂舉而措之而已(言禮樂足以為/政也措猶施行)¶
(也/)子張復問子曰師爾以為必鋪几筵升䧏酌獻酬酢¶
然後謂之禮乎爾以為必行綴兆興羽籥作鐘皷然後¶
謂之樂乎言而履之禮也行而樂之樂也君子力此二¶
<pb:KR3k0013_WYG_571-4b>¶
者以南靣而立夫是以天下太平也諸侯朝萬物服體¶
而百官莫敢不承事矣禮之所興衆之所治也禮之所¶
廢衆之所亂也目巧之室則有奥阼席則有上下車則¶
有左右行則有隨立則有序古之義也室而無奥阼則¶
亂於堂室也席而無上下則亂於席上也車而無左右¶
則亂於車也行而無隨則亂於塗也立而無序則亂於¶
位也昔聖帝明王諸侯辨貴賤長㓜逺近男女外内莫¶
敢相踰越皆繇此塗出也(服體體服也謂萬物之符長/皆來為瑞應也衆之所治衆)¶
<pb:KR3k0013_WYG_571-5a>¶
(之所以治也衆之所亂衆之所以亂也目巧謂但用巧/目善意作室不繇法度猶有奥阼賓主之處也自目巧)¶
(以上下古今常/事不可廢改也)三子者既得聞此言也於夫子昭然若¶
發蒙矣(乃曉禮樂不可/廢改之意也)子夏問於孔子曰何謂三無孔¶
子曰無聲之樂無體之禮無服之䘮此之謂三無子夏¶
曰三無既得畧而聞之矣敢問何詩近之(於意未察求/其類於詩詩)¶
(長人/之情)孔子曰夙夜其命宥宻無聲之樂也威儀棣棣不¶
可選也無體之禮也凡民有䘮匍匐救之無服之䘮也¶
(詩讀其為基聲之誤也基謀也宻静也言君夙夜謀為/政教以安民則民樂之此非有鐘皷之聲也棣棣安和)¶
<pb:KR3k0013_WYG_571-5b>¶
(之貌也言君之威儀安和棣棣然則民傚之此非有升/䧏揖讓之禮也救之賙恤之言君於民有䘮有以賙恤)¶
(之則民傚之此/非有衰絰之服)子夏曰言則大矣美矣盛矣言盡於此¶
而已乎孔子曰何為其然也君子之服之也猶有五起¶
焉(言盡於此乎意以為未盡也服猶習也君/子習讀此詩起此之義其說則有五也)子夏曰何¶
如孔子曰無聲之樂氣志不違無體之禮威儀遲遲無¶
服之喪内恕孔悲無聲之樂氣志既得無體之禮威儀¶
翼翼無服之喪施及四國無聲之樂氣志既從無體之¶
禮上下和同無服之䘮以畜萬邦無聲之樂日聞四方¶
<pb:KR3k0013_WYG_571-6a>¶
無體之禮日就月将無服之喪純德孔明無聲之樂氣¶
志既起無體之禮施及四海無服之喪施於孫子(不違/者只)¶
(不違君之氣志也孔甚也施易也從順也畜孝也使萬/邦之民競為孝就成也将大也使民之傚禮日有所成)¶
(至月則大矣/起猶行也)宰我問三年之喪期已乆矣君子三年不¶
為禮禮必壊三年不為樂樂必隳舊榖既沒新榖既升¶
鑚燧改火期可已矣(周書月令有更火之文春取榆柳/之火夏取棗杏之火季夏取桑柘)¶
(之火秋取柞楢之火冬取槐檀之火/一年之中鑚火各異木故曰改火也)子曰食夫稻衣夫¶
錦於女安乎曰安女安則為之夫君子之居喪食㫖不¶
<pb:KR3k0013_WYG_571-6b>¶
甘聞樂不樂居處不安故不為也今女安則為之(㫖美/也責)¶
(其無仁恩於親故/冄言女安則為之)宰我出子曰予之不仁也子生三年¶
然後免於父母之懐(子生未三嵗為/父母所懐抱)夫三年之喪天下¶
之通喪也(自天子逹/於庻人)予也有三年之愛於其父母乎(言/子)¶
(於父母欲報之恩昊天罔/極而予也有三年之愛乎)子貢問喪子曰敬為上哀次¶
之瘠為下顔色稱其情戚容稱其服(問喪問居父母之/喪也喪上哀言敬)¶
(為上者疾時尚不能敬也容/威儀也孝經曰容止可觀)請問兄弟之喪子曰兄弟¶
之喪則有乎書䇿矣(言疏者如禮行之未有加也齊/斬之喪哀容之體經不能載矣)又¶
<pb:KR3k0013_WYG_571-7a>¶
子貢觀於蜡孔子曰賜也樂乎對曰一國之人皆若狂¶
賜未知其樂也(蜡也者索也嵗十二月合聚萬物而索/享之也國索鬼神而祭祀則黨正以禮)¶
(屬民而飲酒於序以正齒位於是時民/無不醉者如狂矣曰未知其樂恠之也)子曰百日之蜡¶
一日之澤非爾所知也(蜡之祭主先嗇也大飲烝勞農/以休息之言民皆勤稼穡有百)¶
(日之勞喻乆也今一日使之飲酒燕/樂是君之恩澤非爾所知言其義大)子游問喪具夫子¶
曰稱家之有亡子游曰有無惡乎齊(惡乎齊問/豐省之比)夫子曰¶
有毋過禮茍亡矣歛首足形(形/體)還葬(還之言便也言已/歛即葬不待三月)¶
縣棺而封(不設碑綷不備禮封/當為窆窆下棺也)人豈有非之者哉又問¶
<pb:KR3k0013_WYG_571-7b>¶
於孔子曰喪慈母如母禮與(如母謂父卒三年也子游/意以為國君亦然禮所云)¶
(者乃大夫以下父/所使妾飬妻子)孔子曰非禮也古者男子外有傅内有¶
慈母君命所使敎子也何服之有(言無服也此指謂國/君之子也大夫士子)¶
(為庻母慈已者服/小功父卒乃不服)昔者魯昭公少喪其母有慈母良及¶
其死也公弗忍也欲喪之有司以聞曰古之禮慈母無¶
服(據國君也良善也謂之慈母故為其善國君之妾子/於禮不服也昭公年三十乃䘮齊歸猶無慼容是不)¶
(少又安能不忍於慈母此/非昭公明矣未知何公也)今也君為之服是逆古之禮¶
而亂國法也若終行之則有司将書之以遺後世無乃¶
<pb:KR3k0013_WYG_571-8a>¶
不可乎公曰古者天子練冠以燕居公弗忍也遂練冠¶
以䘮慈母自魯昭公始也(公之言又非也天子練冠以/燕居蓋謂庻子王為其母)¶
曾子問曰卿大夫将為尸於公受宿矣而有齊衰内䘮¶
則如之何孔子曰出舍乎公館以待事禮也(吉㓙不可/以同處)¶
又問曰竝有䘮如之何何先何後(竝謂父母若親/同者同月死)孔子¶
曰葬先輕而後重其奠也先重而後輕禮也自啟及葬¶
不奠(不奠務於/當葬者)行葬不哀次(不哀次輕/於在殯者)反葬奠而後辭¶
於殯遂脩葬事(殯當為賓聲之誤也辭/於賓謂告将葬啟期也)其虞也先重而¶
<pb:KR3k0013_WYG_571-8b>¶
後輕也孔子曰宗子雖七十無無主婦(族人之婦/不可無統)非宗¶
子雖無主婦可也又問曰将冠子冠者至揖讓而入聞¶
齊衰大功之䘮如之何(冠者賓/及賛者)孔子曰内䘮則廢外䘮¶
則冠而不醴徹饌而埽即位而哭如冠者未至則廢(内/䘮)¶
(同門也不醴不醴子也其/廢者䘮以成服因䘮而冠)如将冠子而未及期日而有¶
齊衰大功小功之䘮則因䘮服而冠(廢吉禮而因䘮冠/俱成人之服及至)¶
(也/)除䘮不改冠乎孔子曰天子賜諸侯大夫冕弁服於¶
太廟歸設奠服賜服於斯乎有冠醮無冠醴(酒為醮冠/禮醴重而)¶
<pb:KR3k0013_WYG_571-9a>¶
(醮輕此服賜服酌用酒尊賜也/不醴明不改冠改冠當醴也)父沒而冠則已冠埽地¶
而祭於禰已祭而見伯父叔父而後饗冠者(饗謂/禮之)又問¶
曰祭如之何則不行旅酬之事矣孔子曰聞之小祥者¶
主人練祭而不旅奠酬於賓賓弗舉禮也(奠無尸虞不/致爵小祥不)¶
(旅酬大祥無/筭爵彌吉也)昔者魯昭公練而舉酬行旅非禮也孝公¶
大祥奠酬弗舉亦非禮也(孝公隠公/之祖父)又問曰小功可以¶
與於祭乎(祭謂虞/祭哭時)孔子曰何必小功耳自斬衰以下與¶
祭禮也曾子曰不以輕䘮而重祭乎(恠使重/者執事)孔子曰天¶
<pb:KR3k0013_WYG_571-9b>¶
子諸侯之喪祭也不斬衰者不與大夫齊衰者與祭士¶
祭不足則取於兄弟大功以下者又問曰相識有䘮服¶
可以與於祭乎(問已有䘮服可以/助相識者祭否)孔子曰緦不祭又何¶
助於人又問曰廢䘮服可以與於饋奠之事乎(謂新除/䘮服也)¶
孔子曰說衰與奠非禮也(執事於人之神/為其忘哀疾也)以擯相可也¶
又問曰昏禮既納幣有吉日女之父母死則如之何(吉/日)¶
(取女之/吉日)孔子曰壻使人弔如壻之父母死則女之家亦¶
使人弔(必使人弔者/未成兄弟)父䘮稱父母䘮稱母(禮宜各以其/敵者也父使)¶
<pb:KR3k0013_WYG_571-10a>¶
(人弔之辭云某子聞某之䘮某子使某如何不淑母則/若云宋蕩伯姫聞姜氏之䘮伯姫使某如何不淑凡弔)¶
(辭一/耳)父母不在則稱伯父母(弔禮不可廢也伯父母/又不在則稱叔父母)壻¶
已葬壻之伯父致命女氏曰某之子有父母之䘮不得¶
嗣為兄弟使某致命女氏許諾而弗敢嫁禮也(必致命/者不敢)¶
(以累年之䘮使/人失嘉㑹之時)壻免䘮女之父母使人請壻弗取而後¶
嫁之禮也(請請/成昏)女之父母死壻亦如之(女免䘮壻之父/母亦使人請其)¶
(已葬時/而致命)又問曰親迎女在塗而壻之父母死如之何孔¶
子曰女改服布深衣縞總以趨䘮(布深衣縞總婦人/始䘮未成服之服)女¶
<pb:KR3k0013_WYG_571-10b>¶
在途而女之父母死則女反(奔䘮/服期)如壻親迎女未至而¶
有齊衰大功之䘮則如之何孔子曰男不入改服於外¶
次女入改服於内次然後即位而哭(不聞䘮即改服者/昏禮重於齊衰以)¶
(下/)又問曰除䘮則不復昏禮乎(復猶/償也)孔子曰祭過時不¶
祭禮也又何反於初(重喻輕也同牢及/饋享相飲食之道)又問曰女未廟¶
見而死則如之何孔子曰不遷於祖不附於皇姑壻不¶
杖不菲不次歸葬於女氏之黨示未成婦也(遷朝廟也/壻雖不備)¶
(䘮禮猶為之/服齊衰也)又問曰取女有吉日而女死如之何孔子¶
<pb:KR3k0013_WYG_571-11a>¶
曰壻齊衰而弔既葬而除之夫死亦如之(未有期三年/之恩也女服)¶
(斬/衰)又問曰古者師行必以遷廟主行乎孔子曰天子廵¶
守以遷廟主行載於齊車言必有尊也今也取七廟之¶
主以行則失之矣(齊車/金路)當七廟五廟無虛主虛主者惟¶
諸侯薨與去其國與祫祭於祖為無主耳吾聞諸老&KR0389;¶
曰國君薨則祝取羣廟之主而藏諸祖廟禮也卒哭成¶
事而後主各反其廟(老&KR0389;古夀老者之號也與孔子同/時藏諸主於祖廟象有㓙者聚也)¶
(卒哭成事先/祔之祭名也)君去其國太宰取羣廟之主以從禮也(鬼/神)¶
<pb:KR3k0013_WYG_571-11b>¶
(依人/者也)祫祭於祖則祝迎四廟之主(祝接神/者也)主出廟入廟¶
必蹕(蹕止/行者)又問曰古者師行無遷主則何主孔子曰主¶
命問曰何謂也孔子曰天子諸侯将出必以幣帛皮圭¶
告於祖禰遂奉以出載於齊車以行毎舍奠焉而後就¶
舍(以脯醢禮神乃敢即安也/所告而不以出即埋之)反必告設奠卒歛幣玉藏¶
諸両階之間乃出蓋貴命也又問曰諸侯旅見天子入¶
門不得終禮廢者㡬(旅/衆)孔子曰請問之曰太廟火日食¶
后之䘮雨霑服失容則廢(太廟始祖廟宗廟/皆然主於始祖耳)如諸侯皆¶
<pb:KR3k0013_WYG_571-12a>¶
在而日食則從天子救日各以其方色與其兵(示奉時/事有所)¶
(討也方色者東方衣青南方衣赤/西方衣白北方衣黒兵未聞也)太廟火則從天子救¶
火不以方色與兵又問曰當祭而日食大廟火其祭也¶
如之何孔子曰接祭而已矣如牲至未殺則廢(接祭而/已不迎)¶
(尸/也)又問曰三年之䘮弔乎孔子曰三年之䘮練不羣立¶
不旅行(為其茍語/忘哀也)君子禮以飾情三年之䘮而弔哭不¶
亦虛乎(為彼哀則不專於親/也為親哀則是妄弔)曽子問曰大夫有私䘮可¶
以除之矣而君有服焉其除之也如之何孔子曰有君¶
<pb:KR3k0013_WYG_571-12b>¶
䘮服於身不敢私服又何除焉(重喻輕也私䘮家之䘮/也䘮服四制曰門外之)¶
(治義/斷恩)於是乎有過時弗除也君之䘮服除而後殷祭禮¶
也(謂主人也/支子則否)又問曰父母之䘮弗除可乎(以其有終/身之憂)孔¶
子曰先王制禮過時弗舉禮也非弗能勿除也患其過¶
於制也故君子過時不祭禮也(言制禮以為民中過/其時則不成禮也)又¶
問曰父母之䘮既引及塗聞君薨如之何孔子曰遂既¶
封改服而往(封當為窆改服括髮徒跣布深/衣扱上衽不以私䘮包至尊)又問曰宗¶
子為士庻子為大夫其祭也如之何孔子曰以上牲祭¶
<pb:KR3k0013_WYG_571-13a>¶
於宗子之家(貴禄重宗也上/牲大夫少牢)祝曰孝子某為介子某薦¶
其甞事(介副也不言庻/使若可以祭然)若宗子有罪居於他國庻子為¶
大夫其祭也祝曰孝子某使介子某執其常事(此之謂/宗子攝)¶
(大/夫)攝主不厭祭不旅不假不綏祭不配(皆辟正主厭厭/飫神也厭有隂)¶
(有陽迎主之前祝酌奠奠之且饗是隂厭也尸祭之後/徹薦爼敦設於西北隅是陽厭也此不厭者不陽厭也)¶
(不旅不旅酬也假讀為嘏不嘏不嘏主人也不綏祭謂/今主人也綏周禮作墮不配者祝辭不言以某妃配某)¶
(氏/)布奠於賓賓奠而不舉(布奠謂主人酧賓奠觶於薦/北賓奠謂取觶奠於薦南也)¶
(此酬之始也奠/之不舉止旅)不歸肉(肉爼也謂與祭/者留之共燕)其辭於賓曰宗¶
<pb:KR3k0013_WYG_571-13b>¶
兄宗弟宗子在他國使某辭(辭猶告也宿賓之辭與宗/子為列則曰宗兄若宗弟)¶
(昭穆異者曰宗子而已其辭若云宗/兄某在他國使某執其常事使某告)又問曰宗子在他¶
國庻子無爵而居者可以祭之乎孔子曰祭(有子孫存/不可以乏)¶
(先祖/之祀)請問其祭如之何孔子曰望墓而為壇以時祭(不/祭)¶
(於廟無爵者/賤逺辟正主)若宗子死告於墓而後祭於家(言祭於家/若無廟也)¶
宗子死稱名不言孝(孝宗子之稱不敢與之同/其辭但言子某薦其常事)身没而¶
已(至子可/以稱孝)子游之徒有庻子祭者以此(以用也用/此禮祭也)若義¶
也(若/順)今之祭者不首其義故誣於祭也(首本也誣/猶妄也)又問¶
<pb:KR3k0013_WYG_571-14a>¶
曰祭必有尸乎(言無益/無用為)若厭祭亦可乎(厭時/無尸)孔子曰祭¶
成䘮者必有尸尸必以孫孫㓜則使人抱之無孫則取¶
於同姓可也(人以有子孫為成人/子不殤父義繇此也)祭殤必厭盖弗成也¶
(厭飫而已不/成其為人)祭成䘮而無尸是殤之也(與不成/人同)孔子曰¶
有隂厭有陽厭(言祭殤之禮有於隂厭/之者有於陽厭之者)曾子問曰殤不¶
祔祭何謂隂厭陽厭(祔當為備聲之誤也言殤乃不成/人祭之不備禮而云隂厭陽厭乎)¶
(此失孔子之指也祭成人始設奠於奥迎尸于前謂之/隂厭尸謖之後改饌於西北隅謂之陽厭殤則不備)¶
孔子曰宗子為殤而死庻子弗與後(族人以其倫代之/明不序昭穆立之)¶
<pb:KR3k0013_WYG_571-14b>¶
(廟其祭之就其祖而/已代之者主其禮)其吉祭特牲(尊宗子從成人也凡/殤則特豚自卒哭成)¶
(事之後/為吉祭)祭殤不舉無肵爼無𤣥酒不告利成(此其無尸/及所䧏也)¶
(其它如成人舉肺脊肵/爼利成禮之始於尸者)是謂隂厭(是宗子而殤祭之於/奥之禮小宗為殤其)¶
(祭禮亦/如之)凡殤與無後者祭於宗子之家當室之白尊於¶
東房是謂陽厭(凡殤謂庻子之適也或昆弟之子或從/父昆弟無後者如有昆弟及諸父此則)¶
(今死者皆宗子大功之内親共祖禰者言祭於宗子之/家者為有異居之道也無廟者為墠祭之親者共其牲)¶
(物宗子皆主其禮當室之白尊於東房異於宗子之為/殤當室之白謂西北隅得户明者曰陽凡祖廟在小宗)¶
(之家小宗祭之亦然宗子之適亦為凡殤過此以往則/不祭也祭適者天子下祭五諸侯下祭三大夫下祭二)¶
<pb:KR3k0013_WYG_571-15a>¶
(士以下祭/子而止)又問曰葬引至於堩日有食之則有變乎且¶
不乎孔子曰昔者吾從老&KR0360;助葬於巷黨及堩日有食¶
之老&KR0389;曰丘止柩就道右止哭以聽變既明反而後行¶
曰禮也(巷黨黨名也就道右者行/相左變日食也反復也)反葬而丘問之曰夫¶
柩不可以反者也日有食之不知其已之遲數則豈如¶
行哉(已止也數/讀為速)老&KR0389;曰諸侯朝天子見日而行逮日而¶
舍奠大夫使見日而行逮日而舍(舍奠每将/舍奠行主)夫柩不蚤¶
出不莫宿(侵晨夜則/近姦冦)見星而行者唯罪人與奔父母之¶
<pb:KR3k0013_WYG_571-15b>¶
䘮者乎日有食之安知其不見星也(為無日而慝/作豫止也)且君¶
子行禮不以人之親痁患(痁病也以人之父母行禮/而恐懼其有患害不為也)吾¶
聞諸老&KR0389;云又問曰為君使而卒於舍禮曰公館復私¶
館不復凡所使之國有司所授舍則公館已何謂私館¶
不復(復始死/招魂)孔子曰善乎何之也(善其問/難明也)自卿大夫士¶
之家曰私館公館與公所為曰公館公館復此之謂也¶
(公館若今縣官館也公/所為君所命使舍己者)又問曰下殤土周葬於園遂輿¶
機而往塗邇故也(土周堲周也周人以夏后氏之堲周/葬下殤於園中以其去成人逺不就)¶
<pb:KR3k0013_WYG_571-16a>¶
(墓也機輿尸之牀也以䋲縳其中央又以䋲從両旁/而鈎之以機舉尸輿之以就園而歛葬焉途近故耳)今¶
墓逺則其葬也如之何(今人歛下殤於宫中而葬於墓/與成人同墓乃途逺其葬堂與)¶
(其棺乎載之也/問禮之變也)孔子曰吾聞諸老&KR0389;曰昔者史佚有子¶
而死下殤也墓逺(蓋欲葬墓如長殤從成人也長殤有/送葬車者則棺載之矣史佚成王時)¶
(贒史也贒猶/有所不知)召公謂之曰何以不棺歛於宫中(欲其歛/於宫中)¶
(如成人也歛於宫/中則葬猶當載之)史佚曰吾敢乎哉(畏知/禮也)召公言於周¶
公(為史/佚問)周公曰豈不可(言是豈於禮/不可不許也)使佚行之(失指以/為許也)¶
(遂用召/公之言)下殤用棺衣棺自史佚始(棺謂歛/於棺)公儀仲子之¶
<pb:KR3k0013_WYG_571-16b>¶
䘮檀弓免焉(故為非禮以非仲子也禮/朋友皆在他邦乃&KR0221;免)仲子舍其孫而立¶
其子(此其所立非也公儀蓋魯同/姓同禮適子死立適孫為後)檀弓曰何居我未之¶
前聞也(居讀為姫姓之姫齊魯/之問語助也前猶故也)趨而就子服伯子於門¶
右曰仲子舍其孫而立其子何也(去賓位就主人兄弟/之贒者而問之子服)¶
(伯子蓋仲孫蔑之𤣥孫/子服景伯蔑魯大夫)伯子曰仲子亦繇行古之道也¶
昔者文王舍伯邑考而立武王㣲子舍其孫腯而立衍¶
也夫仲子亦猶行古之道也(伯子為親者隠耳立子非/也文王立武王權也㣲子)¶
(適子死立其/弟衍殷禮也)子游問諸孔子孔子曰否立孫(據周/禮)¶
<pb:KR3k0013_WYG_571-17a>¶
言&KR0367;呉人字子游有子與子游立見孺子慕者有子謂¶
子㳺曰予壹不知夫喪之踊也予欲去之乆矣情在於斯¶
其是也夫(䘮之踊猶孺/子之號慕)子游曰禮有㣲情者(節哭/踊)有以¶
故興物者(衰絰/之制)有直情而徑行者戎狄之道也(哭踊無/節衣服)¶
(無/制)禮道則不然(與戎/狄異)人喜則斯陶(陶欝/陶也)陶斯咏(咏謳/也)咏¶
斯猶(猶當為揺聲之誤也揺謂身/動揺也秦人猶揺聲相近)猶斯舞(手舞/也)舞斯愠¶
(愠怒/也)愠斯戚(戚憤/恚)戚斯歎(歎吟/息)歎斯辟(辟拊/心)辟斯踊矣¶
(踊/躍)品節斯斯之謂禮(舞踊皆有/節乃成禮)人死斯惡之矣無能也¶
<pb:KR3k0013_WYG_571-17b>¶
斯倍之矣(無能謂心之/無所復能)是故制絞衾設蔞翣為使人勿¶
惡也(絞衾尸之飾蔞翣棺/之墻飾周禮婁作柳)始死脯醢之奠将行遣而行¶
之既葬而食之(将行将葬也葬有/遣奠食反虞之祭)未有見其饗之者¶
也自上世以來未之有舍也為使人勿倍也(舍廢/也)故子¶
之所刺於禮者亦非禮之訾也(訾病/也)又公叔木有同母¶
異父之昆弟死問於子㳺(木當為朱春秋作戍衞公叔/文子之子定公十四年奔魯)子¶
游曰其大功乎(疑所服也親/者屬大功是)¶
卜商字子夏狄儀有同母異父之昆弟死問於子夏子夏¶
<pb:KR3k0013_WYG_571-18a>¶
曰我未之前聞也魯人則為之齊衰狄儀行齊衰今之¶
齊衰狄儀之問也又孔子之䘮有自燕來觀者舍於子¶
夏氏子夏曰聖人之葬人與人之䘮聖人也子何觀焉¶
(與及/也)昔者夫子言之曰吾見封之若堂者矣(封築土為/壟堂形四)¶
(方而/髙)見若坊者矣(坊形旁殺/平上而長)見若覆夏屋者矣(覆謂茨/瓦也夏)¶
(屋今之門廡也/其形旁廣而卑)見若斧者矣(斧形旁殺/刃上而長)從若斧者焉(孔/子)¶
(以為刃上難登/狹又易為功)馬鬛封之謂也(俗間/名)今一日而三斬板¶
而已封(板蓋廣二尺長六尺斬板謂斷莫縮也三斷止/之旁殺蓋髙四尺其廣袤未聞也詩云縮板以)¶
<pb:KR3k0013_WYG_571-18b>¶
(載/)尚行夫子之志乎哉(尚庻/幾也)衞司徒敬子死(司徒官氏/公子許之)¶
(後/)子夏弔焉主人未小歛絰而往子游弔焉主人既小¶
歛子游出絰反哭(皆以朋友之禮/往而二人異)子夏曰聞之也與曰¶
聞諸夫子主人未改服則不絰¶
曽子名參南武城人也有子問於曽子曰問䘮於夫子¶
乎(有子孔子弟子有若也夫子卒後問此庻有異聞/也䘮謂仕失位也魯昭公孫于齊曰䘮人其何稱)曰¶
聞之矣䘮欲速貧死欲速朽有子曰是非君子之言也¶
(貧朽非/人所欲)曽子曰參也聞諸夫子也有子又曰是非君子¶
<pb:KR3k0013_WYG_571-19a>¶
之言也曽子曰參也與子游聞之有子曰然然則夫子¶
有為言之也曽子以斯言告於子游子游曰甚哉有子¶
之言似夫子也昔者夫子居於宋見桓司馬自為石椁¶
三年而不成(桓司馬宋向/戌之孫名魋)夫子曰若是其靡也死不如¶
速朽之愈也死之欲速朽為桓司馬言之也(靡/侈)南宫敬¶
叔反必載寳而朝(敬叔魯孟僖子之子仲孫閲蓋甞失/位去魯得反載寳來朝於其君)夫¶
子曰若是其貨也䘮不如速貧之愈也䘮之欲速貧為¶
敬叔言之也曽子以子游之言告於有子有子曰然吾¶
<pb:KR3k0013_WYG_571-19b>¶
固曰非夫子之言也曽子曰子何以知之有子曰夫子¶
制於中都四寸之棺五寸之椁以斯知不欲速朽也(中/都)¶
(魯邑名也孔子甞為之宰為民作制孔/子繇中都宰為司空繇司空為司㓂)昔者夫子失魯¶
司㓂将之荆(将應聘/於楚)蓋先之以子夏又申之以冉有以¶
斯知不欲速貧也(言汲汲於/仕得禄)仲憲言於曽子曰夏后¶
氏用明噐示民無知也(所謂致死之仲憲/孔子弟子原憲)殷人用祭噐¶
示民有知也(所謂致/生之)周人兼用之示民疑也(言使民疑於/無知與有知)¶
曽子曰其不然乎其不然乎(非其說/之非也)夫明噐鬼噐也祭¶
<pb:KR3k0013_WYG_571-20a>¶
噐人噐也夫古之人胡為而死其親乎(言仲憲之言三/者皆非此或用)¶
(鬼噐或/用人噐)曽申問於曽子曰哭父母有常聲乎曰中路嬰兒¶
失其母焉何常聲之有(嬰猶鷖彌也言其若小兒亡母/啼號安得常聲乎所謂哭不哀)¶
穆公之母卒(穆公魯哀/公之曽孫)使人問於曽子曰如之何(問居/䘮之)¶
(禮曽子曽參/之子名申)對曰申也聞之申之父曰哭泣之哀齊斬¶
之情饘粥之食自天子逹(子䘮父母/尊卑同)¶
有子名若魯人曽子曰晏子可謂知禮也已恭敬之有¶
焉(言禮者敬/而已矣)有若曰晏子一&KR0546;裘三十年遣車一乗及¶
<pb:KR3k0013_WYG_571-20b>¶
墓而反國君七个遣車七乗大夫五个遣車五乗晏子¶
焉知禮(言其大儉偪下非之及墓而反言其既窆則歸/不留賓有事也人臣賜車馬者乃得有遣車遣)¶
(車之差大夫五諸侯七天子九諸侯不以命數䘮數畧/也个謂所包遣奠牲體之數也雜記曰遣車示牢具)¶
仲梁子魯人也曽子曰尸未設飾故帷堂小歛而徹帷¶
仲梁子曰夫婦方亂故帷堂小歛而徹帷(歛者動揺尸/帷堂為人褻)¶
(之言方亂非也/仲梁子魯人也)¶
或問於曽子曰夫既遣而包其餘猶既食而裹其餘與¶
君子既食則裹其餘乎(言遣既奠而又包之是與食於/人已而裹其餘将去何異與君)¶
<pb:KR3k0013_WYG_571-21a>¶
(子寧為是乎/言傷亷也)曽子曰吾子不見大饗乎夫大饗既饗卷¶
三牲之爼歸於賓館父母而賓客之所以為哀也子不¶
見大饗乎(既饗歸爼所以厚之也言父母家之/主今賓客之是孝子哀親之去也)又小歛¶
之奠子游曰於東方曽子曰於西方歛斯席矣(曽子以/俗說非)¶
(又大歛奠於/堂乃有席)小歛之奠在西方魯禮之末失也(末世失/禮之為)¶
縣子魯人也陳荘子死赴於魯魯人欲勿哭(君無哭隣/國大夫之)¶
(禮陳荘子齊大夫/陳恒之孫名伯)繆公召縣子而問焉縣子曰古之大¶
夫束脩之問不出境雖欲哭之安得而哭之(以其不/外交)今¶
<pb:KR3k0013_WYG_571-21b>¶
之大夫交政於中國雖欲勿哭焉得而弗哭(言時君弱/臣強政在)¶
(大夫專盟/㑹以交接)且臣聞之哭有二道有愛而哭之有畏而哭¶
之(以權㣲/勸之)公曰然然則如之何而可縣子曰請哭諸異¶
姓之廟(明不/當哭)於是與哭諸縣氏¶
子思孔子孫伯魚之子也曽子謂子思曰伋五口執親之¶
䘮也水漿不入於口者七日(言己以疾時/禮而不如)子思曰先王¶
之制禮也過之者俯而就之不至焉者跂而及之故君¶
子之執親之䘮也水漿不入於口者三日杖而後能起¶
<pb:KR3k0013_WYG_571-22a>¶
(為曽子言難/繼以禮抑之)¶
柳若衞人也子思之母死於衞(伯魚卒其/妻嫁於衞)柳若謂子思¶
曰子聖人之後也四方於子乎觀禮子蓋慎諸(見子思/欲為嫁)¶
(母服恐其失禮戒/之嫁母齊衰期)子思曰吾何慎哉吾聞之有其禮無¶
其財君子弗行也(謂時可行而財/不足以備也)有其禮有其財無其¶
時君子弗行也(謂財足以備禮/而時不得行者)吾何慎哉(時所止則止/時所行則行)¶
(無所疑也䘮之禮如子/贈禭之屬不踰主人)¶
　¶
<pb:KR3k0013_WYG_571-22b>¶
　¶
　¶
　¶
　¶
　¶
　¶
　¶
　冊府元龜卷五百七十一¶
