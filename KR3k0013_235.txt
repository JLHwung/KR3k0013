# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.161598
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百三十五
<pb:KR3k0013_WYG_235-1a>¶
欽定四庫全書¶
　册府元龜卷二百三十五　宋　王欽若等　撰¶
　　列國君部¶
　　　緫序¶
易之比象曰先王以建萬國親諸侯自黄帝制城畫野¶
得百里之國萬區帝堯在位協和萬邦禹㑹塗山執玉¶
萬國以至於桀存者三千商氏之起大眀憲法立公侯¶
伯子男凡五等之爵其分土則公侯地方百里伯七十¶
<pb:KR3k0013_WYG_235-1b>¶
里子男五十里為三等之制其不能五十里者附於諸¶
侯曰附庸九州之地各方千里州建二百一十國天子¶
之縣内建九十三國而附庸不與焉千里之外設方伯¶
五國以為屬屬有長十國以為連連有帥三十國以為¶
卒卒有正二百一十國以為州州有伯八州八伯五十¶
六正百六十八帥三百三十六長八伯各以其屬屬於天¶
子之老二人分天下以為左右曰二伯其縣内諸侯選¶
賢以置於位食其國禄而不得世外諸侯以功而封象¶
<pb:KR3k0013_WYG_235-2a>¶
賢繼立周承商制所封凡八百國同姓五十有餘所以¶
親親賢賢褒美功徳播於雅頌闗諸盛衰深根固本為¶
不可㧞者也幽平之後日以陵替分為二周天下謂之¶
共主諸侯雖强大猶不敢窺周鼎盖枝葉相持藩垣外¶
固繇制法於在昔得長世之善經而使之然也故仲尼¶
之刪定典籍約史記以脩春秋丘眀受經垂諸𫝊述其¶
槩見之大國者周公之子伯禽封曲阜為魯侯武王之¶
子唐叔虞封太原為晉侯文王之子四人康叔封朝歌¶
<pb:KR3k0013_WYG_235-2b>¶
為衛侯度封上蔡為蔡侯又振鐸之後封陶丘為曹伯¶
繡之後封滕為滕侯宣王母弟友封鄭為鄭伯召公奭¶
之後封薊為北燕伯仲雍之孫周章封吳為吳子太公¶
望之後封營丘為齊侯有熊之曽孫熊繹封丹陽為楚¶
子非子之後封岐之地為秦伯紂兄微子封商丘為宋¶
公胡公封陳為陳侯伯夷之後封許為許男少昊之後¶
封莒為莒子顓頊之後封邾為邾子又别封邾侠之後¶
居郳為小邾子夏禹之後封杞為杞伯少康之後封㑹¶
<pb:KR3k0013_WYG_235-3a>¶
稽為越子凡大國二十其薛伯虞公虢公紀侯邢侯息¶
侯郕伯鄧侯賈伯隨侯梁伯徐子鄶子沈子䢵子唐侯¶
胡子鄅子南燕伯宿男夔子巴子州公宗子郜子穀伯¶
荀侯賴子譚子滑伯舒子弦子須句子頓子麋子郯子¶
黎侯偪陽子鍾吾子凡三十九國又紀芮東虢蕭莱羅¶
夷管凡八國亡其爵其小國凡四十七焉又有申共向¶
極戴魏遂鄣黄貳軫州絞六葛於餘丘蓼牟權霍耿陽¶
江冀舒蓼巢道柏厲微項箕崇英顓&KR0119;寗雍任鄷&KR0360;邘¶
<pb:KR3k0013_WYG_235-3b>¶
畢黎昆吾茅應鄀寒鄫蔣根牟胙郇瑕有莘闞鞏介斟¶
灌偪過庸邿爽鳩焦鄟邶有鬲庸斟尋豳戈韓鑄楊邳¶
觀褒姺緍豕韋岐仍商奄駘房大庭亳桐宻須窮桑封¶
父甲父凡九十四國但存爵號而無世次其間亦有虞¶
夏商周之所封皆春秋之攸著者也當其各受分土保¶
有疆域嵗時述職率遵王命洎周徳微弱國綱寖弛而¶
猶五伯更起迭主夏盟尊奬徵討存亡繼絶政令有所¶
禀小陋頼其庇既而霸道交䘮庶邦力攻上有虚位之¶
<pb:KR3k0013_WYG_235-4a>¶
耻下無方伯之勢强弱相吞莫知能救春秋之後其存¶
者魯衛齊楚宋鄭燕秦趙魏韓中山凡十二國焉其後¶
楚考烈王滅魯頃公遷於卞遂為家人而魯絶祀秦徙¶
衛元君於野王而并其地為東郡不得列於諸侯齊湣¶
王與楚伐宋殺王偃滅宋而三分其地韓哀侯滅鄭而¶
併其國魏文侯使樂羊㧞中山凡亡五國其存者秦楚¶
燕魏韓齊趙七國而已終為秦所併焉今之所紀自春¶
秋以来列國君臣善敗之跡訖於七國為列國君部凡¶
<pb:KR3k0013_WYG_235-4b>¶
四十門¶
　　　　建國　　錫命　　奉先¶
　　　建國¶
古者並建諸侯以承天子所以尊宗廟重社稷也自黄¶
帝之畫野分州得百里之國萬區盖封建之舊制矣然¶
而史氏闕紀莫得而詳爰及姬氏周監於二代乃設五¶
等之爵為九服之辨列樹勲戚作深根固本之計重之¶
以分器祚之以世族大者著乎賜履小亦僅乎一同藩¶
<pb:KR3k0013_WYG_235-5a>¶
屏輔衛於是乎在至於建侯裂壤以申畫郊圻燾土立¶
疆而肇建宗祀職方之志斯著輿地之圗足徵故始封¶
遷卜之諸侯以詳述之矣¶
吳太伯之犇荆蠻自號勾吳及周武王克殷求太伯仲¶
雍之後得周章已君吳因而封之乃封周章弟虞仲於¶
周之北故夏虚(在河東/大陽縣)是為虞仲列為諸侯¶
魯周公旦武王弟也周公佐武王破殷封旦於少昊之¶
虚曲阜是為魯公不就封周公卒子伯禽因以前受封¶
<pb:KR3k0013_WYG_235-5b>¶
是為魯公¶
燕召公奭與周同姓姓姬氏周武王之滅紂封召公於¶
北燕(有南燕故/云北燕)居廣陽薊縣¶
管叔鮮周文王子而武王弟也武王克殷紂平天下封¶
叔鮮於管今滎陽京縣東北管城¶
蔡叔度周文王子而武王弟也武王克殷平天下封叔¶
度於蔡初居上蔡蔡平侯徙新蔡(並汝南/縣也)後二世殺上¶
蔡¶
<pb:KR3k0013_WYG_235-6a>¶
衛康叔名封周武王同母少弟成王伐殷殺武庚禄父¶
管叔放蔡叔以武庚殷餘民封康叔為衛君居河淇間¶
故商墟衛成公自楚丘徙濮陽¶
鄶故國今滎陽宻縣東北鄶城¶
唐叔虞者周武王子成王弟成王封叔虞於唐唐在河¶
汾之東方百里故曰唐叔虞都於冀(世本曰居鄂宋志/曰鄂地今在大夏)¶
昭侯封文侯弟成師於曲沃是為曲沃桓叔武公後併¶
晉地而有之¶
<pb:KR3k0013_WYG_235-6b>¶
鄭桓公友宣王庶弟(年表云/母弟)宣王立二十二年初封於¶
鄭(地里志云京兆/鄭桓公封於此)問太史伯曰王室多故予安逃死乎對曰¶
獨雒之東土河濟之南可居桓公卒言王東徙其民雒¶
東而虢鄶果獻十邑(十邑謂虢鄶鄢蔽/補丹依㽥歴莘)竟國之(今河西/新鄭也)¶
曹姬姓文王子叔振鐸之後武王封之陶丘(今濟隂/定陶)¶
滕姬姓周文王子叔繡之後武王封之居滕今沛郡公¶
丘縣¶
虢姬姓文王弟虢仲之後治今𢎞農陕縣¶
<pb:KR3k0013_WYG_235-7a>¶
應周武王弟所封今在潁川城父應鄉(又左傳云邘晉/應韓武之穆也)¶
(此則應為/武王之子)¶
魏姬姓國(史不載所/封為誰)其地虞舜夏禹所都之域在古冀¶
州雷首之北析城之西南沈河曲北渉汾水(後為晉/所滅)其¶
後晉獻公滅魏以封畢萬萬從其國為魏氏文公時為¶
列大夫魏悼子徙治霍晉悼公時魏昭子徙治安邑其¶
後恵王徙治大梁(畢萬之先畢公髙與周同姓武王/伐紂髙封於畢畢在長安縣西)¶
耿姬姓國(平陽皮氏縣東南/有耿鄉為晉所滅)趙氏之先造父幸於周繆¶
<pb:KR3k0013_WYG_235-7b>¶
王賜以趙城繇此為趙氏叔帶去周事晉始建趙氏於¶
晉國(地理志河東永安故地/周穆王封造父之趙城)晉獻公滅耿以賜趙夙至¶
浣自耿徙中牟至敬侯始都邯鄆¶
韓氏之先與周同姓其後裔事晉封於韓原周末韓景¶
侯自新鄭徙陽翟¶
齊太公望其先祖虞夏之際封於吕(吕在南陽/宛縣西)或封於¶
申姓姜氏佐周武王伐商封於齊營丘其後獻公因徙¶
薄姑都治臨淄田完初自陳奔齊始食采於田故為田¶
<pb:KR3k0013_WYG_235-8a>¶
氏其後以田常彊盛割齊自安平土以東至瑯琊自為¶
封邑至田和并有齊國為諸侯¶
楚熊繹芈氏周成王舉文武勤勞後初封於楚蠻以子¶
男之田居丹陽(在南郡/枝江縣)其後文王熊貲始都郢襄王横¶
為秦所敗東北保於陳城考烈王東徙都夀春¶
秦非子初居犬丘周孝王分土為附庸邑之秦(今天水/隴西縣)¶
(秦亭是/者也)後世秦襄公以兵送周平王徙雒邑平王賜之¶
岐以西之地於是始得國公初居雍城獻公城櫟陽而¶
<pb:KR3k0013_WYG_235-8b>¶
都之(今萬年/是也)孝公十二年作為咸陽築冀闕徙都之¶
杞夏禹之後周武王克殷紂求禹之後得東樓公封之¶
於杞杞今陳留雍丘¶
越其先夏少康之庶子封於㑹稽以奉守禹之祀¶
陳胡公滿者虞帝舜之後姓媯氏周武王克殷乃求舜¶
後得媯滿封之於陳¶
宋㣲子啟者殷帝乙之首子紂之庶兄也成王誅武庚¶
殺管叔放蔡叔乃命微子啟代殷後國於宋都商丘大¶
<pb:KR3k0013_WYG_235-9a>¶
辰之墟今梁國睢陽¶
許姜姓堯四岳伯夷之後武王封其苖裔文叔於許今¶
潁川許昌是靈公徙葉悼公遷於夷一名城父又居析¶
一名白羽許男斯處容城¶
莒嬴姓少昊之後武王封兹輿於莒初都計斤後徙莒¶
今城陽莒縣(計斤今春秋/所謂介根)¶
邾國曹姓顓頊之後武王封其苖裔邾侠為附庸居邾¶
(邾今魯國/鄒縣也)文公徙於繹¶
<pb:KR3k0013_WYG_235-9b>¶
小邾邾侠後夷父顔有功其子友别封附庸居東平昌¶
盧東北郳城¶
共國汲郡共縣¶
宿國東平無鹽縣任姓¶
中山國南陽宛縣¶
夷國城陽莊武縣所治夷女城¶
向國龍元縣東向城姜姓炎帝後¶
南燕國東郡燕縣姬姓黄帝後¶
<pb:KR3k0013_WYG_235-10a>¶
凡國汲郡共縣東南凡城¶
戴國陳留外黄縣東南戴城¶
息國汝隂新息縣故息國東徙故加新¶
郜國濟隂城武縣東南北郜城¶
芮國漢之馮翊臨晉魏之河東河北縣芮鄉¶
郯國東海郯縣盈姓¶
州國東莞淳于縣又州國南郡華容縣東南州陵城¶
榖國南陽筑陽縣榖城¶
<pb:KR3k0013_WYG_235-10b>¶
巴國巴郡江州縣¶
廖國儀陽&KR0037;陽縣東南湖陽城(後廖國/亦作風)¶
羅國南郡宜城縣西山後徙南郡枝江縣¶
牟國泰山牟縣魯附庸¶
葛國梁郡寜陵縣東北葛鄉¶
譚國濟南平陵縣西南譚城¶
蕭國沛郡蕭縣故蕭叔國宋别封附庸¶
隧國濟北虵丘縣東北遂鄉¶
<pb:KR3k0013_WYG_235-11a>¶
滑國都費在河南緱氏縣¶
權國南郡當陽縣東南權城¶
鄣國東平無鹽縣東北鄣城¶
霍國平陽永安縣東北霍太山¶
江國汝南安陽江亭¶
冀國平陽皮氏縣東北冀亭¶
弦國弋陽軑縣東南弦亭(一云在/江夏軑)¶
道國汝南陽安縣南道亭¶
<pb:KR3k0013_WYG_235-11b>¶
栢國汝南西平縣栢亭¶
微國東平夀張縣西北微鄉¶
繒國琅邪繒縣禹後¶
厲國儀陽遂陽縣北厲鄉(厲讀/曰頼)¶
項國汝隂項縣¶
宻國滎陽宻縣姬姓之國也(顔師古謂此宻即春秋僖/六年圍商宻者也詩所云)¶
(宻人即左傳所謂宻須/之鼔者也在安定隂宻)¶
任國東平任城縣¶
<pb:KR3k0013_WYG_235-12a>¶
須句國東平須昌縣西北句城風姓太昊後¶
顓㬰國泰山南陽縣東北顓㬰城¶
頓國汝南南頓縣頓子姬姓頓廹於陳其後南徙故號¶
南頓¶
雍國河内山陽西雍城¶
畢國京兆長安縣西北¶
豐國始平鄠縣東豐邑臺¶
邢國河内野王縣西北邢城姬姓¶
<pb:KR3k0013_WYG_235-12b>¶
應國襄城城父縣西南應城¶
蔣國弋陽期思縣蔣鄉城¶
茅國髙平昌邑縣西北茅鄉城¶
胙國東郡燕縣東北胙城¶
夔國建平秭歸縣¶
介國城陽黔陬縣¶
焦國𢎞農陕縣故焦城¶
鄧國南郡鄧縣(鄧侯/國)¶
<pb:KR3k0013_WYG_235-13a>¶
鄾國南陽鄧鄾縣聚(古鄾/國)¶
歸國南郡秭歸歸鄉¶
䢵國南郡軑東南&KR3297;城¶
鄖國南郡雲杜鄖城¶
廬國廬江郡故廬子國¶
下邳國東海郡下邳邳初在薛其後徙師故曰下邳¶
鍾離國九江郡古鍾離子邑¶
過當國樂安夀光過鄉¶
<pb:KR3k0013_WYG_235-13b>¶
州莱國沛郡下蔡¶
淳于國北海淳于¶
鼓國鉅鹿郡下曲陽鼓聚故翟鼓子國¶
肥國泰山肥城(又云淄川劇故/肥國今肥亭是)肥國鉅鹿郡下曲陽西¶
南肥累城¶
古肥國白狄别種後奔燕封於遼西郡肥如¶
鑄國濟北宛丘鑄鄉堯後周武王所封¶
紀國北海劇紀亭¶
<pb:KR3k0013_WYG_235-14a>¶
棠國北海郡即墨棠鄉¶
夷國北海郡壯武¶
莱國東莱郡¶
鄅國東海郡開陽¶
徐國臨淮郡徐盈姓¶
無終國右北平無終¶
朝鮮國樂浪郡朝鮮周武王封箕子¶
鮮虞國中山國新市¶
<pb:KR3k0013_WYG_235-14b>¶
陽國城陽都陽城¶
邳國梁國榖熟邳亭¶
沈國汝南平輿沈亭¶
蓼國廬江蓼臯繇後¶
六國廬江六縣臯繇後姬姓¶
巢國廬江六縣居巢城¶
根牟國瑯邪陽都縣東牟鄉城¶
唐國義陽安昌縣東南上唐鄉(唐國又在太/原晉陽縣)¶
<pb:KR3k0013_WYG_235-15a>¶
黎國上黨壺闗縣黎亭¶
郇國河東解縣西北郇城¶
鬲國平原鬲縣¶
斟國北海郡斟禹後¶
斟灌國樂安夀光縣東南灌亭禹後¶
斟尋國北海郡平夀縣東南斟亭禹後¶
過國東南莱掖縣北過鄉¶
戈國宋鄭之間有戈邑¶
<pb:KR3k0013_WYG_235-15b>¶
偪陽國彭城傅陽縣妘姓¶
邿國任城亢父縣詩亭(邿亦/作詩)¶
杜國京兆杜縣¶
楊國平陽楊縣¶
豳國新平漆縣東北邠城¶
觀國頓丘衛縣姒姓¶
黄國汝南弋陽北黄城¶
房國汝南吳房本房子國楚靈王遷房於楚後封吳闔¶
<pb:KR3k0013_WYG_235-16a>¶
閭弟夫槩故曰吳房¶
胡國汝陽縣西北胡城¶
黎國汝南魏郡黎陽縣(或云東夷國又漢書地/理志黎侯國上黨壺闗)¶
宻須國安定隂宻¶
甲父國髙平昌邑縣東南甲父亭¶
梁國伯翳之後與秦同祖秦取梁改曰夏陽今馮翊夏¶
陽是也¶
鍾吾國在東海司吾(左傳曰吾/執鍾吾子)¶
<pb:KR3k0013_WYG_235-16b>¶
桐國廬江舒縣西南桐鄉¶
荀國河東荀城(古荀國以/下並古國)¶
潞國上黨潞(即潞/子國)¶
虢國榮陽河南虢亭¶
程國河南雒陽上程聚(古程國重黎之後伯休甫之國/闗中又有程聚文王居程徙都)¶
(豐故名/為上程)¶
鞏國河南鞏縣(即鞏/伯國)¶
豕韋國東郡白馬韋鄉(古豕韋/氏之國)¶
<pb:KR3k0013_WYG_235-17a>¶
塗山國九江當塗禹所娶塗山國有禹墟¶
寒國北海郡平夀寒亭寒浞所封¶
令支國遼支令西孤竹城故伯夷國¶
防風國吳興武康¶
奚仲國魯國薛後遷於邳陽¶
彭祖國彭城¶
奄國魯古奄國¶
　　　錫命¶
<pb:KR3k0013_WYG_235-17b>¶
天子建徳昭乎利用諸侯正封是為述職稽茂勲之允¶
格故殊命之乃錫粤若厲階斯作得専四履之征外虞¶
以寜始重一卣之錫其或紹休前烈厥政用舉納忠王¶
室多儀克享肇啓公侯之土綽著兵戰之績繇是申之¶
豐報昭其寵數嘉言淑令藹諸簡冊至於博選盛族欽¶
成姻好兹率厥典恢纂舊服非有私於名器實攸頼其¶
夹輔者爾¶
齊太公周成王時管蔡作亂淮夷叛周乃使召康公(召/公)¶
<pb:KR3k0013_WYG_235-18a>¶
(奭/)命太公曰東至海西至河南至穆陵北至無棣(是皆/太公)¶
(始受封土地/疆境所至也)五侯九伯實得征之(五等諸侯九州之/伯皆得征討其罪)繇¶
此得征伐為大國¶
晉文侯周平王錫以秬鬯圭瓉(以圭為杓柄/謂之圭瓉)作文侯之¶
命(幽王為犬戎所殺平王立而東遷雒/邑晉文侯迎逆安定之故錫命焉)王若曰父義和¶
(順其功而命之文侯同/姓故稱曰父義和字也)丕顯文武克慎眀徳(大眀乎文/王武王之)¶
(道能詳審/顯用有徳)昭升於上敷聞在下惟時上帝集厥命於文¶
王(言文王聖徳眀升於天而布聞在下民/惟以是故上天集成其王命徳流子孫)亦惟先正克¶
<pb:KR3k0013_WYG_235-18b>¶
左右昭事厥辟(言君既聖眀亦惟先正官賢/臣能左右眀事其君所以然)越小大謀¶
猷罔不率從肆先祖懐在位(言文王君聖臣良於小大/所謀道徳天下無不循從)¶
(其化故我後世/先祖歸在王位)嗚呼閔予小子嗣造天丕愆(言我小子/之遭天大)¶
(罪過父死國/敗祖業隤隕)殄資澤於下民侵戎我國家純(言周邦䘮/亂絶其資)¶
(用恵澤於下民侵兵/傷我國其禍甚大)即我御事罔或耆夀俊在厥服予¶
則罔克(所以遇禍即我治事之臣無有耆宿夀/耉俊徳在其服位我則材劣無能之致)曰惟祖¶
惟父其伊恤朕躬嗚呼有績予一人永綏在位(王曰同/姓諸侯)¶
(在我惟祖惟父列者其惟當憂念我身嗚呼/能有成功則我一人長安在王位言恃諸侯)父義和汝¶
<pb:KR3k0013_WYG_235-19a>¶
克昭乃顯祖(重稱字親之不稱名尊之言汝/能眀汝顯祖唐叔之道奬之)汝肇刑文¶
武用㑹紹乃辟追孝於前文人(言汝今始法文武之道/矣當用是道合㑹繼汝)¶
(君以善使追孝於前文徳之人汝/君平王自謂也繼先祖之志為孝)汝多脩扞我於艱若¶
汝予嘉(戰功曰多言汝之功多甚脩矣乃扞我/於艱難謂救周誅犬戎汝功我所嘉)王曰父¶
義和其歸視爾師寜爾邦(遣令還晉國其歸視/汝衆安汝國内上下)用賚爾¶
秬鬯一卣(黒黍曰秬醸以鬯草不言圭瓉可知卣/中罇也當以錫命告其始祖故錫鬯)彤弓¶
一彤矢百盧弓一盧矢百(彤赤盧黒也諸侯有大功賜徳/弓矢然後專征伐彤弓以講)¶
(習射藏/示子孫)馬四匹(馬供武用四匹曰乘侯伯/之賜無常以功大小為度)父徃哉柔逺¶
<pb:KR3k0013_WYG_235-19b>¶
能邇恵康小民無荒寜(父徃歸國哉懐柔逺人必以文/徳能柔逺者必能柔近然後國)¶
(安安小人之道必以順/無荒廢人事而自安)簡恤爾都用成爾顯徳(當簡核/汝所自)¶
(治都鄙之人人和政治則汝顯用有/徳之功成矣不言鄙繇近以及逺)¶
韓侯宣王時錫命尹吉甫作韓奕以美之曰王錫韓侯¶
淑旂綏章簟笰錯衡𤣥衮赤舄鉤膺鏤錫鞹鞃淺幭鞗¶
革金厄(淑善也蛟龍為旂綏大綏也錯衡文衡鏤錫有/金鏤其錫也鞹革也鞃軾中也淺虎皮淺毛也)¶
(幭覆式也厄烏蠋也簟笰漆簟以為車蔽今之藩也鉤/膺樊纓也眉上曰錫刻金飾之今當盧也鞗革謂轡以)¶
(金為小環徃/徃纒搤之)又曰以先祖受命因時百蠻王錫韓侯其¶
<pb:KR3k0013_WYG_235-20a>¶
追其貊奄受北國因以其伯(韓侯之先祖武王之子也/因時百蠻長是蠻服之百)¶
(國也追貊戎狄國也奄撫也韓侯先祖有功徳者受先/王之命封為韓侯為侯伯其州界外接蠻服因得使時)¶
(節百蠻貢獻之徃来後君微弱用失其業今王以韓侯/先祖之事如是而韓侯賢故於入覲使復其先祖之舊)¶
(職錫之蠻服追貊之戎狄令撫柔其所受王畿北面之/國因以其先祖侯伯之事盡予之皆美其為人子孫能)¶
(興復先祖/之舊功)¶
楚成王惲即位布徳施忠結舊好於諸侯周恵王五年¶
使人獻天子天子錫胙曰鎮爾南方夷越之亂無侵中¶
國¶
<pb:KR3k0013_WYG_235-20b>¶
齊桓公恵王十年王使召伯廖賜齊侯命(召伯廖王卿/士賜命為侯)¶
(伯王欽若等曰/齊侯桓公也)¶
襄王元年桓公葵丘之㑹天子使宰孔致胙於桓公(宰/孔)¶
(宰周/公也)曰余一人之命有事於文武使孔致胙且有後命¶
曰以爾自卑勞謂爾伯舅無下拜(天子稱王官之伯異/姓曰伯舅無下拜無)¶
(下堂拜/賜也)桓公召管子而謀管子對曰為君不君為臣不¶
臣亂之本也桓公懼出見客曰天威不違顔咫尺(違逺/顔眉)¶
(目之間八/寸曰咫)小白余敢承天子之命曰爾無下拜恐隕越¶
<pb:KR3k0013_WYG_235-21a>¶
於下以為天子羞遂下拜升受命賞服大輅龍旗九旒¶
渠門赤旂(大輅諸侯朝服之車謂金輅鈎樊纓九就龍/旗九旒也渠門亦旂名建為軍門若今牙門)¶
(赤□/大旂)諸侯稱順焉¶
晉恵公襄王二年王使召武公内史過賜晉侯命(召武/公周)¶
(卿士内史過周大夫諸侯即位天子賜之命圭為/瑞王欽若等曰魯僖公十一年也晉侯晉恵也)¶
文公襄王二十年獻楚俘於王駟介百乘徒兵千(駟介/四馬)¶
(被甲徒/兵歩卒)鄭伯傅王用平禮也(傅相也以周平王享晉/文侯仇之禮享晉侯)己¶
酉王享禮命晉侯宥(既饗又命晉侯助/以束帛以將厚意)王命尹氏及王¶
<pb:KR3k0013_WYG_235-21b>¶
子虎内史叔興父䇿命晉侯為侯伯(以䇿書命晉侯為/伯也周禮九命作)¶
(伯尹氏王子虎皆王卿士也叔/興父大夫也三官命之以寵晉)賜之大輅之服戎輅之¶
服(大輅金輅戎輅戎/車二輅各有服)彤弓一彤矢百玈弓一玈矢千(彤/赤)¶
(弓玈黒弓弓一矢百則矢千弓/十矣諸侯賜弓矢然後専征伐)秬鬯一卣(秬黒黍鬯香/酒所以降神)¶
(卣器/名)虎賁三百人曰王謂叔父敬服王命以綏四國糾¶
逖王慝(逖逺也有惡於/王者糾而逺之)晉侯三辭從命曰重耳敢再拜¶
稽首奉揚天子之丕顯休命(稽首首至地丕/大也休美也)受䇿以出¶
魯文公襄王二十六年公即位天王使毛伯来錫公命¶
<pb:KR3k0013_WYG_235-22a>¶
(毛國伯爵諸侯/為王卿士者)¶
成公八年秋簡王三年也天子使召伯来錫公命(諸侯/即位)¶
(天子賜以命圭與之合瑞八年乃/来緩也天子天王王者之通稱)¶
齊靈公靈王十三年王使劉定公賜齊侯命(將昏於齊/故也定公)¶
(劉夏位賤以能而使/之傳稱諡舉其終)曰昔伯舅太公右我先王股肱周室¶
師保萬民世胙太師以表東海(胙報也表顯也謂顯封/東海以報太師之功)¶
王室之不壞繄伯舅是頼(繄發/聲)今余命汝環(環齊靈/公名)兹率¶
舅氏之典纂乃祖考無忝乃舊敬之哉無廢朕命(纂繼/也因)¶
<pb:KR3k0013_WYG_235-22b>¶
(昏而加褒顯也傳言/王室不能命有功)¶
越王句踐已平吳乃以兵北渡淮與齊晉諸侯㑹於徐¶
州致貢於周元王使人賜句踐胙命為伯¶
秦孝公十九年顯王二十六年也天子致胙諸侯畢賀¶
　　　奉先¶
夫祀者國之大事孝者人之本與邦君敦行史册垂美¶
譬諸善政尤為盛烈奉先之誠不匱昭享之義有叙惟¶
馨之薦豐而且潔非有諂也致美之服章而有量不圗¶
<pb:KR3k0013_WYG_235-23a>¶
奢也然後能保其社稷和其民人盖諸侯之孝也¶
魯隠公五年九月考仲子之宫初獻六羽(成仲子之宫/安其主而祭)¶
(之恵公以仲子手文而娶之欲以為夫人諸侯無二嫡/盖隱公成父之志為别立宫也公問羽數故書羽婦人)¶
(無諡因姓/以名宫)初仲子宫成將萬焉(萬舞/也)公問羽數於衆仲¶
(問執羽/人數)對曰天子用八(八八六/十四人)諸侯用六(六六三/十六人)大夫¶
四(四四十/六人)士二(二二四人士/有功賜用樂)夫舞所以莭八音而行八¶
風(八音金石絲竹匏土革木也八風八方之風也以八/音之氣播八方之風手之舞之足之蹈之莭其制而)¶
(叙其/情)故自八以下(惟天子得盡物數故以八/為列諸侯則不敢用八)公從之於¶
<pb:KR3k0013_WYG_235-23b>¶
是初獻六羽始用六佾也(魯惟文王周公廟得用八而/他公遂因僭而用之今隱公)¶
(特因此婦人之廟詳問衆仲/因眀大典故言始用六佾)¶
桓公八年五月丁丑蒸¶
十四年八月壬申御廪災(御廪蔵公所親耕以奉/粢盛之倉也天火曰災)乙亥¶
嘗(既戒日致齋御廪雖災茍不害/嘉榖則祭不應廢故書以示法)¶
僖公八年七月禘於太廟用致夫人(禘三年大祭之名/太廟周公之廟致)¶
(者致新主於廟而列之昭穆夫人姜氏預/弑薨於寢僖公疑其禮歴三禘今果行之)公能復周公¶
之宇(宇居/也)故魯頌閟宫有侐實實枚枚(閟閉也先妣姜/嫄之廟孟仲子)¶
<pb:KR3k0013_WYG_235-24a>¶
(曰是禖宫也侐清浄也實實廣大也枚枚礱/宻也一云閟神也姜嫄神所依故廟曰神宫)周公之孫¶
莊公之子龍旂承祀六轡耳耳春秋匪懈享祀不忒(周/公)¶
(之孫莊公之子謂僖公也耳耳然至盛也交龍為旂/承祀謂視祭祀也四馬故六轡春秋猶言四時忒變)¶
二十四年二月晉公子(文/公)入于晉丁未朝于武宫(文公之祖/武公廟)¶
文公二年二月丁丑作僖公主(主者殷人以栢周人以/栗三年喪終則遷入於)¶
(廟傳云過葬十月/而作主書其不時)¶
宣公八年六月辛巳有事於太廟公子遂卒於垂(齊地/名)¶
壬午猶繹萬入去籥(繹眀日又祭萬舞名籥管也猶可/止之辭魯人知卿佐之䘮不宜作)¶
<pb:KR3k0013_WYG_235-24b>¶
(樂而不廢繹/故萬舞去籥)¶
成公三年二月甲子新宫災三日哭(宣公新神主入廟/故謂之新宫書三)¶
(日哭善得禮宗廟親之神靈/所憑居而遇災故哀而哭之)¶
十八年晉悼公立正月辛巳朝武宫(武宫曲沃/始命君)¶
襄公十六年晉平公即位烝于曲沃(悼公既葬平公改服曲/沃晉祖廟烝冬祭也諸)¶
(侯五月而葬作主然後烝嘗於廟今晉踰月/葬作主而烝祭傳言晉將有盟㑹故速葬)¶
昭公元年十二月晉烝(烝冬/祭也)¶
十五年二月癸酉禘於武宫(魯武公廟成公/立六年復立之)叔弓涖事¶
<pb:KR3k0013_WYG_235-25a>¶
籥入而卒去樂卒事禮也(大臣卒故/為之去樂)¶
定公八年冬從祀先公(從順也先公閔公僖公將正二/公之位次所順非一親盡故通)¶
(言先/公)¶
　¶
　¶
　¶
　¶
　¶
<pb:KR3k0013_WYG_235-25b>¶
　¶
　¶
　¶
　¶
　¶
　¶
　¶
　冊府元龜卷二百三十五¶
