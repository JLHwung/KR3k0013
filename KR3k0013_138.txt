# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:07.451958
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百三十八
<pb:KR3k0013_WYG_138-1a>¶
欽定四庫全書¶
　册府元龜卷一百三十八　宋　王欽若等　撰¶
　　帝王部¶
　　　旌表第二¶
西魏武帝永熈中以故殷州刺史鄭楷兄弟父子並死¶
王事朝野傷歎特贈侍中都督冀定湘三州諸軍事驃¶
騎大將軍儀同三司冀州刺史¶
倉䟦滎陽京縣人也䘮母水漿不入口五日吐血數升¶
<pb:KR3k0013_WYG_138-1b>¶
居憂毁瘠見稱州里有司奏聞帝詔標門閭¶
楊𢎞鄉郡㐮垣人也三嵗䘮父為叔所飬母年九十三¶
𢎞年七十五哀毁過禮三年服畢恨不識父追服斬衰¶
食粥麤服誓終身命經十三年哀慕不改為郡縣鄉閭¶
三百餘人上状稱美有司奏宜旌賞復其一門樹其純¶
孝詔别勑集書標楊𢎞至行又可假以散員之名也(自/𢎞)¶
(以下十人史不載年/月令附於本朝之末)¶
郭文恭太原平遥人為太平縣令年踰七十父母䘮亡¶
<pb:KR3k0013_WYG_138-2a>¶
文恭孝慕罔極乃居祖父墓次晨夕拜跪跣足負土培¶
祖父二墓寒暑竭力積年不已見者莫不哀歎尚書聞¶
奏標其門閭¶
董雒生居父䘮過禮詔遣秘書中散温紹伯奉璽書慰¶
之令自抑割以全孝道又詔其宗親使相喻奨勿令有¶
㓕性之譏¶
王崇字乾邕陽夏雍丘人也兄弟並以孝聞身勤稼穡¶
以飬二親仕梁州鎮南府主簿母亡扶而後起鬢髪墮¶
<pb:KR3k0013_WYG_138-2b>¶
落未及將葬權殯宅西崇廬於殯所晝夜哭泣鳩鴿羣¶
至一小鳥素質黒眸形大如雀栖於崇廬朝夕不去母¶
䘮始闋復丁父憂哀毁過禮是年夏風雹所經處禽獸¶
暴死草木摧折至崇田畔風雹便止禾麥十頃竟無損¶
落及過崇地風雹如初咸稱至行所感崇雖除服仍居¶
墓側於其室前生草一根莖葉甚茂人莫能識至冬中¶
復有鳥巢崇屋乳飬三子毛羽成長馴而不驚守令聞¶
之親自臨視州以聞奏標其門閭¶
<pb:KR3k0013_WYG_138-3a>¶
張昇滎陽人居父母䘮鬢髪墜落水漿不入口吐血數¶
升詔表門閭¶
王閭北海宻人也數世同居有百口又泰山劉業興四¶
世同居魯郡蓋雋六世同居並其財産家門雍睦鄉里¶
敬異有司申奏皆標門閭¶
張安祖河陽人也襲世爵山北侯時有元承貴曽為河¶
陽令家貧且赴尚書求選逢天寒甚凍死路側一子年¶
㓜停屍門巷棺歛無托安祖悲哭盡禮買木為棺手自¶
<pb:KR3k0013_WYG_138-3b>¶
營作歛殯周給朝野嘉歎尚書聞奏標其門閭¶
馬八龍武邑武强人也輕財重義友人武遂縣尹靈哲¶
在軍䘮亡八龍聞即奔赴負屍而歸以家財殯葬為制¶
緦服撫其遺孤恩如所生州郡表列詔標門閭¶
李几博陵安平人也七世共居同財家有二十二房一¶
百九十八口長㓜濟濟風禮著聞至於作役卑㓜競進¶
鄉里嘆美標其門閭¶
邵洪哲上谷沮陽人也縣令范道榮先自朐城歸欵已¶
<pb:KR3k0013_WYG_138-4a>¶
除縣令道榮鄉人徐孔明妄經公府訟道榮非勲道榮¶
坐除名覊旅孤貧不能自理洪哲不勝義憤遂代道榮¶
詣京師明申曲直經歴寒暑不憚劬勞道榮卒得復雪¶
又北鎮反亂道榮孤單無所歸附洪哲兄伯川復率鄉¶
人來相迎接送逹幽州道榮感其誠節訴省申聞詔下¶
州郡標其里閭¶
後周太祖時荆可河東猗氏人䘮母悲號擗踊絶而復¶
蘇者數四廬於墓側負土成墳鄉人以可孝行之至足¶
<pb:KR3k0013_WYG_138-4b>¶
以勸勵風俗乃上言焉帝令州縣表異之¶
竇榮定文帝欲以為三公榮定上書固辭陳畏懼之道¶
帝乃止前後賞賜不可勝計及卒帝為廢朝令左衛大¶
將軍元旻監䕶䘮事賻絹三千疋上謂侍臣曰吾毎欲¶
致榮定於三事其人固譲不可今欲贈之重違其志於¶
是贈冀州刺史陳國公諡曰懿¶
令狐虬早以名徳著聞仕歴𤓰州司馬墩煌郡守郢州¶
刺史西魏文帝大統末卒於家帝傷悼之遣使者監䕶¶
<pb:KR3k0013_WYG_138-5a>¶
䘮事又勅鄉人為營墳壟贈龍驤將軍𤓰州刺史¶
武帝初河東安邑人紆回性至孝武成中父母䘮廬於¶
墓側負土成墳廬前生麻一株髙丈許圍之合拱枝葉¶
鬰茂冬夏常青烏棲其上回舉聲哭烏即悲鳴時人異¶
之帝表其閭擢授甘棠令¶
慕容三蔵為右衛將軍周師入鄴齊後主失守東遁委¶
三蔵等留守鄴宫齊之王公以下皆降三蔵猶率麾下¶
抗拒周師及齊平帝引見禮甚厚詔曰三蔵父子誠節¶
<pb:KR3k0013_WYG_138-5b>¶
久聞宜加榮秩授開府儀同大將軍¶
建徳元年晉公䕶誅詔曰故使持節柱國大將軍大都¶
督陽平郡開國公李逺早蒙驅任夙著勲績内參帷幄¶
外屬藩維竭誠王室乃罹横禍言念貞良追増傷悼宜¶
加榮寵用彰忠節贈本官加陜州等十五州諸軍事陜¶
州刺史諡曰忠逺初為晉公䕶所害也¶
六年詔曰偽齊之末奸佞擅權濫罪淫刑動挂羅綱偽¶
右丞相咸陽王故斛律明月偽侍中特進開府故崔季¶
<pb:KR3k0013_WYG_138-6a>¶
舒等七人或功髙獲罪或直言見誅朕兵以義動剪除¶
凶暴表閭封墓事切下車宜追贈諡并加其見在子孫¶
各隨䕃叙録家口田宅沒官者並還之¶
秦族性至孝母沒哭泣無時唯飲水食菜而已終䘮之¶
後猶蔬食不入室房二十許年鄉里咸歎異之其邑人¶
王元逹等七十餘人上状有詔表其門閭¶
張元字孝始祖父成沒元號踴絶而復蘇後其父延雋¶
卒水漿不入口三日鄉里歎異之縣博士楊軌等二百¶
<pb:KR3k0013_WYG_138-6b>¶
餘人上其狀有詔表其門閭¶
皇甫遐河東汾隂人遭母䘮廬於墓側負土為墳郡縣¶
表上其狀有詔旌異之¶
隋文帝開皇初詔曰昔漢髙欽無忌之義魏武挹子幹¶
之風前代名賢後王斯重魏故度支尚書美陽伯蘇綽¶
文雅政事遺跡可稱展力前王垂聲著績宜開土宇用¶
旌善人於是追封邳國公邑三千户¶
宇文孝伯以忠諌為周宣帝所殺及帝踐極以孝伯及¶
<pb:KR3k0013_WYG_138-7a>¶
王軌忠而獲罪並令收葬復其官爵又嘗謂髙熲曰宇¶
文孝伯實有周之良臣若使此人在朝我軰無措手處¶
也¶
紆士雄回之子也少質直孝友父䘮廬於墓側負土成¶
墳其庭前有一槐樹先甚欝茂及士雄居䘮樹遂枯死¶
服闋還宅死槐復榮帝聞之歎其父子至孝詔書褒揚¶
號其所居為累徳里¶
郎方貴淮南人也少有志尚與從父弟䨇貴同居開皇¶
<pb:KR3k0013_WYG_138-7b>¶
中方貴嘗因行出遇雨淮水汎長於津所寄渡舩人怒¶
之檛方貴臂折至家其弟䨇貴驚問所繇方貴具言之¶
䨇貴恚遂向津毆擊舩人致死守津者執送之縣官案¶
問其状以方貴為首當死䨇貴從坐當流兄弟二人爭¶
為坐首縣司不能斷送詣州兄弟各引咎州不能定二¶
人爭欲赴水而死州状以聞而異之特原其罪表其門¶
閭賜物百叚¶
田徳懋觀國公仁恭之子也少以孝友著名開皇初以¶
<pb:KR3k0013_WYG_138-8a>¶
父軍功賜爵平原郡公授太子千牛備身丁父艱哀毁¶
骨立廬於墓側負土成墳髙祖聞而嘉之遣員外散騎¶
侍郎元志就弔焉復降璽書曰皇帝謝田徳懋知在窮¶
疾哀毁過禮倚廬墓所負土成墳朕孝理天下思𢎞名¶
教復以爾通家情義素重有聞孝感嘉歎兼深春日暄¶
和氣力何似宜自抑割以禮自存也兼賜縑二百疋米¶
百石後下詔表其門閭¶
杜猷為濟隂太守開皇三年死王事詔曰行仁蹈義名¶
<pb:KR3k0013_WYG_138-8b>¶
教所先厲俗敦風宜見褒奨徃者山東河表經此叛亂¶
孤城逺守多不自全濟隂太守杜猷身䧟賊徒命懸冦¶
手郡省事范臺玫傾産營䕶免其戮辱眷言誠節實有¶
可嘉宜超常賞用明激勸臺玫可大都督假湘州刺史¶
薛濬開皇中為考功侍郎丁母艱不勝䘮病卒有司以¶
聞帝為之屑涕降使齎册書弔祭曰皇帝咨故考功侍¶
郎薛濬於戯惟爾操履貞和器業詳敏允膺列宿勤蹇¶
克彰及遘私艱奄從毁㓕嘉爾誠孝感於朕懐奠酹有¶
<pb:KR3k0013_WYG_138-9a>¶
加抑惟朝典故遣使人指申徃命魂而有靈歆兹榮渥¶
嗚呼哀哉¶
楊慶字伯悦年二十五郡察孝亷以侍飬不行其母有¶
疾不觧襟帶者七旬及居憂哀毁骨立負土成墳齊世¶
表其門閭賜帛三十疋綿十屯粟五十石髙祖開皇中¶
屢加褒賞¶
郭儔字引文太原文水人也家閭雍睦七葉共居犬豕¶
同乳鳥鵲通巢時人以為義感之應州縣上其事髙祖¶
<pb:KR3k0013_WYG_138-9b>¶
遣平昌公宇文弢詣其家勞問之侍書御史桞彧廵省¶
河北表其門閭¶
劉方為驩州都督平林邑國紀功而還方在道遇患而¶
卒帝甚傷惜之乃下詔曰方肅承廟筭恭行天討飲冰¶
遄邁視險若夷摧鋒直指出其不意鯨鯢殄殪巢穴咸¶
傾役不再勞肅清海外致身王事成績可嘉可贈上柱¶
國盧國公¶
煬帝大業二年五月乙邜詔曰旌表先哲式在饗祀所¶
<pb:KR3k0013_WYG_138-10a>¶
以優禮賢能顯彰遺愛朕永鍳前脩尚想名徳何嘗不¶
興歎九原屬&KR0008;千載其自古以來賢人君子有能樹聲¶
立徳佐世救時博利殊功有益於人者並宜營立祠宇¶
以時致祭墳壟之時不得侵踐有司量為條式稱朕意¶
焉¶
三年四月己亥次赤岸驛以太牢祭故太師李穆¶
五年二月戊戌次於閿鄉詔祭開皇功臣墓三月庚午¶
有司言武功男子史永遵與從父昆弟同居帝嘉之賜¶
<pb:KR3k0013_WYG_138-10b>¶
物一百叚米二百石表其門閭¶
陶模為嵐州司馬漢王諒據并州反刺史喬鍾葵發¶
兵赴逆模拒之鍾葵失色曰司馬反邪臨之以兵辭氣¶
不撓鍾葵義而釋之軍吏進曰若不斬模何以壓衆心¶
於是囚之於獄悉掠取資財分賜黨與及諒平帝嘉之¶
拜開府授大興令¶
皇甫誕為漢王諒并州司馬諒反誕諌之為諒所囚及¶
楊素至諒屯清源誕出獄謀閉城拒之又為諒所害焬¶
<pb:KR3k0013_WYG_138-11a>¶
帝以誕亡身殉國嘉悼者久之下詔曰褒顯名節有國¶
通規加等餙脩抑惟令典并州總管司馬皇甫誕性理¶
淹通志懐審正効官贊務聲績克宣值狂悖稱禍凶威¶
孔熾確殉單誠不從妖逆雖幽縶冦手而雅志彌厲遂¶
潜與義徒據城抗拒衆寡不敵奄致非命可贈柱國封¶
𢎞義公諡曰明¶
華秋汲郡臨河人也事母以孝聞母終廬於墓側大業¶
初調狐皮郡縣大獵有一兎人逐之奔入秋廬中匿秋¶
<pb:KR3k0013_WYG_138-11b>¶
膝下獵人至廬所異之自爾此兎嘗宿廬中馴其左右¶
郡縣嘉其孝感具以狀聞帝降使勞問表其門閭¶
翟普林楚丘人也性至孝事親以孝聞州郡辟命皆固¶
辭不就躬耕色飬鄉鄰謂為楚丘先生後父母疾親易¶
燥濕不觧衣者七句大業初父母俱終哀毁殆將㓕性¶
廬於墓側負土成墳盛冬不衣繒絮惟單縗而已家有¶
一烏犬隨其在墓若普林哀臨犬亦悲號見者嗟異焉¶
有二鵲巢其廬前樹每入其廬馴狎無所驚懼大業中¶
<pb:KR3k0013_WYG_138-12a>¶
司𨽻廵察奏其孝感擢授孝陽令¶
游元大業中為侍御史奉使黎陽楊𤣥感作亂元數其¶
罪𤣥感怒而囚之屢脅以兵竟不屈節於是害之帝甚¶
加歎贈銀青光禄大夫賜縑五百疋拜其子仁宗為正¶
議大夫弋陽郡通守¶
松贇大業末為石門府掾正賊帥楊厚執之令告北海¶
縣云郡兵已破宜早歸降贇至城下言賊弱不足憂遂¶
為厚所害帝遣户曹郎郭子賤討厚破之以贇亡身殉¶
<pb:KR3k0013_WYG_138-12b>¶
節嗟悼不已上表奏之優詔褒揚贈朝散大夫本郡通¶
守¶
唐髙祖武徳元年八月以髙熲賀若弼張衡宇文弼薛¶
道衡董純等忠於前朝李金才李敏見忌隋室皆被焬¶
帝所誅於是贈其官爵¶
裴仁基初仕隋為左光禄大夫䧟於王世充後謀歸國¶
事洩遇害武徳中贈原州都督諡曰忠¶
二年五月詔曰民禀五常仁義斯重士有百行孝敬為¶
<pb:KR3k0013_WYG_138-13a>¶
先自古哲王經邦致治設教垂範莫尚於兹叔世澆訛¶
民多偽薄脩身克已事資誘勸朕恭膺靈命臨馭遐荒¶
愍兹弊俗方思遷道雍州萬年縣樂遊鄉民王世貴孝¶
性自天力行無怠䘮其所怙哀毁絶倫負土成墳結廬¶
墓側鹽酪之味在口不嘗哭泣之聲感於行路安福鄉¶
民宋興貴立操雍和主情友睦同居合㸑累世積年務¶
本力農崇謙履順𢎞長名教敦厲風俗宜加褒顯以勸¶
將來可並旌表門閭蠲免課役布告天下使明知之¶
<pb:KR3k0013_WYG_138-13b>¶
四年表南豐州漢陽縣令姜世雄之閭褒義門也世雄¶
立性仁厚夙敦教義私門之内友悌著聞累葉共居合¶
宗同㸑鄉黨稱慕曽無間言屬隋末冦盗經其里者皆¶
感其義節不忍侵掠帝聞而嘉尚言其孝行堪勵風俗¶
下詔褒美課役並從蠲免¶
楊太寳武徳初為龍門令劉武周䧟晉絳攻之不降城¶
破被害褒贈全節侯¶
劉感岐州鳯泉人後魏司徒髙昌王豐生之孫也武徳¶
<pb:KR3k0013_WYG_138-14a>¶
初以驃騎將軍鎮涇州薛仁杲率衆圍之感嬰城拒守¶
城中粮盡遂殺所乘馬以分將士將士感之一無所噉¶
唯煑馬骨取汁和木屑食之城垂䧟者數以長平王叔¶
良援兵至仁杲觧圍而去感與叔良出戰為賊所擒仁¶
杲復圍涇州令感語城中云援軍已敗徒守孤城何益¶
也宜早出降以全家室感及至城下大呼曰逆賊饑餓¶
亡在朝夕秦王率數十萬衆四面俱集城中勿憂宜各¶
自勉以全忠節仁杲大怒執感於城邉埋脚馳騎射殺¶
<pb:KR3k0013_WYG_138-14b>¶
之至死聲色逾厲賊平帝購得其屍祭以少牢贈瀛州¶
刺史封平原郡公諡曰忠壯令其子襲官爵并賜田宅¶
常達陜人也初仕隋為鷹擊郎將數從帝征伐甚蒙親¶
待及義兵起逹在霍邑從宋老生來拒戰老生敗逹懼¶
自匿不出髙祖謂逹已死令人閱屍求之及逹來見髙¶
祖大悦以為統軍武徳初拜隴州刺史時薛舉屢攻之¶
不能克乃遣其將仵士政以數百人偽降逹逹不之察¶
厚加撫接士政伺隟以其徒刼逹擁城中二千人而叛¶
<pb:KR3k0013_WYG_138-15a>¶
牽逹以見於舉逹詞色抗厲不為之屈舉指其妻謂逹¶
曰識皇后不逹曰止是癭老嫗何足可識竟釋之有奴¶
賊帥張貴謂逹曰汝識我不逹曰汝逃死奴瞋目視之¶
貴怒持刀將斧逹人救獲免及仁杲平帝見逹謂曰卿¶
之忠節便可求之古人命起居舍人令狐徳棻曰劉感¶
常逹須載之史䇿也執仵士政撲殺之賜逹布帛三百¶
叚復拜隴州刺史¶
魏衡妻王氏梓州郪人也武徳初薛仁杲舊將旁企地¶
<pb:KR3k0013_WYG_138-15b>¶
侵掠梁部因獲王氏逼而妻之後企地漸強盛衡謀以¶
城應賊企地領衆將趨梁州未至數十里飲酒醉卧王¶
氏取其佩刀斬之㩦其首入城衆乃散帝大悦封為崇¶
義夫人仍赦衡同賊之罪¶
獨孤武都謀叛王世充歸國事覺誅死武都子師仁年¶
始三嵗世充以其年㓜不殺使禁掌之乳母王氏號蘭¶
英請髠鉗求入保飬世充許之蘭英撫育提㩦備盡筋¶
力時䘮亂年饑人多餓死蘭英扶路乞丐捃拾遇有所¶
<pb:KR3k0013_WYG_138-16a>¶
得便歸與師仁蘭英唯啖土飲水而已後詐採拾乃竊¶
師仁歸於京師帝嘉其義下詔曰師仁乳母王氏慈惠¶
有聞撫鞠無倦提㩦遺㓜背逆歸朝宜有褒隆以賜其¶
號可封永夀鄉君¶
張善相許州㐮城人也大業末為里長每督縣兵逐小¶
盗為衆所附遂據本郡歸於李宻宻敗以城歸國帝授¶
伊州總管王世充數攻之善相頻遣使請救兵既不赴¶
城中粮盡自知必敗謂寮屬曰吾荷國恩要當効命諸¶
<pb:KR3k0013_WYG_138-16b>¶
君無為同死當斬吾頭以歸世充衆皆泣曰寧與公同¶
死終不獨生後城䧟被禽送於世充所辭色不撓罵世¶
充極口尋被害帝歎曰吾負善相善相不負吾封其子¶
為㐮城郡公¶
張志寛河東安邑人也武徳八年丁母憂廬於墓側負¶
土成墳有烏巢於廬前樹上志寛哭臨烏輙悲鳴帝聞¶
之遣使就第弔授員外散騎常侍賜物三百叚表其門¶
閭¶
<pb:KR3k0013_WYG_138-17a>¶
太宗貞觀元年勑召臨淮劉子翼入京辭以繼母年老¶
不赴色飬之美鄉里稱焉江南道大使李襲譽奏旌表¶
之仍賜以米布改所居為孝慈里及母卒摧毁傷感行¶
路¶
二年九月涇陽人田伯明髙陵寡婦李氏各賜帛三十¶
疋旌孝義也¶
六年正月蠲布衣邉鳯舉韋引宗崔定仁陳嗣等四家¶
課役褒孝義也鳯舉渤海人引宗邑西人並以至孝聞¶
<pb:KR3k0013_WYG_138-17b>¶
於鄉黨葬父母皆廬墓次負土成墳鳯舉植栢而為嘉¶
樹引宗廬前生芝草七十餘莖見者以為孝感丁父母¶
憂縗服齋居二十餘年不釋定仁博陵人為偶像晨昏¶
定省若平生焉隋末羣賊蜂起莫有侵掠者嗣隴西人¶
四葉同居稱為邕睦帝異之並下書褒美¶
七年十一月以少牢祭杜如晦杜淹李綱之墓¶
十二年二月帝幸長春宫表王隴徳之閭褒節義也隴¶
徳本馮翊人王藏仁之蒼頭也藏仁父母先殁未獲合¶
<pb:KR3k0013_WYG_138-18a>¶
葬既而從役物故其妻孀居旁無親屬隴徳迎致其屍¶
并其父母而葬之因廬其墓次負土成墳每有白雉悲¶
鳴於墳上焉¶
十月表通事舍人薛萬備之閭旌孝行也萬備者營州¶
都督萬淑之季弟也初丁母艱截髪為髦以充歛及葬¶
廬於墓次負土成墳帝聞而嘉之降璽書弔慰焉¶
十五年二月表華州鄭人王瞿曇之閭旌孝行也瞿曇¶
事親以孝飬聞閭里稱其敬譲葬祖父母及伯父皆負¶
<pb:KR3k0013_WYG_138-18b>¶
土成墳三年乃畢母終亦如之晝夜悲號哀感行路頭¶
髪盡落形體枯悴墓門三年不掩夜嘗寝於棺側服終¶
之後仍不離墓焉¶
十一月壬戌賜孝女夏侯碎金布帛二十叚粟十石仍¶
標其門閭碎金滑州胙城人先適河間劉氏已産一女¶
其父因疾䘮身碎金遂求離其夫以終侍飬夫不違其¶
志分留一女碎金供飬其父兼事後母以孝聞鄉里方¶
之曾閔父亡號哭之聲朝夕不絶哀毁之至殆不勝䘮¶
<pb:KR3k0013_WYG_138-19a>¶
寒不衣絮被髪徒跣負土成墳廬於墓側至是已歴五¶
年日一食而止¶
十七年齊王祐舉兵祐初遣沓君謩將數百騎擊平陵¶
平陵人拒守獲全詔嘉之改平陵為全節縣¶
十九年二月庚戌輿駕發雒陽丁巳詔曰昔望諸列國¶
之相漢主尚求其後夷吾覇者之臣魏君猶禮其墓况¶
正直之道邁青松而孤絶忠勇之操掩白玉而振彩者¶
哉殷故少師比干貞一表徳鄰㡬成性以明允之量屬¶
<pb:KR3k0013_WYG_138-19b>¶
無妄之辰玉馬遽馳愍其邦之殄悴寳衣將燎惜其君¶
之覆亡其義不回懐忠蹈節讜言纔發輕百齡之命滛¶
刑既逞碎七尺之軀雖復周王封墓莫救焚圍之禍孔¶
聖稱仁寧追剖心之痛朕自趙魏問罪遼碣經途秀麥¶
之墟緬懐梓林之地駐蹕而瞻荒隴願以為臣撫躬而¶
想幽泉思聞其諌豈可使慎終之義久闕於徃册易名¶
之典無聞於後代宜錫寵命以展宿心可追贈太師諡¶
曰忠烈所司崇其墓而葺祠堂州縣春秋二時祀以少¶
<pb:KR3k0013_WYG_138-20a>¶
牢給隨近五户以供灑掃帝自為祭文¶
壬戌次安陽遣使以少牢祭齊清河王髙岳之墓¶
是年帝征遼攻安市城不剋其城中皆屏聲偃幟城主¶
升城拜手奉辭太宗嘉其堅守賜絹百疋以勵事君之¶
節¶
又遼東城長史為部下所殺而省事(省事郡/吏也)㩦其妻子¶
奔白巖城降帝義之賜省事帛五疋仍為造靈輿歸平¶
壌¶
<pb:KR3k0013_WYG_138-20b>¶
二十一年二月甲戌賜滑州胙城女子劉少娘粟帛仍¶
表其閭旌孝行也少娘母夏侯碎金亦以至孝聞少娘¶
年十五而母亡遂廬於墓側負土成墳¶
許垣豫州人也年十嵗父入山採藥為猛獸所噬即號¶
呌以杖擊之獸遂奔走父得以全帝聞而謂侍臣曰垣¶
雖㓜童遂能致命救親至孝自衷深可嘉尚授文林郎¶
賜物五十叚¶
堯君素隋大業末為鷹揚郎將鎮河中義兵起固守不¶
<pb:KR3k0013_WYG_138-21a>¶
下髙祖遣其妻至城下説令降君素引弓射殺後人心¶
離叛左右斬之傳首京師梟於都市後帝幸河中歎其¶
忠於隋室贈蒲州刺史以勵事君¶
楊三安妻李氏雍州涇陽人也事舅姑以孝聞及舅姑¶
亡沒三安亦死二子孩童家貧窶李晝則力田夜則紡¶
績數年間畢舅姑及夫之叔姪兄弟七䘮深為逺近所¶
嗟尚帝聞而異之賜帛二百叚遣州縣存恤¶
孝女衛氏字無忌絳州夏縣人也初其父為鄉人衛長¶
<pb:KR3k0013_WYG_138-21b>¶
則所殺無忌時年六嵗母又改嫁更無兄弟及長嘗思¶
復讎無忌從伯嘗設宴為樂長則時亦預坐無忌以塼¶
撃殺之既而詣吏稱父讐既報請就刑戮廵察大使黄¶
門侍郎禇遂良以聞帝嘉其孝烈特令免罪給傳乘徙¶
於雍州并給田宅仍令州縣以禮嫁之¶
王少𤣥者博州聊城人也父隋末於郡西為亂兵所害¶
少𤣥遺腹生年十餘嵗問父所在其母告之因哀泣便¶
欲求屍以葬時白骨蔽野無繇可辨或曰以子血霑父¶
<pb:KR3k0013_WYG_138-22a>¶
骨即渗入焉少𤣥乃刺其體以試之凡經旬日竟獲父¶
骨以葬盡體病創歴年方愈貞觀中本州聞薦拜除王¶
府參軍¶
阿史那杜爾本突厥處羅可汗第二子貞觀中為行軍¶
總管以髙昌凱旋帝謂杜爾曰諸軍並分外求財爾獨¶
能不取深可尚也髙昌有一寳鈿刀是其國所寳即以¶
賜之并雜綵千叚¶
李乾祐為侍御史母卒廬於墓側負土成墳帝遣使就¶
<pb:KR3k0013_WYG_138-22b>¶
弔仍旌表其門¶
髙宗永徽三年九月以周司沐大夫裴融尚書左丞封¶
孝琰有忠節於前代制擢其子孫以旌介烈¶
五年二月庚申故雒州都督贈尚書左僕射屈突通故¶
吏部尚書贈陜東道大行臺尚書右僕射殷開山並贈¶
司空故澤州刺史贈荆州都督邳國公長孫順徳贈開¶
府儀同三司故左領軍大將軍竇琮贈特進故右武衛¶
大將軍史大柰贈輔國大將軍故禮部尚書温大雅贈¶
<pb:KR3k0013_WYG_138-23a>¶
尚書右僕射故太僕卿贈兵部尚書權引夀贈太子少¶
師故洪州都督贈户部尚書劉政㑹故荆州都督贈禮¶
部尚書應國公武士彠並贈并州都督故㐮州都督贈¶
左驍衛大將軍張公謹贈荆州都督故資州刺史李髙¶
遷贈凉州都督故嘉州刺史李思行贈洪州都督故右¶
光禄大夫張平髙贈潭州都督並追録武徳功臣也¶
六年正月親謁昭陵詔貞觀以來勲賢大臣陪葬者宜¶
以少牢於墓致祭其子孫有淪屈者所司奏聞¶
<pb:KR3k0013_WYG_138-23b>¶
三月丁酉遣比部員外李文禮致祭名臣圖形於凌煙¶
閣者凡七人故太子太師魏徴右僕射髙士亷特進蕭¶
瑀輔國大將軍叚志𤣥䕫國公劉𢎞基徐州都督秦叔¶
寳秘書監虞世南皆始終著名者也¶
四月丙寅鎮軍大將軍阿史郍杜爾卒贈并州都督陪¶
葬昭陵諡曰元仍令起冡象葱山以旌平龜兹之功也¶
顯慶元年八月賜相州司兵參軍武𢎞度宋州人程表¶
師粟帛標其門閭旌孝行也¶
<pb:KR3k0013_WYG_138-24a>¶
二年二月髙宗在雒陽宫遣使祭伊尹周公伯夷叔齊¶
許由等廟十月車駕幸許州次白善頓遣有司祭鄭子¶
産及漢太丘長陳實之墓¶
五年二月車駕幸并州其義旗初職事五品已上身亡¶
沒墳墓在州者令所司致祭¶
麟徳元年十月己邜詔曰周京兆尹少冡宰廣陵郡守¶
宇文孝伯忠亮基心貞堅表志滛刑既逞方納諌而求¶
人忍忌將加甘捐軀而狥節年祀雖永風烈猶生宜峻¶
<pb:KR3k0013_WYG_138-24b>¶
徽章式旌華胄其孫左威衛長史思純可朝散大夫¶
二年十月命有司致祭伊尹周公桓榮楊彪杜預等墓¶
及祠廟¶
十一月己邜至滎陽祭紀信墓追贈驃騎大將軍¶
三年有事泰山路過鄆州聞夀張人張公藝九世同居¶
帝親幸其宅問其義繇其人請紙筆但書百餘忍字帝¶
為之流涕賜以縑帛焉(初北齊安王髙樂詣宅慰撫旌/表隋開皇中大夫郤陽公梁子)¶
(恭親慰撫重表其門貞/觀中特勑更加旌表)¶
<pb:KR3k0013_WYG_138-25a>¶
咸亨三年十月丁亥詔脩葺傅説祠廟仍令所司少牢¶
致祭¶
儀鳯二年吐蕃冦扶州之臨河鎮鎮將杜孝昇為賊所¶
執賊令送書松州以邀其降孝昇身遭六鎗竟不從俄¶
而賊衆捨孝昇而退又率餘衆拒守詔贈孝昇游擊將¶
軍以旌其忠烈仍賜物二百叚孝昇俄以創甚去職詔¶
令給禄終身¶
三年九月詔賜雍州司法參軍楊諲故妻韋氏物百叚¶
<pb:KR3k0013_WYG_138-25b>¶
旌孝行也韋氏鄜州刺史吉甫之女其父初嬰疹疾累¶
月不觧衣而寝及父卒一慟而絶帝嘉其至行特賜縑¶
帛仍令編入國史¶
永隆二年四月贈故吉州長史陳行焉陸州刺史旌忠¶
節也初行焉使吐蕃吐蕃大臣欽陵使行焉拜伏行焉¶
擁節不屈臨之以兵竟不從因被拘留十餘年而卒至¶
是䘮還帝深嘉歎之故贈官焉¶
永淳二年正月車駕發東遣使祭巢父許由等祠廟¶
<pb:KR3k0013_WYG_138-26a>¶
五月以雍州人元譲為太子右内率府長史旌孝行也¶
譲弱冠明經擢第以母疾遂不求仕躬親藥膳蒸蒸致¶
飬不出閭里十餘年及母終廬於墓側蓬髪不櫛沐菜¶
食飲水而已咸亨中孝敬監國下令表其門閭至是廵¶
察使奏譲孝悌殊異繇是拜職¶
孝女賈氏濮州鄄城人也年始十五其父為宗人𤣥基¶
所害其弟疆仁年㓜賈氏撫育之誓以不嫁及疆仁成¶
童思共報復乃候𤣥基殺之取其心肝以祭父墓遣疆¶
<pb:KR3k0013_WYG_138-26b>¶
仁自列於縣司斷以極刑賈氏詣闕自陳已為請代疆¶
仁死帝哀之特下制賈氏及疆仁免罪移其家於雒陽¶
東夷都䕶張儉第二女左千牛敏直之妻性至孝數嵗¶
時父母㣲有痾急即觀察顔色晝夜不離左右初聞儉¶
有疾自傷不獲奔赴期於必死及凶問至號呌一慟而¶
絶帝聞之下詔褒羙贈物一百叚仍令編入國史¶
楊紹宗妻王氏華州華隂人也初年二嵗所生母亡為¶
繼母鞠飬至年十五父又征遼而殁繼母尋亦卒王乃¶
<pb:KR3k0013_WYG_138-27a>¶
收所生及繼母屍柩并立父形像招魂遷葬訖廬於墓¶
側培其祖及父母墳永徽中詔曰故楊紹宗妻王氏因¶
心為孝率性成道年廹桑榆筋力衰謝以徃在隋朝父¶
殁遼左招魂遷葬負土成墳又葬其祖父母等竭此老¶
年親加板築痛結晨昏哀感行路永言志行嘉尚良深¶
宜標其門閭用旌敏徳賜物三十叚粟五十石¶
蘇定方為左武衛大將軍卒帝傷惜久之謂侍臣曰蘇¶
定方於國有功例合褒贈卿嘗不言遂使哀榮未及興¶
<pb:KR3k0013_WYG_138-27b>¶
言及此不覺嗟悼遽下詔贈幽州都督諡曰莊¶
　¶
　¶
　¶
　¶
　¶
　¶
　册府元龜卷一百三十八¶
