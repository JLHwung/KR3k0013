# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:13.730706
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百四十六
<pb:KR3k0013_WYG_346-1a>¶
欽定四庫全書¶
　冊府元龜卷三百四十六　宋　王欽若等　撰¶
　　将帥部¶
　　　佐命第七¶
梁龎師古曹州南華人初以中涓從太祖性端愿未嘗¶
離左右及太祖鎮汴樹置戎伍始得馬五百匹即以師¶
古為偏将軍援陳破蔡累有戰功及朱珍以罪誅遂用¶
師古為都指揮使乃渡淮餉軍于廬壽攻滁州破天長¶
<pb:KR3k0013_WYG_346-1b>¶
下髙郵沿淮轉戰所至克捷尋代朱友裕領軍攻下徐¶
州斬時溥首以獻遂移軍伐兖入中都寨于梁山敗朱¶
瑄之衆襲至壘下又破朱瑾于清河從討汶陽與朱瑄¶
朱瑾及晉将史儼兒戰于故樂亭大捷而回唐昭宗乾¶
寕四年正月復統諸軍伐鄆拔之擒其帥朱瑄以獻始¶
表為天平節度留後尋以功授徐州節度使後與淮人¶
戰沒於陣¶
霍存洺州曲周縣人性驍勇善騎射在黄巢中已為将¶
<pb:KR3k0013_WYG_346-2a>¶
領唐僖宗中和四年太祖大破巢軍于王藩渡時存與¶
葛從周張歸霸皆自巢軍來降太祖宥而納之其後破¶
王夏寨擊殷鐵林並在戰中尋佐朱&KR0903;取滑臺攻淄州¶
趣傅昌皆預戰立功蔡賊張郢在汴北存以三千人夕¶
犯其營破之用本部騎兵敗秦賢軍殺五千人連破四¶
寨盡得其輜重從討盧塘張郢殪萬餘人存功居多我¶
軍之圍濮州也有賊升眺樓大詬太祖怒甚召存射之¶
矢一發而屍殞其下賞賚甚厚復佐朱&KR0903;擒石璠破魏¶
<pb:KR3k0013_WYG_346-2b>¶
師敗徐戎又佐龎師古至吕梁敗時溥二千餘衆以是¶
累遷官初王師渡淮乏食不甚利唯存軍戰有功淮賊¶
乃引退太祖之討宿州也葛從周以水壊其垣丁㑹以¶
師乗其墉存戰壘外敗其軍宿人乃降明年佐郴王友¶
裕擊時溥于碭山破之獲蕃将石君和等五十人是嵗¶
復與晉軍戰于馬牢川始入為前鋒出則後拒虜不敢¶
逼乃渡河襲淇門殺三十餘人曹州刺史郭紹賔之來¶
歸也存以師援之遂代其任始朱友裕以大軍伐鄆臨¶
<pb:KR3k0013_WYG_346-3a>¶
其壁旣而師陷圍中以急來告存領二百騎馳赴擊退¶
之太祖喜拔為諸軍都指揮使後與徐兖之衆合戰於¶
石佛山下中流矢而卒¶
張存敬譙郡人也性剛直有膽勇臨危無所畏憚唐僖¶
宗中和中從太祖赴汴以其壯節頗見親昵首為右騎¶
都尉從討巢蔡凡歴百戰多於危䠞之間顯有竒畧繇¶
是頻立殊效光啟中李罕之㑹晉軍圍張崇奭於盟津¶
太祖遣丁會葛從周及存敬同徃馳救存敬引騎軍先¶
<pb:KR3k0013_WYG_346-3b>¶
犯虜騎諸軍翼之虜騎大敗乃解河南之圍昭宗大順¶
二年為諸軍都虞侯佐霍存董大軍収宿州以功奏加¶
撿校兵部尚書太祖東征徐兖存敬屢有俘斬之功凡¶
受指顧皆與機㑹矢石所及必以身先太祖尤加優異¶
以為行營都指揮使後累以戰功除護國将軍留後移¶
宋州刺史将之任卒¶
冦彦卿大梁人也祖琯父裔皆宣武軍牙校大祖鎮汴¶
以彦卿将家子擢在左右弱冠選為通贊官太祖為元¶
<pb:KR3k0013_WYG_346-4a>¶
帥府押牙領雒州刺史羅紹威将殺牙軍遣使告于太¶
祖太祖命彦卿使于魏密與紹威謀之竟成其事彦卿¶
之力也彦卿身長八尺隆凖方面語音如鐘善騎射好¶
書史復善伺太祖之㫖凡所作為動皆𤣥合太祖每言¶
曰敬翔劉捍冦彦卿盖為我而生其見重如此太祖有¶
所乗馬號一丈烏嘗以賜彦卿唐天復中太祖迎昭宗¶
于鳯翔累與岐軍對陣時彦卿為諸道馬歩軍都排陣¶
使常躬擐甲胄乗其所賜烏馬騁于陣前太祖目之曰¶
<pb:KR3k0013_WYG_346-4b>¶
真神將也昭宗還京賜迎鑾毅勇功臣改邢州刺史尋¶
遷亳州圑練使太祖受禪授華州節度使¶
葛從周濮州鄄城人從周少豁達有智畧初入黄巢軍¶
漸至軍校唐僖宗中和四年三月太祖大破黄巢于王¶
藩渡從周與霍存張歸霸昆弟相率來降七月從太祖¶
屯兵於西華破蔡賊王夏寨太祖臨陣馬踣賊衆來追¶
甚急從周扶太祖上馬與賊軍格鬭傷面矢中于肱身¶
被數鎗奮命以衛太祖賴張延夀囘馬轉鬭從周與太¶
<pb:KR3k0013_WYG_346-5a>¶
祖俱免退軍溵水諸将並削職唯擢從周延壽為大校¶
其後入長葛靈井大敗蔡賊至斤溝淝河殺鐵林三千¶
人獲九寨都虞侯王涓太祖遣郭言募兵於陜州有黄¶
花子賊據於溫谷從周擊破之又破秦賢之衆於滎陽¶
尋佐朱&KR0903;収兵於淄青間時兖州齊克譲軍於任城從¶
周破之擒其将吕全真淄人不受制復與之戰獲其驍¶
将鞏約㑹青州以歩騎萬餘人列三寨于金嶺以扼要¶
害從周與朱&KR0903;戰大殱其衆虜其将楊昭範五人而還¶
<pb:KR3k0013_WYG_346-5b>¶
至太原不解甲徑至板橋擊蔡賊破盧塘寨塘自溺而¶
死又于赤岡殺蔡軍二萬餘人從討謝殷于亳州擒之¶
廻襲曹州虜刺史丘宏禮以歸與兖鄆軍遇於臨濮之¶
劉橋間殺數萬人朱瑄朱瑾僅以身免擒都将鄒務卿¶
以下五千人從太祖至范縣復與朱瑄戰虜尹萬榮等¶
三人遂平濮州未幾與朱&KR0903;擊蔡賊於陳亳間獲都将¶
石璠文徳元年魏博軍亂樂從訓來告急從太祖渡河¶
拔黎陽李固臨河等鎮至内黄破魏軍萬餘衆獲其将¶
<pb:KR3k0013_WYG_346-6a>¶
周儒等十人李罕之引并人圍張全義於河陽從周與¶
丁㑹張存敬牛存節率兵赴援大破并軍殺蕃漢二萬¶
人解河陽之圍以功表授撿校工部尚書從朱&KR0903;討徐¶
州拔豐縣敗時溥於吳康得其輜重加檢校刑部尚書¶
佐龎師古討孫儒於淮南略地至廬夀滁等州下天長¶
髙郵破邵伯堰廻軍攻濠州殺刺史魏勳得餉船十艘¶
昭宗大順元年八月并師圍潞州太祖遣從周率敢死¶
之士夜銜枚犯圍而入會王師不利於馬牢川即棄上¶
<pb:KR3k0013_WYG_346-6b>¶
黨而歸其年十二月與丁㑹諸将討魏州連收十邑明¶
年正月大破魏軍于永定橋魏軍五敗斬首萬餘級十¶
月佐丁㑹攻宿州從周壅水灌其城刺史張筠以郡降¶
從討兖州破朱瑾之軍於馬溝景福二年二月與諸将¶
大破徐兖之兵於石佛山八月與龎師古同攻兖州乾¶
寧元年三月軍至新太縣朱瑾令都将張約李胡椒帥¶
三千人來拒戰師古遣從周張存敬掩襲生擒張約李¶
胡椒等都将數十人二年十月圍兖州兖人不出從周¶
<pb:KR3k0013_WYG_346-7a>¶
詐揚言并人鄆人來救即引軍趨髙吳夜半潜却歸寨¶
朱瑾果出兵攻外壕我軍士突出掩殺千餘人生擒都¶
将孫漢筠從周累立戰功自懐州刺史歴曹宿二州刺¶
史累遷檢校左僕射三年五月并師以大軍侵魏遣其¶
子落落率二千騎屯洹水從周以馬歩二千人擊之殺¶
戮大盡擒落落于陣并師號泣而去遂自洹水與龎師¶
古渡河擊鄆四年正月下之從周乗勝伐兖州朱瑾出¶
師在徐境其將康懐英以城降以功授兖州留後檢校¶
<pb:KR3k0013_WYG_346-7b>¶
司空復領兵萬餘人渡淮討楊行密至濠州聞龎師古¶
清口之敗遽班師光化元年四月率師經畧山東時并¶
帥以大軍屯邢洺從周至鉅鹿與并軍相遇大破之并¶
帥遁走我軍追襲至青山口數日之内邢洺磁三州連¶
下斬首二萬級獲将吏一百五十人即以從周兼領邢¶
州留後十月復破并軍五千騎于張公橋晉将李嗣昭¶
急攻邢州陣于城外從周大破之擒蕃将賁金鐵慕容¶
騰等百餘人二年春幽州劉仁恭率軍十萬冦魏州屠¶
<pb:KR3k0013_WYG_346-8a>¶
其郡從周自邢臺馳入魏州燕軍突上水關攻館陶門¶
從周與賀徳倫率五百騎出戰謂門者曰前有敵不可¶
返顧令闔其門從周等極力死戰大破燕人擒都将薛¶
突厥王鄶郎等翊日破其八寨追擊至臨清劉仁恭走¶
滄州從周受宣義軍司馬五月并人討李罕之於潞州¶
太祖以丁㑹代罕之令從周馳入上黨七月并人陷澤¶
州太祖召從周令賀徳倫守潞州徳倫等尋棄城而歸¶
三年四月領軍討滄州先攻徳州下之及進攻浮陽幽¶
<pb:KR3k0013_WYG_346-8b>¶
州劉仁恭大舉來援時都監&KR0253;𤣥暉謂諸将曰吳王命¶
我䕶軍志存攻取今燕師來赴不可外戰當縱其入壁¶
聚食囷廩力屈糧盡可取也從周對曰兵在機機在上¶
将非督䕶所言也乃令張存敬氏叔琮守其寨從周逆¶
戰于乾寧軍老鴉堤大破燕軍斬首三萬獲将佐馬慎¶
交已下百餘人奪馬三千匹八月并人攻邢洺從太祖¶
破之從周追襲至青山口斬首五千級獲其将王郃郎¶
楊師恱等得馬千匹表授撿校太保兼徐州兩使留後¶
<pb:KR3k0013_WYG_346-9a>¶
尋為兖州節度使天復元年三月與氏叔琮討太原從¶
周以兖鄆之衆自土門路入與諸軍會於晉陽城下以¶
糧運不給班師頃之從周染疾會青州将劉鄩陷兖州¶
太祖命從周討之遂力疾臨戎三年十一月鄩舉城降¶
以功授撿校太傅後致仕¶
張歸霸清河人歸霸少倜儻好兵術唐僖宗乾符中冦¶
盗蜂起歸霸率昆弟三人棄家投黄巢頗以勇畧聞巢¶
陷長安遂署為左蕃功臣中和中巢領徒走宛丘時太¶
<pb:KR3k0013_WYG_346-9b>¶
祖在汴奉詔南討巢黨日尅歸霸昆仲與葛從周李讜¶
等相率來降尋補宣武軍劇職光啟二年與蔡将張存¶
戰于盧氏三年夏又與蔡将盧塘戰于雙丘復與秦宗¶
賢戰于萬勝皆敗而殱之翌日秦宗權遣将張郅來冦¶
列寨於赤堈一日出騎将校勝歸霸為飛弋所中即拔¶
馬却逸控弦一發賊洞頸而墜遂兼騎而還太祖時于¶
髙丘下瞰備見其状面加賞激厚以金帛及所獲馬錫¶
之又嘗被命以控弦之士五百人伏于壕内太祖統數¶
<pb:KR3k0013_WYG_346-10a>¶
百騎稍逼其寨蔡人果以銳士麾壘來追歸霸發伏兵¶
掩殺千餘人奪馬數十匹尋奏授檢校左散騎常侍其¶
後從太祖伐鄆副李唐賔渡淮咸著竒績文徳初大軍¶
臨蔡州賊将蕭顥來斫寨歸霸與徐懐玉各以所領兵¶
自東南二扉分出合勢殺賊蔡人大敗及髙祖整衆離¶
營冦塵已息太祖召至賞之曰昔耿弇不俟光武擊張¶
歩言不以賊遺君父弇之功爾其二焉昭宗大順中郭¶
紹賔拔曹州歸霸提兵數千守之俄而朱瑾統大軍自¶
<pb:KR3k0013_WYG_346-10b>¶
至歸霸與丁㑹逆擊之于金鄉瑾大敗擒賊将宋江等¶
七十餘人曹州以寧明年破濮州生擒刺史邵儒又佐¶
葛從周與晉軍戰于洹水生擒克用愛子落落復與燕¶
人戰於内黄殺仁恭兵三萬餘衆戎績超特居諸将之¶
右累官至檢校左僕射光化二年權知邢州事明年春¶
李嗣昭以蕃漢五萬來冦歸霸堅壁設備晉軍不敢顧¶
其城遂移軍攻洺州陷焉時太祖在滑頗慮邢之失守¶
及葛從周復洺水嗣昭北遁歸霸出兵襲之殺二萬餘¶
<pb:KR3k0013_WYG_346-11a>¶
衆捷至賞賜殊等旋以功奏加檢校司空天祐初遷萊¶
州刺史秩滿授左衛上将軍又除曹州刺史其秋加檢¶
校司徒副劉知俊禦邠鳯之冦敗之太祖受禪拜右龍¶
虎統軍¶
楊師厚潁川斤溝人也初為李罕之部将以猛決聞尤¶
善騎射及罕之敗退保澤州師厚與李鐸何綱等來降¶
太祖署為忠武軍牙将繼歴軍職累遷檢校右僕射表¶
授曹州刺史唐昭宗天復二年從太祖迎昭宗于岐下¶
<pb:KR3k0013_WYG_346-11b>¶
李茂真以勁兵出戰為師厚所敗及王師範以青州叛¶
太祖遣師厚率兵東討時淮賊王景仁以衆二萬來援¶
師範師厚逆擊破之追至輔唐縣斬首數百級授齊州¶
刺史将之任太祖急召見於鄆西境遣師厚率歩騎屯¶
于臨胊而聲言欲東援密川留輜重於臨胊師範果出¶
兵來擊師厚設伏於野追擊至聖王山殺萬餘衆擒都¶
将八十人未幾萊州刺史王師誨以兵救師範又大敗¶
之自是師範不復敢戰師厚移軍寨於城下師範力屈¶
<pb:KR3k0013_WYG_346-12a>¶
竟降三年二月加檢校司徒徐州節度使天祐元年加¶
諸軍行營馬歩都指揮使二年八月太祖討趙凝於襄¶
陽命師厚統前軍以進趙凝嚴兵以備師厚至榖城西¶
童山刋木造浮橋引軍過漢水一戰趙凝敗散携妻子¶
沿漢遁去翌日表師厚為山南東道節度留後即令南¶
討荆州留後趙明亦棄軍上峽不浹旬併下兩鎮乃正¶
授襄州節度使太祖受禪加撿校太保同平章事¶
牛存節青州博昌人也本名禮太祖改而字之少以雄¶
<pb:KR3k0013_WYG_346-12b>¶
勇自負唐僖宗乾符末鄉人諸葛爽為河陽節度使存¶
節徃從之爽卒存節謂同輩曰天下汹汹當擇英主事¶
之以圖富貴遂歸于太祖初授宣義軍小将屬蔡冦至¶
金堤驛犯酸&KR0037;靈昌存節日與之鬭凡二十餘徃每徃¶
必執俘而還前後斬首二千餘級獲孳畜甚衆太祖擊¶
蔡賊于板橋赤堈酸&KR0037;門封禪寺枯河北存節皆預其¶
行與諸将於濮州南劉橋范縣大破鄆衆自此深為太¶
祖奨遇文徳元年夏李罕之以兵圍張宗奭於河陽太¶
<pb:KR3k0013_WYG_346-13a>¶
祖遣存節率軍赴之屬嵗歉饟餽不至村民有儲乾椹¶
者存節以器用錢帛易之以給軍食大破賊於淇河罕¶
之引衆北走又預討徐宿有功及討河北存節前鋒下¶
黎陽収臨河至内黄以兵四千餘人當魏人萬二千衆¶
大破其陣僵仆蔽野太祖深所歎激謂有神兵之助昭¶
宗大順元年改滑州左右廂牢城使諸将討時溥累破¶
賊軍景福元年秋改遏後都指揮使攻濮之役領軍先¶
登遂拔其壘二年四月下徐州梟時溥存節力戰其功¶
<pb:KR3k0013_WYG_346-13b>¶
居多乾寧三年夏太祖東討鄆州存節領軍次故樂亭¶
扼其要路都指揮使龎師古屯馬頰存節宻與都将王¶
言謀入鄆壘十二月存節遣王言夜伏勇士於州西北¶
以船踰濠舉梯登陴既而王言不克入存節獨率伏軍¶
負梯䡴破其西壅城奪其濠橋諸軍俱進四年正月陷¶
其城尋與葛從周降下兖州其年秋大舉以伐淮南至¶
濠州東聞前軍失利于青口諸軍退至渒河無復隊伍¶
存節遏其後與諸将大騎歩鬭諸軍稍得濟収合所部¶
<pb:KR3k0013_WYG_346-14a>¶
并敗兵共八千餘人至于淮涘時不食已四日矣存節¶
訓勵部分以禦追冦遂得旋師五年除濠州刺史俄遷¶
宣武軍都指揮使改宿州刺史明年淮賊大至彭城存¶
節乃以部下兵夜發直趣彭門淮人訝其神速震恐而¶
退諸将服其智識光化二年罷歸復為左衛都将兼馬¶
歩教練使天復元年授潞州馬歩都指揮使法令之整¶
士庶安之及追赴行在士卒泣送者不絶於道加金紫¶
光禄大夫檢校司空改滑州左衛歩軍指揮使知邢州¶
<pb:KR3k0013_WYG_346-14b>¶
軍州事天祐元年授邢州圑練使時州兵未及二百人¶
晉人知之以大軍來冦太祖在鄴發長直兵二千人赴¶
援存節率壯健出門以家財賞激戰士并軍急攻之七¶
日不能克而去太祖召至勞慰乆之厚賚金帛鞍馬冬¶
罷郡署為元帥府左都押牙四年太祖受禪除右千牛¶
衛上将軍¶
王彦章鄆州壽張縣人也彦章少從軍𨽻太祖帳下以¶
虓勇聞稍遷軍職累典禁兵從太祖征討所至有功嘗¶
<pb:KR3k0013_WYG_346-15a>¶
持鐵槍衝堅陷陣敵人畏之目之為王鐵槍開平二年¶
十月自開封府押牙左親從指揮使授左龍天軍使三¶
年轉左監門衛上将軍依前左龍驤軍使¶
徐懐玉本名琮亳州焦夷縣人少以雄傑自任隨太祖¶
起軍唐僖宗中和末從赴大梁光啟初蔡冦屯金堤驛¶
懐玉将輕騎連破之繇是累遷親從副将改左長劍都¶
虞侯又從破蔡賊於板橋収秦宗權八寨文徳初同諸¶
将解河陽之圍復從破徐宿乾寕中太祖賜名懐玉又¶
<pb:KR3k0013_WYG_346-15b>¶
破朱瑾於金鄉南擒宋江以獻龎師古失利于清口懐¶
玉獨完軍以退光化初轉滑州右都押牙兼右歩軍指¶
揮使俄奏授沂州刺史頃之王師範以青州叛屢出兵¶
侵軼懐玉擊退之天復三年轉齊州防禦使從大軍迎¶
駕于岐下歸署華州觀察留後一年復領所部兵戍雍¶
州尋召赴河中補晉絳同華五州馬歩都指揮使天祐¶
三年授左羽林統軍轉右龍虎統軍領六軍之士赴澤¶
州尋為晉軍所攻晝夜衝擊穴地而入之玉率親兵逆¶
<pb:KR3k0013_WYG_346-16a>¶
殺於隧中晉人遂退開平元年授曹州刺史¶
劉捍開封人少為牙職太祖初鎮夷門以捍聰敏擢副¶
典客唐僖宗中和四年夏太祖以朱&KR0903;為淄州刺史令¶
収兵於淄青間命捍監其兵路逢大敵皆破之入博昌¶
獲精兵三萬以歸四月合大軍敗蔡賊秦宗賢數萬衆¶
於汴西文徳元年十一月蔡将申叢折宗權足納欵于¶
太祖使捍奏其事加兼察御史大夫光化三年六月太¶
祖北伐鎮定至恒山而王鎔危懾送欵於太祖命捍入¶
<pb:KR3k0013_WYG_346-16b>¶
壁門𫝊諭時兩軍未整守門者戈㦸千匝捍馳騎而入¶
竟達其命又移師次中山至懐徳驛大破定人五萬衆¶
王處直乞降捍復單馬入州安撫而廻太祖迎昭宗於¶
岐下以捍為親事指揮使天復三年正旦宋文通令客¶
将郭啟竒使於太祖命捍復命昭宗聞其至即召見詢¶
東兵之事仍以錦服銀鞍勒馬賜之翌日授登州刺史¶
昭宗還京改常州刺史賜號迎鑾毅勇功臣四月太祖¶
伐王師範於青州改左右長直都指揮使天祐三年正¶
<pb:KR3k0013_WYG_346-17a>¶
月授宋州刺史太祖受禪授左龍虎統軍兼元從親軍¶
馬歩都虞侯¶
朱&KR0903;徐州豐縣雍鳯里人也太祖初起兵&KR0903;與龎師古¶
許唐李暉丁會氏叔琮鄧季筠王武等八十餘人以中¶
涓從摧堅陷陣所向盪決及太祖鎮汴領招討使署&KR0903;¶
為宣武右職唐僖宗光啟元年署諸軍都指揮使始為¶
上将太祖令&KR0903;募兵至乾封與淄人戰于白草口敗之¶
青人以歩騎三萬列三寨於金嶺驛&KR0903;與戰連破之殱¶
<pb:KR3k0013_WYG_346-17b>¶
其帥盡獲軍器戎馬是夕攻博昌大獲兵衆而還其後¶
破盧塘張郅及朱琮朱瑾之衆平定曹濮未嘗不在戰¶
中梁山之救&KR0903;以踏白騎士入陳亳間以邀蔡人遂南¶
至斤溝破淮西石璠之師三萬人虜璠以獻&KR0903;旋師自¶
亳北趣静戎濟舟于滑破黎陽臨河李固三鎮軍于内¶
黄敗樂從訓萬餘人分命聶金范居實畧澶州與魏師¶
遇于内黄魏軍有豹子軍二千人戮之無噍類威振河¶
朔復攻淮西至上蔡夾河而寨敗将蕭皓之衆皆擁于¶
<pb:KR3k0013_WYG_346-18a>¶
河溺死之進軍蔡州營其西既破羊馬垣遇雨班師&KR0903;¶
以兵援劉贊赴楚州至襄山南遇徐戎扼其路&KR0903;乃攻¶
豐下之時溥乃以全師會戰于豐南吳康里&KR0903;敗其三¶
萬餘衆及蔡賊平&KR0903;比諸将功居多昭宗龍紀初與諸¶
将屯於蕭縣以禦時溥及太祖徃蕭縣&KR0903;率将校迎謁¶
氏叔琮尉氏人唐末應募為騎軍初𨽻于龎師古為伍¶
長叔琮壮勇沉毅膽力過人太祖討巢蔡于陳許間叔¶
琮奮擊首出諸校太祖壮之自行伍間擢為後院馬軍¶
<pb:KR3k0013_WYG_346-18b>¶
都将時東伐徐鄆多歴年所叔琮身當矢石奮不顧命¶
觀者許焉累遷為指揮使尋奏授宿州刺史撿校左僕¶
射¶
鄧季筠宋州下邑人也少入巢軍𨽻于太祖麾下及太¶
祖鎮汴首署為牙将主騎軍伐鄆之役生擒排陣将劉¶
矯以獻¶
康懐英兖州人太祖素聞其名得之甚喜尋署為軍校¶
唐昭宗光化元年秋從氏叔琮伐襄漢懐英以一軍攻¶
<pb:KR3k0013_WYG_346-19a>¶
下鄧州三年從征河朔佐張存敬敗燕軍于易水之上¶
天復元年冬太祖率師迎昭宗于鳯翔時李茂真遣大¶
将符道昭領兵萬餘屯武功以拒太祖太祖命諸将擊¶
之以懐英為前鋒領衆先登一鼓而大破之虜甲士六¶
千餘人奪馬二千匹翌日太祖方至顧左右曰邑名武¶
功今首盪逆黨真武功也乃召懐英大加奨激仍以駿¶
馬珍器賜之二年四月符道昭復領大軍屯於虢縣之¶
莫谷其建寨之所前臨巨澗後倚峻阜險不可升太祖¶
<pb:KR3k0013_WYG_346-19b>¶
遣懐英提騎數千急擊之道昭以懐英兵寡有俯視之¶
意乃率甲士萬人絶澗以挑戰懐英始以千騎交鬭戰¶
酣發伏以擊之岐軍大敗秋八月鄜帥李周彛屯軍於¶
三原以援鳯翔太祖命懐英討之周彛拔軍而遁追至¶
黎園因攻下翟州擒其守來獻俄而岐軍屯奉天太祖¶
令懐英寨于岐軍之東北以備敵人一夕岐軍大至急¶
攻其營懐英以夜中不可驚動諸軍獨以二千餘人抗¶
數萬之衆自乙夜至四鼓身被十餘槍岐軍不勝而退¶
<pb:KR3k0013_WYG_346-20a>¶
昭宗還京賜迎鑾毅勇功臣是嵗淮人聞青兖之叛遣¶
兵數萬以冦宿州太祖命懐英馳騎以救之淮人遁去¶
即以懐英為權知宿州刺史天祐三年冬佐劉知俊破¶
邠鳳之衆五萬于美原収十五餘寨乗勝引軍攻下鄜¶
州以功授陜州節度使太祖受禪加撿校太保¶
郭言太原人也家於南陽新野少以力穡養親鄉里稱¶
之唐僖宗廣明中黄巢擁衆西犯秦雍言為巢黨所執¶
後從太祖赴汴初為騎軍繼有戰功後擢為裨校言性¶
<pb:KR3k0013_WYG_346-20b>¶
剛直有權畧勤于戍事或以家財分給将士之貧者繇¶
是頗得士心屢将兵與蔡冦戰于浚郊每以少擊衆出¶
必勝歸太祖嘉其勇果謂賔佐曰言乃吾之虎侯也時¶
秦宗權支黨數十萬太祖兵不過數千每恨其寡與之¶
不敵一日命言董數千人越河雒趨陜虢招召丁壮以¶
實部伍言夏徃冬旋得銳士萬餘遂遷歩軍都将自是¶
隨太祖掩襲蔡冦斬獲掠奪不可勝計宗權以兹敗北¶
太祖盡収其地因命言将兵導達貢奉以安郵𫝊自汴¶
<pb:KR3k0013_WYG_346-21a>¶
鄭迄於潼關去奸恤弱甚得其所光啟中僖宗以太祖¶
兵威日振命兼領揚州節度使太祖遣幕吏李璠領兵¶
赴淮揚以制置為名時言為李璠前鋒深入淮甸破盱¶
眙而還梁祖東伐徐鄆言将偏師畧地千里頻逢冦敵¶
言出竒決戰所向皆捷大挫東人之銳太祖録其績以¶
排陣斬斫之號委之尋表為宿州刺史撿校右僕射于¶
時徐宿兵鋒日夕相接控扼偵邏以言為首¶
劉康乂壽昌安封縣人也以農桑為業唐僖宗乾符中¶
<pb:KR3k0013_WYG_346-21b>¶
關東羣盗並起江淮間徧罹其酷因為巢黨所掠康乂¶
沈黙有膂力善用矛槊然不樂為暴中和三年從太祖¶
赴鎮委以心腹康乂枕戈擐甲夷險無憚其後累典親¶
軍襲巢破蔡斬獲尤多累以戰功遷元從都将從太祖¶
連年攻討徐兖鄆所向多捷尤善於營壘充諸軍壕寨¶
使及太祖盡下三鎮議其功奏加撿校右僕射兼領軍¶
衛¶
范居實絳州翼城人事太祖初為隊将軍從討巢蔡有¶
<pb:KR3k0013_WYG_346-22a>¶
功又從朱&KR0903;収滑州改左廂都虞侯預破兖鄆功遷感¶
義都頭鄭州馬軍指揮使幽州劉仁恭舉衆南下冦魏¶
郡北闉居實與葛從周張存敬率兵救魏大破幽滄之¶
衆於内黄太祖迎昭宗於岐下以居實為河中馬軍都¶
指揮使及昭宗還京賜迎鑾毅勇功臣遥領錦州刺史¶
又遷左龍驤馬軍都指揮使從征淮南廻改登州刺史¶
轉左神勇軍使開平元年用軍於潞州命居實統軍以¶
解州之圍授耀州刺史令以郡兵屯固鎮尋除澤州刺¶
<pb:KR3k0013_WYG_346-22b>¶
史居實拳勇善戰頗立軍功¶
　¶
　¶
　¶
　¶
　¶
　¶
　册府元龜卷三百四十六¶
