# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.840261
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百五十六
<pb:KR3k0013_WYG_256-1a>¶
欽定四庫全書¶
　册府元龜卷二百五十六　宋　王欽若等　撰¶
　　儲宫部¶
　　　總序¶
昔三王家天下以傳於子司馬遷作本紀載夏商之世¶
系詳矣而姒氏多父子繼立商人率兄弟相及儲嫡之¶
制無聞焉禮有文王世子之篇春秋傳載王世子㑹于¶
首止而諸侯之嫡子亦稱世子蓋成周之制天王之子¶
<pb:KR3k0013_WYG_256-1b>¶
稱王世子諸侯之子稱世子又皆有太子之稱秦併六¶
國兼皇帝而建號漢承秦法崇建儲貳以嫡嗣為皇太¶
子諸侯王之嫡子稱世子焉歴世以還遵其位號蓋大¶
易述主器之義實長於震宫書紀元良之重以正于萬¶
國前星少海之象著乎穹厚撫軍監國之任備乎出處¶
繼明承序于以顯守祧之貴廟趨郊見于以彰率禮之教¶
授經齒學所以敦道義之則安車金璽所以異車服之¶
等至於宫朝之設則承華&KR0054;望越藩邸之範官屬之次¶
<pb:KR3k0013_WYG_256-2a>¶
則保傅三少峻天秩之品其後加四率之衛益坊寺之¶
職命爵之叙侔於上臺奉養之給亞於尊極良以其承¶
萬代之業居羣后之上帝宸之貳體率土之繫心當副¶
君之任為天下之本故其禮秩之尤重而安危之斯屬¶
焉今之所紀者自文武而降包舉鼎國并叙南北以迄¶
于前唐凡膺明兩之重司匕鬯之祀類其行事辨其淑¶
慝若夫少陽毓德終正南面而有發誕彌之祥慶挺淵¶
穆之儀表因心形于孝友作事彰乎令德智量越于羣¶
<pb:KR3k0013_WYG_256-2b>¶
品辭學昭乎世譽係乎一人之善者比不復徵其於建¶
樹明嫡之始尊異師傅之禮出統兵旅居掌國政賔待¶
賢雋諷諫違失及夫胄延之尚齒宫臣之講學公朝之¶
崇奬優制之旌飾咸用論次以著于編凡儲宫部一十¶
七門¶
　　　建立¶
王者建立儲貳所以重宗廟社稷而安天下也自内禪¶
已還或弟或子尊尊親親各以其道故周文三朝之事¶
<pb:KR3k0013_WYG_256-3a>¶
著于禮經漢明四重之德形于詩什書曰一人元良萬¶
邦以貞易曰明兩作離大人以繼明照于四方此之謂¶
也若乃東海辭讓劉氏隆於永平晉王矯飾楊宗覆于¶
大業以愛則臨淄京兆幾遺魏嗣之賢以功則貞觀開¶
元卒致唐祚之盛繇斯而言主匕鬯承大統者非徒人¶
事盖亦有天意焉然自周以前不載建儲之事故以漢¶
氏為首¶
漢高祖初為漢王二年六月壬午立子盈為太子(即惠/帝也)¶
<pb:KR3k0013_WYG_256-3b>¶
文帝元年正月有司請蚤建太子所以尊宗廟也詔曰¶
朕既不德上帝神明未歆饗也天下人民未有㥦志(㥦/快)¶
(也/)今縱不能博求天下賢聖有德之人而嬗天下焉而¶
曰豫建太子是重吾不德也(重謂増/益也)謂天下何(猶言何/以稱天)¶
(下之/望)其安之(安猶徐也言/不宜汲汲耳)有司曰豫建太子所以重宗¶
廟社稷不忘天下也帝曰楚王季父也春秋高閲天下¶
之義理多矣(閲猶更/歴也)明於國家之體呉王於朕兄也淮¶
南王弟也皆秉德以陪朕(陪輔/也)豈為不豫哉諸侯王宗¶
<pb:KR3k0013_WYG_256-4a>¶
室昆弟有功臣多賢及有德義者若舉有德以陪朕之¶
不能終是社稷之靈天下之福也今不選舉焉而曰必¶
子(必將傳/位於子)人其以朕為忘賢有德者而專於子非所以¶
憂天下也朕甚不取有司固請曰古者殷周有國治安¶
皆且千嵗(治安言治理/而且安寧也)有天下者莫長焉(言上古以來/國祚長乆無)¶
(及殷周/者也)用此道也(所以能爾者以/承嗣相傳故也)立嗣必子所從來逺¶
矣高帝始平天下建諸侯為帝者太祖諸侯王列侯始¶
受國者亦皆為其國祖子孫繼嗣世世不絶天下之大¶
<pb:KR3k0013_WYG_256-4b>¶
義也故高帝設之以撫四海(設置/立也)今釋宜建(釋捨也宜/建謂適嗣)¶
而更選於諸侯宗室非高帝之志也更議不宜(不當/更議)子¶
啓最長敦厚慈仁請建以為太子帝乃許之因賜天下¶
民當為父後者爵一級¶
景帝四年四月己巳立皇子榮為皇太子¶
七年正月廢太子榮為臨江王二月丁丑立膠東王徹¶
為皇太子(即武/帝也)¶
武帝元狩元年四月丁卯立皇子據為太子(即戾太/子也)¶
<pb:KR3k0013_WYG_256-5a>¶
後元二年二月乙丑立皇子弗陵為皇太子(昭帝也後/單名弗)¶
太子年八嵗以侍中奉車都尉霍光為大司馬大將軍¶
受遺詔輔少主初衛太子(即太子據也/其母衛氏)為江充所敗¶
而燕王旦廣陵王胥皆多過失是時帝年老寵姬鈎弋¶
趙倢仔有男(倢伃居鈎弋/宫故稱之)帝心欲以為嗣命大臣輔之¶
察羣臣唯光任大重可屬社稷(任堪也/屬委也)帝乃使黄門畫¶
周公輔成王朝諸侯以賜光(黄門之署職任親近以供/天子百物在焉故亦有畫)¶
(工/)及帝病篤光涕泣問曰如有不諱誰當嗣者帝曰君¶
<pb:KR3k0013_WYG_256-5b>¶
未諭前畫意邪立少子君行周公之事¶
宣帝地節三年四月戊申立皇太子驁(即成/帝也)¶
成帝綏和元年二月癸丑詔曰朕承太祖鴻業奉宗廟¶
二十五年德不能綏理宇内百姓怨望者衆不蒙天祐¶
至今未有繼嗣天下無所係心觀于徃古近事之戒禍¶
亂之萌皆繇斯焉(始生/曰萌)定陶王欣於朕為子慈仁孝順¶
可以承天序繼祭祀其立欣為皇太子(即哀/帝也)初王祖母¶
傅太后隨王來朝私賂遺帝所幸趙昭儀及帝舅驃騎¶
<pb:KR3k0013_WYG_256-6a>¶
將軍曲陽侯王根昭儀及根見帝亡子亦欲豫自結為¶
長乆計皆更稱定陶王勸帝以為嗣帝於是召丞相翟¶
方進御史大夫孔光右將軍廉褒後將軍朱博皆引入¶
禁中議中山定陶王誰宜為嗣者方進根以為定陶王¶
帝弟之子禮曰弟之子猶子也為其後者為之子也定¶
陶王宜為嗣褒博皆如方進根議光獨以為禮立嗣以¶
親中山王先帝之子帝親弟也以尚書盤庚殷之及王¶
為比(師古曰兄終弟/及也比必寐反)中山王宜為嗣帝以禮兄弟不相¶
<pb:KR3k0013_WYG_256-6b>¶
入廟又皇后昭儀欲立定陶王故遂立為太子為加元¶
服而遣之時年十七矣明年使執金吾任宏守大鴻臚¶
持節徵定陶王立為皇太子王謝曰臣幸得繼父守藩¶
為諸侯王材質不足以假充太子之宫(謙不敢言為太/子故云假充若)¶
(言非/正)陛下聖德寛仁敬承祖宗奉順神祗宜蒙福祐子¶
孫千億之報(詩曰干禄百福子孫千億言成王宜民宜/人天之所保佑永得福祿故子孫衆多也)¶
臣願且得留國邸旦夕奉問起居俟有聖嗣歸國守藩¶
書奏天子報聞後月餘立楚孝王孫景為定陶王奉恭¶
<pb:KR3k0013_WYG_256-7a>¶
王祀所以奬厲太子專為後之誼¶
後漢光武建武二年六月戊戌立子疆為皇太子¶
十九年六月戊申詔曰春秋之義立子以貴東海王陽¶
皇后之子宜承大統皇太子疆崇執謙退願備藩國父¶
子之情重乆違之其以疆為東海王立陽為皇太子改¶
名莊(即明帝也時樂人作歌詩四章日重光/月重輪星重暉海重潤以贊太子之德)¶
明帝永平三年二月甲子立皇子炟為皇太子(即章/帝也)¶
章帝建初四年四月戊子立皇子慶為皇太子¶
<pb:KR3k0013_WYG_256-7b>¶
七年六月甲寅廢皇太子慶為清河王立皇子肇為皇¶
太子(即和/帝也)詔曰皇子肇保育皇后承順懷任𨗳達善性¶
將成其器盖庶子慈母尚有終身之恩豈若嫡后事正¶
義明哉今以肇為皇太子¶
和帝元興元年十二月辛未立皇子隆為皇太子是夜¶
即皇帝位時誕育百餘日(即殤/帝也)¶
安帝永寧元年四月丙寅立皇子保為皇太子(即順/帝也)¶
順帝建康元年四月辛巳立皇子炳為皇太子¶
<pb:KR3k0013_WYG_256-8a>¶
魏武帝既受漢封為魏王建安二十二年十月漢獻帝¶
以五官中郎將曹丕為魏太子(即文/帝也)初臨淄侯植既以¶
才見異而丁議丁廙楊修等為之羽翼帝狐疑㡬為太¶
子者數矣而植任性而徃不自彫勵飲食不節文帝御¶
之以術宫人左右並為之説故定為嗣¶
文帝黄初七年五月丙辰立平原王叡為皇太子(即明/帝也)¶
丁巳即皇帝位初太子為平原王時文帝以郭后無子¶
詔使子養帝平原以母不道終意甚不平後不獲已乃¶
<pb:KR3k0013_WYG_256-8b>¶
敬事郭后旦夕因長遇問起居郭后亦自以無子遂加¶
慈愛文帝始以平原不悦有意欲以他姬子京兆王禮¶
為嗣故乆不拜太子平原常從文帝射殺鹿母使平原¶
射鹿子平原不從曰陛下已射其母臣不忍復射其子¶
因涕泣文帝即放弓箭以此深竒之而樹立之意定至¶
是文帝病篤乃立為皇太子¶
明帝景初三年正月丁亥立齊王芳為皇太子(即廢/帝也)是¶
日即皇帝位¶
<pb:KR3k0013_WYG_256-9a>¶
蜀先主初為漢中王立子禪為王太子及即尊號册為¶
皇太子¶
後主延熈元年正月以子璿為皇太子¶
呉太帝初受魏封為呉王立子登為王太子黄龍元年¶
帝即皇帝位以呉王太子登為皇太子¶
赤烏四年五月太子登卒五年正月立子和為太子¶
十三年八月廢太子和處故鄣十一月立子亮為太子¶
亮字子明大帝少子也帝春秋高而亮最少故尤留意¶
<pb:KR3k0013_WYG_256-9b>¶
姊全公主嘗譛太子和子母心不自安因倚帝意欲豫¶
自結數稱述全尚女勸為亮納妃和廢帝遂立亮為太¶
子¶
景帝休永安五年八月戊子立子&KR1251;為太子¶
後主皓建衡元年正月立子瑾為太子¶
晉文帝既受魏封為晉王咸熈元年十月魏陳留王以¶
中撫軍新昌鄉侯司馬炎為晉世子二年五月命世子¶
為太子(即武/帝也)初文帝以景帝既宣帝之嫡早世無後以¶
<pb:KR3k0013_WYG_256-10a>¶
次子攸為嗣特加愛異自謂攝居相位百年之後大業¶
宜歸攸每曰此景王之天下也吾何與焉將議立世子¶
屬意於攸問孫秀曰大將軍開建未遂吾但承奉後事¶
耳故立攸將功歸於兄何如秀以為不可又以問山濤¶
濤對曰廢長立少為禮不祥國之安危當必繇之何曽¶
固爭曰中撫軍聰明神武有超世之材髪委地手過膝¶
此非人臣之相也太子位于是乃定(羊琇涉學有智少/與武帝同學甚相)¶
(親狎每接延同席帝未立為太子而聲譽不及弟攸文/帝素意重攸常有代宗之議琇密為武帝書策甚有條)¶
<pb:KR3k0013_WYG_256-10b>¶
(理又密觀文帝為政損益揆度應所顧問之事皆令武/帝黙而識之其後文帝與武帝論當世之務及人間可)¶
(否武帝答無不允/繇是儲位遂定)¶
武帝泰始三年立皇子衷為皇太子(即惠/帝也)詔曰朕以不¶
德托于四海之上兢兢祇畏懼無以康濟㝢内思與天下¶
式明王度正本清源於置嗣樹嫡非所先務又近世每¶
建太子寛宥施惠之事間不獲已順從王公卿士之議¶
耳方今世運&KR0183;平將陳之以德義示之以好惡使百姓¶
蠲多幸之慮篤始終之行曲惠小仁故無取焉咸使知¶
<pb:KR3k0013_WYG_256-11a>¶
聞¶
七年正月丙午皇太子冠¶
惠帝永熈元年八月壬午立廣陵王遹為皇太子(即愍/懐太)¶
(子/也)¶
永平元年正月丙午皇太子冠遹字熈祖惠帝長子母¶
曰謝才人幼而聰慧武帝愛之常在左右嘗與諸皇子¶
戲於殿上惠帝來朝執諸皇子手次至太子帝曰是汝¶
兒也惠帝乃止(元康九年十二/月廢為庶人)¶
<pb:KR3k0013_WYG_256-11b>¶
永康元年四月立皇孫臨淮王臧為太孫詔曰咎徵數¶
發奸囘作變遹既逼廢非命而殁今立臧為皇太孫還¶
妃王氏以母之稱太孫太妃¶
永寧元年正月趙王倫簒帝位廢太孫臧為濮陽王五¶
月立襄陽王尚為皇太孫¶
太安元年正月皇太子尚薨六月以清河王遐子覃為¶
皇太子持齊王冏表曰東宫曠然冢嗣莫繼天下大業¶
帝王神器必建儲副以固洪基今者後宫未有孕育不¶
<pb:KR3k0013_WYG_256-12a>¶
可庶幸將來而虚天緒非祖宗之遺志社稷之長計也¶
禮兄弟之子為猶子故漢成無嗣繼繇定陶孝和之絶安¶
以紹興此先王之令典徃代之成式也清河王覃神姿¶
岐嶷慧智早成康王正妃周氏所生先帝衆孫之中於¶
今為嫡昔薄姬賢明文則承位覃外祖恢世載明德覃¶
宜奉宗廟之重統無窮之祚以寧四海顒顒之望覃兄¶
弟雖並出紹可簡令淑還為國裔不替其嗣輒諮大將¶
軍成都王頴及羣公卿士咸同大願請具禮儀擇日迎¶
<pb:KR3k0013_WYG_256-12b>¶
拜遂立覃為皇太子¶
永興元年九月黜太子覃復為清河王三月河間王顒¶
表請立成都王穎為太弟詔曰朕以涼德纂承洪緒于¶
兹十有五年禍亂滔天姦逆仍起至乃幽廢重宫宗廟¶
圯絶成都王穎温仁惠和尅平暴亂其以穎為皇太弟¶
都督外中諸軍事丞相如故時穎既入京師復旋鎮于¶
鄴封二十郡拜丞相河間王顒表穎宜儲副遂廢太子¶
覃立穎為皇太弟丞相如故¶
<pb:KR3k0013_WYG_256-13a>¶
十二月詔曰天禍晉邦冡嗣莫繼成都王穎自在儲貳¶
政績虧損四海失望不可承重其以王還第豫章王熾¶
先帝愛子令聞日新四海注意今以為皇太弟(即懐/帝也)以隆¶
我晉邦時熾以清河王覃本太子也懼不敢當典書令¶
盧陵修肅曰二相經營王室志寧社稷儲貳之重宜歸¶
時望親賢之舉非大王而誰清河幼弱未允衆心是以¶
既升東宫復贊藩國今乘輿播越二宫乆曠常恐氐羗¶
飲馬於涇川螘衆控弦於霸水宜及吉辰時登儲副上¶
<pb:KR3k0013_WYG_256-13b>¶
翼大駕早寧東京下允黔首喁喁之望熾曰卿吾之宋¶
昌也乃從之¶
懷帝永嘉元年三月庚午立豫章王詮為皇太子¶
六年帝蒙塵于平陽前雍州刺史賈疋與京兆太守梁¶
綜共奉秦王鄴為皇太子於長安(即愍/帝也)¶
元帝建武元年三月辛卯即王位于建康丙辰立世子¶
紹為晉王太子¶
太興元年三月丙辰即皇帝位庚午立王太子紹為皇¶
<pb:KR3k0013_WYG_256-14a>¶
太子(即明/帝也)初帝為晉王有司奏立太子帝以瑯琊王褒¶
有成人之量過於紹從容謂司空王導曰立子以德不¶
以年導曰世子宣城俱有昭儁之目固當以年於是太¶
子位遂定¶
明帝大寧三年三月戊辰立皇子衍為皇太子(即成/帝也)¶
康帝建元二年九月丙申立皇子聃為皇太子(即穆/帝也)戊¶
戌太子即皇帝位¶
簡文帝咸安二年七月乙未立㑹稽王昌明為皇太子¶
<pb:KR3k0013_WYG_256-14b>¶
(即孝武帝也/諱曜字昌明)¶
孝武帝太原十二年八月立皇子德宗為太子(即安/帝也)¶
宋髙祖初封宋王以子義符為王太子永初元年六月即¶
皇帝位為皇太子(即文/帝也)¶
文帝元嘉六年三月丁巳立皇子劭為皇太子(臣欽若/等曰即)¶
(元凶/也)¶
孝武帝孝建元年正月丙寅立皇子業為皇太子(即前/廢帝)¶
(也/)未之東宫中庶子二率並入直永福省大明二年出¶
<pb:KR3k0013_WYG_256-15a>¶
居東宫七年加元服¶
明帝泰始二年立皇子昱為皇太子(即後廢/帝也)¶
南齊太祖初封齊公時以子賾為齊國世子建元元年¶
四月太祖即位六月立賾為皇太子(即武/帝也)¶
武帝以建元四年三月即位六月甲申立皇子長懋為¶
皇太子(即文惠/太子也)¶
永明十二年正月皇太子長懋薨四月以長懋長子昭¶
業為皇太孫(即欝林/王也)詔東宫文武臣僚可悉改為皇太¶
<pb:KR3k0013_WYG_256-15b>¶
孫官屬¶
東昏侯永元元年四月己巳立子誦為皇太子¶
梁高祖天監元年既受齊禪有司奏立儲副帝以天下¶
始定百度多闕未之許也羣臣固請十一月甲子立長¶
子統為皇太子(即昭明/太子也)時太子年幼依舊於内拜東宫¶
官屬文武皆入直永福省五年五月皇太子始出居東¶
宫¶
十四年正月乙巳朔皇太子冠¶
<pb:KR3k0013_WYG_256-16a>¶
中大通三年四月乙巳昭明太子薨¶
五月丙申以晉安王綱為皇太子(即簡文/帝也)¶
七月乙亥臨軒策拜以修繕東宫權居東府四年九月¶
皇太子移還東宫¶
簡文帝太清三年五月辛巳即皇帝位立太子器為皇¶
太子(即哀太/子也)¶
元帝初封湘東王承聖元年十一月即位立王太子方¶
矩為皇太子改名元良(即愍懷/太子也)¶
<pb:KR3k0013_WYG_256-16b>¶
後梁宣帝登立子巋為皇太子(即明/帝也)¶
明帝即位立子琮為皇太子(臣欽若等曰案後/周蕭登傳無年月)¶
陳文帝永定三年六月即位九月立皇子伯宗為皇太¶
子(即廢/帝也)自梁室亂離東宫焚燼太子居于永福省天嘉¶
六年正月甲午皇太子加元服¶
廢帝光大元年七月戊申立皇子至澤為皇太子¶
宣帝太建元年正月即位立皇子叔寳為皇太子(即後/主也)¶
二月辛未太子謁太廟¶
<pb:KR3k0013_WYG_256-17a>¶
後主太建十四年正月即位四月立皇子永康公裔為¶
皇太子¶
至德二年七月甲午太子加元服¶
禎明二年六月皇太子廢為呉興王立始安王深為皇¶
太子¶
魏太武延和元年正月丙午立皇子晃為皇太子(即景穆/太子也)¶
文成太安二年二月丁巳立皇子𢎞為皇太子(即獻/帝也)¶
獻文皇興三年六月辛未立皇子宏為皇太子(孝文/帝也)¶
<pb:KR3k0013_WYG_256-17b>¶
文帝太和十七年六月立皇子恂為皇太子及冠恂於¶
廟帝臨光極東堂引恂入見誡以冠義曰夫冠禮表之¶
百代所以正容體齊顔色順辭令容體正顔色齊辭令¶
順故能正君臣親父子和長幼然母見必拜兄弟必敬¶
責以成人之禮字汝元道所寄不輕汝當尋名求義以¶
順吾㫖¶
二十年十二月丙寅廢皇太子恂為庶人¶
二十一年正月丙申立皇太子恪為皇太子(即宣武/帝也)¶
<pb:KR3k0013_WYG_256-18a>¶
西魏文帝立子欽為皇太子(即廢/帝也)¶
東魏孝靜帝武定七年八月立皇子長仁為皇太子¶
北齊文宣帝天保元年六月丁亥立子殷為皇太子¶
(即廢/帝也)¶
孝昭帝初封常山王以子百年為世子皇建元年八月¶
即帝位十二月辛亥立為皇太子(即後/主也)¶
武成帝河清元年正月丙戌以皇子緯為皇太子(即後/主也)¶
後主武平元年六月皇子常生九月立為皇太子¶
<pb:KR3k0013_WYG_256-18b>¶
後周太祖既受魏封為安定公恭帝三年以畧陽公覺¶
為安定公世子(即孝/昭也)初太祖嫡嗣未建明帝居長已而¶
有成德孝閔處嫡年尚幼沖乃召羣公謂之曰孤欲立¶
子以嫡恐大司馬有疑大司馬即獨孤信明帝敬后父¶
也衆皆黙然未有言者左僕射李逺曰夫立子以嫡不¶
以長禮經明義畧陽公為世子公何所疑若以信為嫌¶
請即斬信便拔刀而起太祖亦起曰何事至此信又自¶
陳説逺乃止於是羣公並從逺議出外拜謝信曰臨大¶
<pb:KR3k0013_WYG_256-19a>¶
事不得不爾信亦謝逺曰今日賴公決此大議¶
高祖武帝建德元年四月魯國公立贇為皇太子(即宣/帝也)¶
帝親告廟冠於阼階¶
宣帝大象元年正月戊午行幸洛陽立魯王衍為皇太¶
子(即静/帝也)¶
隋髙祖初封隋王以子勇為王太子開皇元年即位立¶
為皇太子¶
二十年十月乙丑太子勇廢為庶人十一月戊子以晉¶
<pb:KR3k0013_WYG_256-19b>¶
王廣為太子(即煬/帝也)是月當受册高祖曰吾以大興功成¶
帝業令太子出舎大興縣¶
煬帝大業元年正月丙申立晉王昭為皇太子(即元德/太子也)¶
昭煬帝長子也仁壽三年以晉王領雍州牧煬帝即位¶
便幸洛陽宫昭留守京師遣使者立為皇太子¶
　¶
　¶
　册府元龜卷二百五十六¶
