# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:09.058580
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百九十六
<pb:KR3k0013_WYG_196-1a>¶
欽定四庫全書¶
　册府元龜卷一百九十六　宋　王欽若等　撰¶
　　閏位部¶
　　　　建都　　封建　　勤政　　誡勵¶
　　　建都¶
先王之制封畿建都邑必即土中而為民極自秦據勢¶
勝宅於咸雍固河踐華遂吞六國蜀専西海之利而啟¶
國成都吳占石頭之固而定居建業宋齊四代丕承晋¶
<pb:KR3k0013_WYG_196-1b>¶
緒南面君民載祀三百東魏遷鄴髙齊是繼朱梁革命¶
浚郊攸宅皆辨方正位經營卜䇿作都制畿保姓𫝊祚¶
至若孫氏之始肇基於武昌梁徳之季改卜於荆渚亦¶
著於篇云¶
秦始皇帝初為秦王都咸陽(今京兆府是秦自孝公作/為咸陽築冀闕事具列國)¶
(君部建/國門)¶
二十六年徙天下豪冨於咸陽十二萬户諸廟及章臺¶
上林皆在渭南秦每破諸侯冩放宫室作之咸陽北阪¶
<pb:KR3k0013_WYG_196-2a>¶
上(在長安西北漢/武時别名渭城)南臨渭自雍門(在髙/陵縣)以東至涇渭殿¶
屋複道周閣相屬所得諸侯美人鍾皷以充入之¶
二十七年作信宫渭南已更命信宫為極廟象天極自¶
極廟道通酈山作甘泉前殿築甬道(築垣墻/如街巷)自咸陽屬¶
之是嵗賜爵一級治馳道(馳道天子道也若今之中道/然漢書賈山傳曰秦為馳道)¶
(於天下東窮燕齊南極吳楚江湖之上濵海之觀畢至/道廣五十歩三丈而樹厚築其外隐以金椎樹以青松)¶
三十五年除道道九原(地理志五原/郡有九原縣)抵雲陽(徐廣曰表/云道九原)¶
(通甘/泉)塹山堙谷直通之始皇以為咸陽人多先王之宫¶
<pb:KR3k0013_WYG_196-2b>¶
庭小吾聞周文王都豐武王都鎬豐鎬之間帝王之都¶
也乃營作朝宫渭南上林苑中先作前殿阿房東西五¶
百歩南北五十丈上可以坐萬人下可以建五丈旗周¶
馳為閣道自殿下直抵南山表南山之顛以為闕為複¶
道自阿房渡渭屬之咸陽以象天極閣道絶漢抵營室¶
也阿房宫未成欲更擇令名名之作宮阿房故天下謂¶
之阿房宫隐宫徒刑者七十餘萬人乃分作阿房宫或作¶
酈山發北山石椁乃冩蜀荆地材皆至關中計宫三百¶
<pb:KR3k0013_WYG_196-3a>¶
關外四百餘於是立石東海上胊界中以為秦東門因¶
徙三萬家酈邑五萬家雲陽皆復不事十嵗¶
二世元年十二月就阿房宫¶
蜀先主以漢獻帝建安十九年降劉璋於成都自領益¶
州牧二十六年即皇帝位都成都先是諸葛亮謂先主¶
曰荆州此據漢沔利盡南海東連吳㑹西通巴蜀此用¶
武之國益州險塞沃野千里天府之土髙祖因之以成¶
帝業將軍既帝室之胄若跨有荆益保其嵓阻西和諸¶
<pb:KR3k0013_WYG_196-3b>¶
戎南撫夷越結好孫權内修政理天下有變則命一上¶
將將荆州之軍以向宛雒將軍身率益州之衆出於秦¶
川百姓孰敢不簞食壺漿以迎將軍者乎先主從之¶
吴大帝以後漢獻帝建安六年為㑹稽太守屯吴使丞¶
之郡十六年徙治秣陵初張紘謂帝曰秣陵楚武王¶
所置名為金陵地勢岡阜連䂖頭訪問故老云昔秦始¶
皇東廵㑹稽經此縣望氣者云金陵地形有王者都邑¶
之氣故掘斷連岡改名秣陵今處所具存地有其氣天¶
<pb:KR3k0013_WYG_196-4a>¶
之所命宜為都邑帝善其議未能從也蜀先主之東宿¶
於秣陵周觀地形亦勸都之帝曰智者意同遂都焉於¶
十七年城石頭改秣陵為建業¶
魏文帝黄初二年大帝自公安都鄂改名武昌以武昌下雉¶
尋陽陽新柴桑沙羡六縣為武昌郡八月城武昌¶
黄武二年正月城江夏山¶
黄龍元年九月遷都建業因故府不改館¶
赤烏八年遣校尉陳勲將屯田及作士三萬人鑿句容¶
<pb:KR3k0013_WYG_196-4b>¶
中道自小其至雲陽西城通㑹市作邸閣¶
十年三月改作太初宫諸將及州郡皆義作¶
後主甘露元年九月從西陵督歩闡表徙都武昌御史¶
大夫丁固右將軍諸葛靚鎮建業¶
寳鼎元年十二月還都建業衛將軍滕收留鎮武昌¶
二年六月起顯明宫十二月移居之¶
宋髙祖受晉禪都建業¶
文帝元嘉二十年正月於臺城東西作萬春千秋二門¶
<pb:KR3k0013_WYG_196-5a>¶
二十五年四月乙巳新作閶闔廣莫二門改先廣莫門¶
曰承明開陽門曰津陽¶
孝武帝孝建元年正月起正光殿¶
大明三年以揚州所統六郡為王畿以東揚州為揚州¶
四年四月以南琅邪𨽻王畿¶
五年初立馳道自閶闔至於朱雀門又自承明門至於¶
𤣥武湖¶
六年新作大航門¶
<pb:KR3k0013_WYG_196-5b>¶
前廢帝景和元年以石頭城為長樂宫東府城為未央¶
宫罷東揚州并楊州以北邸為建章宫南第為長楊宫又¶
以王畿諸郡為揚州以揚州為東揚州¶
南齊太祖受宋禪都於建業建元二年五月立六門都¶
墻(宋世外六門設竹籬帝即位有發白虎樽者言白門/三重開竹籬穿不完帝感其言故立都墻王儉諫之)¶
(帝曰吾欲令後/世無以加也)¶
梁髙祖受齊禪都建業¶
天監六年九月改閲武堂為徳陽堂聽訟堂為儀賢堂¶
<pb:KR3k0013_WYG_196-6a>¶
七年正月作神龍仁虎闕於端門大司馬門外¶
二月新作國門於越城南¶
九年正月新作縁淮塘北岸起石頭迄東治南㟁起後¶
渚籬門迄三橋¶
十年作宫城門三重樓及開二道¶
十二年二月辛巳新作太極殿改為十三間三月庚子¶
太極殿成¶
元帝為荆州刺史太清三年侯景䧟建業承聖元年十¶
<pb:KR3k0013_WYG_196-6b>¶
一月即位於荆州¶
二年八月詔曰夫爰始居亳不廢先王之都受命於周¶
無改舊邦之頌頃戎旃既息闗柝無警去魯興歎有感¶
宵分過沛殞涕實勞夢寐仍以瀟湘作梗庸蜀阻兵命¶
將授律指期尅定今八表乂清四郊無壘冝從青葢之¶
典言歸白水之鄉江湘委輸方船連舳巴峽舟艦精甲¶
百萬先次建業行實京師然後六軍遄征九旂揚斾拜¶
謁營陵修復宗社主者詳依舊典以時宣勒初帝以建¶
<pb:KR3k0013_WYG_196-7a>¶
業凋殘方湏修葺江陵殷盛便欲安之又其故府臣僚¶
皆楚人也並願即都荆郢嘗召羣臣議之領軍將軍胡¶
僧祐吏部尚書宗懔太府卿黄羅漢御史中丞劉穀等¶
曰建業雖是舊都王氣已盡且與北㓂隣接止隔一江¶
若有不虞悔無及矣臣等又嘗聞之荆南之地有天子¶
氣今陛下龍飛纂業其應斯乎天時人事徴祥如此臣¶
等所見遷徙非宜元帝深以為然時左僕射王褒尚書¶
周𢎞正咸侍坐乃顧謂褒等曰卿意以為何如褒性謹¶
<pb:KR3k0013_WYG_196-7b>¶
慎知元帝多猜忌弗敢公言其非當時唯唯而已後因¶
清間宻諫言辭甚切元帝頗納之然其意好荆楚已從¶
僧祐等䇿明日乃於衆中謂褒曰卿昨日勸還建業不¶
為無理褒以宣室之言豈宜顯之於衆知其計之不用¶
也於是不復言¶
敬帝太平元年十一月起雲龍神虎門¶
後梁宣帝初為南雍州刺史稱藩於後魏時周太祖為¶
丞相命帝為梁王帝乃於襄陽置百官承制封拜太祖¶
<pb:KR3k0013_WYG_196-8a>¶
令柱國于謹伐江陵帝以兵㑹之及江陵平太祖立帝¶
為梁王居江陵東城資以江陵一州之地其襄陽所統¶
盡歸於魏帝乃稱皇帝於其國其慶賞刑政官方制度¶
並同王者唯上䟽則稱臣奉西魏正朔¶
陳髙祖受梁禪都建業¶
永定二年七月起太極殿初侯景之平也火焚太極殿¶
承聖中議欲營之獨闕一柱至是有樟木大十八圍長¶
四丈五尺流泊陶家後渚監軍鄒子度以聞詔中書令¶
<pb:KR3k0013_WYG_196-8b>¶
沈衆兼起部尚書少府卿蔡儔兼將作大匠起太極殿¶
文帝天嘉五年九月城西城¶
六年九月新作大航¶
宣帝太建四年十二月丁卯詔曰梁氏之季兵火薦臻¶
承華焚蕩頓無遺搆寳命惟新將迄二紀頻事戎旅未¶
遑修繕今工役差閒椽楹有擬來歲開肇創築東宫可¶
權置起部尚書將作大匠用主監作¶
七年六月己酉改作雲龍神虎門¶
<pb:KR3k0013_WYG_196-9a>¶
九年十二月戊申東宫成皇太子移於新宫¶
後主末年起齊雲宫國人歌曰齊雲宫觀來無際畔¶
東魏孝靜帝天平元年十月即位於雒城之東是月車¶
駕北遷於鄴詔齊獻武王髙歡留後部分改司州為雒¶
州以尚書令元弼為儀同三司雒州刺史鎮雒陽十一¶
月車駕至鄴居北城相州之廨改相州刺史為司州牧¶
魏郡太守為魏尹徙鄴舊徑百里以居新遷人分鄴置¶
臨漳縣以魏郡林慮廣平陽丘汲郡黎陽東濮陽清河¶
<pb:KR3k0013_WYG_196-9b>¶
廣宗等郡為皇畿起部郎中辛術奏曰今皇居徙御百¶
度創始營搆一興必宜中制上則憲章前代下則模冩¶
雒京今鄴都雖舊基址毁滅又圖記参差事宜審定臣¶
雖膺職司學不稽古國家大事非敢專之通直散騎常¶
侍李業興碩學通儒博聞多識萬門千戸所宜訪詢今¶
求就之披圖按記考定是非叅古雜今折中為制召畵¶
工并所湏調度具造新圖申奏取定庶經始之日執事¶
無疑詔從之¶
<pb:KR3k0013_WYG_196-10a>¶
二年八月發衆七萬六千人營新宫¶
興和元年九月發畿内十萬人城鄴四十日方罷¶
北齊文宣帝受東魏禪都鄴¶
天保二年改顯陽殿為昭陽殿起宣光建始嘉福仁夀¶
諸殿又修廣三臺宫殿¶
七年詔造金華殿時髙隆之為尚書右僕射領營構大¶
將軍京邑制造莫不繇之増築南城周迴二十五里以¶
漳水近於帝城起長堤以防汎溢之患又鑿渠引漳水¶
<pb:KR3k0013_WYG_196-10b>¶
周流城郭造水治碾磑並有利於時¶
九年八月發丁匠三十餘萬營三臺於鄴下因其舊基¶
而髙博之大起宫室及游豫園至是三臺成改銅爵曰¶
金鳳金虎曰聖應氷井曰崇光¶
後主天統三年十二月起晉陽大明殿¶
武平二年七月詔營邯鄲宫¶
梁太祖開平元年四月受唐禪都汴詔曰古者興王之¶
地受命之邦集大勲有異庶方霑慶澤所宜加等故豐¶
<pb:KR3k0013_WYG_196-11a>¶
沛著起祚之美襄鄧有建都之榮用壯洪基且旌故里¶
爰遵令典先示殊恩宜升汴州為開封府建名東都其¶
東都改為西都仍廢京兆府為雍州刺史佐國軍節度¶
使是月制宫殿門及都門名額正殿為崇元殿東殿為¶
𤣥徳殿内殿為金祥殿萬嵗堂為萬嵗殿門如殿名大¶
内正門為元化門皇墻南門為建國門滴漏門為啟運¶
門下馬門為升龍門𤣥徳殿前門為崇明門正殿東門¶
為金烏門西門為玉兎門正衙東門為崇禮門東偏門¶
<pb:KR3k0013_WYG_196-11b>¶
為銀臺門宴堂門為徳陽門天王門為賔天門皇墻東¶
門為寛仁門浚儀門為厚載門皇墻西門為神虎門望¶
京門為金鳳門宋門為觀化門尉氏門為髙明門鄭門¶
為開明門梁門為乾象門酸棗門為興和門封丘門為¶
含曜門曹門為建陽門昇開封浚儀為赤縣尉氏封丘¶
雍丘陳留為畿縣¶
五月改文思院為乾文院同和院改為佐鸞院以西都¶
水北宅為大昌宫¶
<pb:KR3k0013_WYG_196-12a>¶
六月以西都徽安門北路逼近大内宫垣兼非民便令¶
移自榆林直趣端門之南¶
二年七月甲午以髙明門外繁臺為講武臺是臺西漢¶
梁孝王之時嘗按歌閱樂於此當時因名曰吹臺其後¶
有繁氏居於其側里人乃以姓呼之時代綿寢雖官吏¶
亦從俗焉帝每登眺蒐乘訓戎宰臣以是事奏而名之¶
三年正月改西京貞觀殿為文明殿含元殿為朝元殿¶
二月改思政殿為金鑾殿勅東都曰自昇州作府建邑¶
<pb:KR3k0013_WYG_196-12b>¶
為都未廣邦畿頗虧國體其以滑州酸棗縣長垣縣鄭¶
州中牟縣陽武縣宋州襄邑縣曹州戴邑縣許州扶溝¶
鄢陵縣陳州太康縣等九縣宜並割屬開封府仍昇為¶
畿縣¶
七月改章善門為左右銀臺門其左右銀臺門却改為¶
左右興善門¶
十一月勅改乾文院為文思院行從殿為興宅殿毬塲¶
為安毬塲又改弓箭庫殿為宣武殿¶
<pb:KR3k0013_WYG_196-13a>¶
　　　封建¶
草昧建侯羲易之教顯武成分土周書之制存皆所以¶
懋徳疇庸藩屏王室自運衰典午祚啟餘分何嘗不錫¶
壌開封報功懐逺梁承唐弊方夏不賔恩極於誓河寵¶
踰於賜履務豐姑息之意非復選建之䂓名器假人於¶
斯為甚五等之爵葢其常制繇是略而勿論一字之封¶
兹為殊典聊用存而垂誡¶
宋順帝昇明二年立故武昌太守劉琨息頒為南豐縣¶
<pb:KR3k0013_WYG_196-13b>¶
王¶
梁髙祖普通六年正月魏徐州刺史元法僧以彭城來¶
降授司空封始安郡王二月改封宋王時魏宗正卿元¶
樹以爾朱榮亂歸國封為鄴王¶
太清元年魏大將軍侯景降請元氏戚屬願奉為王詔¶
封元貞為咸陽王以天子禮遣還北景敗而反¶
東魏孝静帝武定七年正月梁北徐州刺史蕭正表以¶
鎮内附封蘭陵郡公呉郡王¶
<pb:KR3k0013_WYG_196-14a>¶
北齊文宣帝天保元年即位詔封功臣髙隆之為平原¶
王厙狄干為章武王斛律金為咸陽王賀拔仁為安定¶
王韓軌為安徳王爾朱渾道元為扶風王彭樂為陳留¶
王司空公潘相樂為東平王¶
五年八月武衛將軍長樂郡公段韶降梁將東方白額¶
執而斬之并其諸弟等傳首京師江淮帖然民皆安輯¶
帝嘉其功詔賞呉口七十人封平原郡王¶
七年正月封司空侯莫陳相為白水郡王¶
<pb:KR3k0013_WYG_196-14b>¶
十年正月太尉長樂郡公尉粲肆州刺史濮陽公婁仲¶
逺並進爵為王¶
孝昭帝皇建元年封瀛州刺史婁獻為安東王¶
武成帝封婁定逺為臨淮郡王¶
後主天統五年四月封開府城陽郡公慕容儼為義安¶
王¶
武平二年九月左丞相平原王段韶病篤詔封其子深¶
濟北王以&KR0506;其意¶
<pb:KR3k0013_WYG_196-15a>¶
梁太祖開平元年四月即位制武安軍節度使馬殷進¶
封楚王¶
五月進封河南尹兼河陽節度使張全義為魏王兩浙¶
節度使錢鏐進封呉越王¶
二年五月封義昌軍節度使劉守文加中書令封大彭¶
王盧龍軍節度使劉守光封河間郡王許州節度使馮¶
行襲封長樂王¶
三年三月進封朔方節度使潁川郡公韓遜為潁川郡¶
<pb:KR3k0013_WYG_196-15b>¶
王¶
四月制易定節度使王處直進封北平王福建節度使¶
王審知封閩王廣州節度使劉隐封南平王同州節度¶
使劉知俊封大彭郡王山南東道節度使楊師厚封𢎞¶
農郡王¶
七月進封幽州節度使河間郡王劉守光為燕王¶
乾化元年五月制封延州節度使髙萬興為渤海郡王¶
七年封保義節度使王壇為琅邪郡王¶
<pb:KR3k0013_WYG_196-16a>¶
末帝以乾化三年二月即位尋以太子太師致仕葛從¶
周為潞州節度使封陳留郡王¶
三月制進封天雄軍節度使𢎞農郡王楊師厚為鄴王¶
夏州節度使李仁福封隴西郡王¶
貞明元年二月進封延州節度使渤海郡王髙萬興為¶
渤海王六年四月進封延安王¶
　　　勤政¶
夫君人者惟政是務為政者惟勤是治故傳曰文王猶¶
<pb:KR3k0013_WYG_196-16b>¶
勤况寡徳乎若乃據有疆宇抗行正統茍或逸豫靡戒¶
憂勞是㤀既法制之罔修豈民心而可固則有鷄鳴廢¶
寢日昃視朝量書有程投籖自警雖簿領之細躬加受¶
奏獄訟之繁親為臨決勞精靡倦縂攬不遺故得下情¶
上通庶事無壅保安之道諒在兹乎垂諸信史煥然可¶
則¶
秦始皇在位天下之事無大小皆決於帝至以衡石量¶
書(石一百/二十斤)日夜有程不中程不得休息¶
<pb:KR3k0013_WYG_196-17a>¶
呉大帝親斷諸縣倉庫及囚繫長丞皆見吕岱守呉丞¶
處法應問甚稱帝意召署録事¶
宋髙祖永初元年十二月朔車駕臨延賢堂聴訟¶
二年四月又於華林園聽訟¶
五月己酉甲戌又幸華林園聴訟¶
六月壬寅又於華林園聴訟¶
八月壬辰又於華林園聴訟¶
十月癸卯於延賢堂聴訟¶
<pb:KR3k0013_WYG_196-17b>¶
文帝元嘉三年五月丙午臨延賢堂聽訟¶
六月丙寅又於延賢堂聴訟丙子又聽訟¶
五年十月甲辰於延賢堂聽訟¶
八年三月甲申於延賢堂聽訟¶
孝武以元嘉三十年四月即位冬十月癸未車駕於閱¶
武堂聽訟¶
孝建三年二月始制朔望臨西堂接羣下受奏事¶
六月於華林園聽訟¶
<pb:KR3k0013_WYG_196-18a>¶
大明元年五月癸酉於華林園聽訟自是非廵狩軍役¶
則車駕歲三臨訊¶
八月壬寅於華林園聽訟¶
十月丙申詔曰旒纊之道有孚於結䋲日昃之勤已切¶
於姬后况世弊教淺歲月澆季朕雖戮力㝢内未明求¶
衣而識狹前王務廣昔代永言菲徳其愧良深朝咨野¶
怨自逹者寡惠民利公所昧實衆自今百辟庶尹下民¶
賤𨽻有懐誠抱志擁鬱衡閭失理負謗未聞朝聴者皆¶
<pb:KR3k0013_WYG_196-18b>¶
聽躬自申奏小大以聞朕因聽政之日親對覽焉¶
十二月戊戌於華林園聽訟¶
二年三月丁卯於華林園聽訟¶
九月癸卯於華林園聽訟¶
閏十二月庚申於華林園聽訟¶
三年四月癸卯於華林園聽訟¶
九月乙巳詔曰自今囚至辭具並即以聞朕當悉詳斷¶
庶無留獄¶
<pb:KR3k0013_WYG_196-19a>¶
十二月戊午於華林園聽訟¶
四年五月庚辰於華林園聽訟¶
九月甲申於華林園聽訟¶
十二月乙未於華林園聽訟¶
五年五月丙辰幸閲武堂聽訟¶
七年二月幸南豫州帝於行所訊溧陽永世丹陽縣囚¶
八月幸建康秣陵縣詳獄囚¶
九月車駕幸廷尉訊獄囚¶
<pb:KR3k0013_WYG_196-19b>¶
十月行幸江寧縣訊獄囚¶
十一月車駕習水軍於梁山原放行獄徙繫¶
明帝㤗始五年三月丙寅幸中堂聽訟¶
六年十月己酉幸東堂聴訟¶
後廢帝元徽三年四月丙戌車駕幸中堂聽訟¶
南齊太祖建元二年十二月乙巳車駕幸中堂聽訟¶
武帝永明二年六月癸卯車駕幸中堂聽訟¶
三年七月詔丹陽所領及餘二百里内見囚同集京師¶
<pb:KR3k0013_WYG_196-20a>¶
自此以外委州郡决斷¶
八月乙未車駕幸中堂聽訟¶
明帝建武二年四月己亥詔三百里内獄訟同集京師¶
尅日聽覽¶
梁髙祖㣲時知民疾苦逮踐皇極躬覽庶事日昃聽政¶
求民之瘼乃命輶軒以省方俗置胏石以逹窮民務加¶
隐恤舒其急病每至冬月四更竟即張燭㸔事執筆觸¶
寒手為皴裂糺姦摘伏洞盡物情常有懐哀矜泣涕然¶
<pb:KR3k0013_WYG_196-20b>¶
後可奏日止一食膳無鮮腴唯豆&KR0245;麄糲¶
陳髙祖以永定元年十月即位其月戊寅輿駕幸華林¶
園親覽詞訟臨赦囚徒¶
二年三月乙卯帝幸後堂聽訟¶
三年六月癸卯帝疾小瘳臨訊獄訟¶
陳文帝天嘉元年八月癸未臨景陽殿聽訟帝每有主¶
者奏决妙識真偽一夜内刺閨取外事分判者前後相¶
續每鷄人伺漏傳更籖於殿中及刺送者必投籖於階¶
<pb:KR3k0013_WYG_196-21a>¶
石上令鎗然有聲云吾雖眠亦令人驚覺也¶
東魏孝靜帝天平四年六月己巳幸華林園理訟¶
元象元年六月壬辰帝幸華林園聴訟¶
武定元年三月帝親聽訟¶
北齊文宣帝天保六年三月戊戌臨昭陽殿聽獄决訟¶
七年二月辛未詔常山王演等於凉風殿讀尚書奏按¶
論定得失帝親决之¶
廢帝乾明元年正月甲辰幸華林園親録囚徒死罪以¶
<pb:KR3k0013_WYG_196-21b>¶
下降免各有差¶
　　　誡勵¶
伊訓曰儆于有位洪範云是彞是訓自昔哲王曷嘗不¶
誡勵厥俗俾克繇禮敷言庶列㒺或曠官藹然令猷布¶
於簡册自漢鼎既輕幅員分裂英雄崛起各據勢勝庇¶
民主祀率先風教若夫繼體承業貞邦作翰葛藟固本¶
閨門篤愛是必朂以道義責成寄任窒其嗜好禁其驕¶
縱至有肅奉軍志力扶義舉專宰牧之任叅刑法之重¶
<pb:KR3k0013_WYG_196-22a>¶
分職聮事交修庶務莫不順考古訓申明誡誥以至臨¶
遣諭㫖督誨切至盖御下之明略垂世之隆範也¶
蜀先主遺詔後主曰勿以惡小而為之勿以善小而不¶
為惟徳能服於人汝父徳薄勿效之可讀漢書禮記閒¶
暇歴觀諸子及六韜商君書益人意智聞丞相為冩申¶
韓管子六韜一通已畢未送道亡可自更求聞逹¶
後主時來敏為輔軍將軍坐事去職後為大長秋又免¶
後累遷光禄大夫復坐過黜前後數貶削皆以語言不¶
<pb:KR3k0013_WYG_196-22b>¶
節舉動違常也後以敏為執慎將軍欲令以官重事自¶
警戒也¶
呉大帝謂吕蒙及蔣欽曰卿今當塗掌事宜學問以自¶
開益蒙曰在軍中嘗苦多務恐不容復讀書帝曰孤豈¶
欲卿治經為博士邪但當令渉獵見徃事耳卿言多務¶
孰若孤孤少時歴詩書禮記左傳國語惟不讀易至統¶
事以來省三史諸家兵書自以為大有所益如卿二人¶
意性朗悟學必得之寧當不為乎宜急讀孫子六韜左¶
<pb:KR3k0013_WYG_196-23a>¶
傳國語及三史孔子言終日不食終夜不寢以思無益¶
不如學也光武當兵戈之務手不釋卷孟徳亦自謂老¶
而好學卿何獨不自勉朂邪蒙始就學篤志不倦經其¶
所覽舊儒不勝後魯肅上代周瑜過蒙言議常欲受屈¶
肅拊蒙背曰吾謂大弟但有武略耳至於今者學識英¶
博非復呉下阿蒙蒙曰士别三日即便刮目相待大兄¶
今論何一稱穰侯乎兄今代公瑾既難為繼且與闗侯¶
為隣斯人長而好學讀左傳略皆上口梗亮有雄氣然¶
<pb:KR3k0013_WYG_196-23b>¶
性頗自負好陵人今與為對當有單複以卿待之宻為¶
肅陳三䇿肅故受之秘而不宣帝常歎曰人長而進益¶
如吕蒙蔣欽葢不可及也冨貴榮顯更能折節好學耽¶
悅書傳輕財尚義所行可述並作國士不亦休乎帝常¶
下令諸將曰夫存不㤀亡安必慮危古之善教昔雋不¶
疑漢之名臣於安平之世而刀劔不離於身葢君子之¶
於武備不可以已况今處身疆畔豺狼交接而可輕脫¶
不思變難哉頃聞諸將出入各尚謙約不從兵甚非備¶
<pb:KR3k0013_WYG_196-24a>¶
慮愛身之謂夫保身遺名以安君親孰與危辱宜深警¶
戒務崇其大副孤意焉¶
建昌侯慮有才名時丞相顧雍等請開府假節大帝乃¶
詔曰期運擾亂㐫邪肆虐威罰有序干戈不戢以慮氣¶
志休懿武略夙昭必能為國佐定大業故授以上將之¶
位顯以殊特之榮寵以兵馬之勢委以偏方之任外欲¶
威振敵虜厭難萬里内欲鎮撫逺近慰恤將士誠慮建¶
功立事竭命之秋也慮其内修文徳外經武訓持盈若¶
<pb:KR3k0013_WYG_196-24b>¶
冲則滿而不溢敬慎乃心無忝所受¶
宋髙祖㣲時有納布衫襖等衣皆是敬皇后手自作髙¶
祖既貴以此衣付長女㑹稽公主曰後世若有驕奢不¶
節者可以此衣示之永初末髙祖疾甚召太子戒之又¶
為手詔曰朝廷不湏復有别府宰相帶揚州可置甲士¶
千人若大臣中任要宜有爪牙以備不祥人者可以臺¶
見隊給之有征討悉配以臺見軍隊行還復舊後世若¶
有㓜主朝事一委宰相母后不湏臨朝仗既不入臺殿¶
<pb:KR3k0013_WYG_196-25a>¶
門要重人可許給班劔¶
文帝時劉道濟為振武將軍益州刺史長史費謙别駕¶
張熈叅軍楊徳年等並聚歛興利而道濟委任之傷政¶
害民民皆怨毒帝聞之與道濟詔戒之曰聞卿在任未¶
盡清省又頗殖貨若萬一有此必宜改之比傳人情不¶
甚緝諧當以法御下深思自警以副本望衡山王義季¶
為荆州刺史素嗜酒自彭城王義康廢後為長夜之飲¶
略少醒日文帝累加詰責義季引愆陳謝帝詔報之曰¶
<pb:KR3k0013_WYG_196-25b>¶
誰能無過改之為貴耳此非唯傷事業亦自損性命世¶
中比比皆汝所諳近長沙兄弟皆縁此致物故將軍蘇¶
徽耽酒成疾旦夕待盡吾誠斷並給藥膳至今能立¶
自是可節之物但嗜者不能立志裁割耳晉元帝人主¶
尚能感王導之諫終身不復飲酒汝既有美尚加以吾¶
意殷勤何至不能慨然深自勉勵乃復嚴相割截坐諸¶
紛紜然後少止者幸可不至此一門無此酣酒汝於何¶
得之臨書歎塞義季雖奉此㫖酣縱如初遂以成疾帝¶
<pb:KR3k0013_WYG_196-26a>¶
又詔之曰汝飲積食少而素羸多風常慮至此今果委¶
頓縱不能以家國為懐近不復顧性命之重可歎可恨¶
豈復一條本望能以禮自厲未欲相苦耳今遣孫道𦙍¶
就楊佛等令辰夕視汝并進止湯食可開懐虚受慎勿¶
隐避吾飽嘗見人斷酒無他慊吸葢是當時甘嗜㒺已¶
之意耳今者憂怛正在性命未暇及美業復何為令吾¶
煎毒至此耶義季終不改以至於終¶
江夏王義恭雖渉獵文義而驕奢不節既出鎮江陵文¶
<pb:KR3k0013_WYG_196-26b>¶
帝戒之曰汝弱冠便親方任天下艱難國家事重雖曰¶
守成實亦未易隆替安危在吾曹耳豈可不感尋王業¶
大懼負荷今既分張言集無日無繇復得動相䂓誨宜¶
深自砥礪思而後行開布誠心厝懐平當親禮國士交¶
接佳流識别賢愚鑒察邪正然後能盡君子之心收小¶
人之力汝神意爽悟有日新之羙而進徳修業未有可¶
稱吾所以恨之而不能巳巳者也汝性褊急袁太妃亦¶
說如此性之所滯其欲必行意所不存從物回改此最¶
<pb:KR3k0013_WYG_196-27a>¶
弊事宜應慨然立志念自裁抑何至丈夫方欲贊世成¶
名而無斷者哉今粗䟽十數事汝别時可省之逺大者¶
豈可具言細碎復非筆可盡禮賢下士聖人垂訓驕侈¶
矜尚先哲所去豁逹大度漢祖之徳猜忌褊急魏武之¶
累漢書稱衛青將軍遇士大夫以禮與小人有恩西門¶
安于矯性齊羙闗張二將任偏同弊行已舉事深宜鑒¶
此若事異今日嗣子㓜蒙司徒便當周公之事(臣欽若/曰司徒)¶
(即義恭兄弟彭/城王義康也)汝不可不盡祇順之理茍有所懐宻自¶
<pb:KR3k0013_WYG_196-27b>¶
陳若形迹之間深宜慎䕶至於爾時安危天下决汝二¶
人耳勿㤀吾言今既進袁太妃供給計足充諸用此外¶
一不湏復有求取近亦具此意唯脱應大餉致而當時¶
遇有所乏汝自可少多供奉耳汝一月日自用不可過¶
三十萬若能省此益美西楚殷曠常宜早起接對賔侣¶
勿使留滯判急務訖然後可入問訊既覩顔色審起居¶
便應即出不湏乆停以廢庶事也下日及夜自有餘閒¶
府舎住止園池臺觀略所諳䆒計當無湏改作司徒亦¶
<pb:KR3k0013_WYG_196-28a>¶
云爾若脫於左右之宜湏小小囘易當以始至一治為¶
限不湏紛紜日求新異凡訊獄多决當時難可逆慮此¶
實為難汝復不習殊當有次第訊前一二日取訊簿宻¶
與劉湛軰共詳大不同也至訊日虚懐博盡慎無以喜¶
怒加人能擇善者而從之美自歸已不可專意自决以¶
矜獨斷之明也萬一如此必有大郄非唯訊獄君子用¶
心自不應爾刑獄不可壅滯一月可再訊凡事皆應慎¶
宻亦宜豫勑左右人有至誠所陳不可漏泄以負忠信¶
<pb:KR3k0013_WYG_196-28b>¶
之欵也古人言君不宻則失臣臣不宻則失身或相䜛¶
搆勿輕信受每有此事當善察之名器深宜慎惜不可¶
妄以假人昵近爵賜尤應裁量吾於左右雖為少恩如¶
聞外論不以為非也以貴凌物物不服以威加人人不¶
厭此易逹事耳聲樂嬉游不宜令過蒲酒漁獵一切勿¶
為供用奉身皆有節度竒服異器不宜興長汝嬪侍左¶
右已有數人既始至西未可怱怱復有所納又戒之曰¶
宜數引見佐史非唯臣主自應相見不數則彼我不親¶
<pb:KR3k0013_WYG_196-29a>¶
不親則無因得盡人人不盡復何繇知其衆事廣引視¶
聴既益開博於言事者又差有地也乃以劉湛為撫軍¶
長史行府州事義恭性甚狷隘年又漸長欲專政事每¶
為湛所裁主佐之間嫌隙遂搆文帝聞之宻遣使詰讓¶
義恭并使深加諧緝義恭具陳湛無居下之禮又自以¶
年長未得行意雖奉詔㫖頗有怨言上友于素篤欲加¶
酬順乃詔之曰事至於此甚為可歎當今之才委授已¶
爾宜盡相彌縫取其可取棄其可棄汝䟽云泯然無際¶
<pb:KR3k0013_WYG_196-29b>¶
如此甚佳彼猜不可令萬一覺也汝年已長漸更事物¶
且羣情矚望不以㓜昧相期何繇故如十歲時動上諮¶
問但當今所專必是小事耳亦恐量此輕重未必是得¶
彼之疑怨兼或繇此耶¶
南郡王義宣當為荆州文帝以其人才素短不堪居上¶
流而㑹稽公主每以為言帝遲囘乆之元嘉二十一年¶
乃以義宣都督荆雍益梁寧南北秦等州諸軍事車騎將¶
軍荆州刺史持節常侍如故先賜中詔曰師䕶以在西¶
<pb:KR3k0013_WYG_196-30a>¶
乆比表求還出内左右自是經國常理亦何必其應於¶
一徃今欲聽許以汝代之師䕶雖無殊績潔已節用通¶
懐期物不恣羣下此信未易非唯聲著西土朝野以為¶
美談在彼已有次第為士庶所安論者乃謂未議遣之¶
今之回換更在欲為汝耳汝與師䕶年時一軰各有其¶
美萬物之議亦互有少劣若今向事脫一減之者既於¶
西夏交有巨礙遷代之譏必歸責於吾矣復當為師䕶¶
怨非但一誚而已也如此則公私俱損為不可不先共¶
<pb:KR3k0013_WYG_196-30b>¶
善詳此事亦易勉耳無為使人動生評論也師䕶義季¶
小字也義宣至鎮勤自課厲政事修理¶
孝武帝時太子子業㓜而狷急在東宫每為帝所責帝¶
乃廵子業啟叅承起居書迹不謹帝詰讓之子業啟事¶
陳謝帝又荅曰書不長進此是一條耳聞汝素都懈怠¶
狷戻日甚何以頑固乃爾邪¶
張永為廷尉孝武謂之曰卿既與釋之同姓欲使天下¶
湏無寃民¶
<pb:KR3k0013_WYG_196-31a>¶
明帝時永嘉王子仁為湘州刺史帝遣主書趙扶公宣¶
㫖於子仁曰汝一家門戸不建幾覆社稷天未亡宋景¶
命集我上流迷愚相扇四海同惡若非我修徳御天下¶
三祖基業一朝墜地汝軰便應淪於異族之手我昔兄¶
弟近二十人零落相繼存者無幾唯司徒年長令徳作¶
輔皇家(臣欽若等曰司徒即明/帝弟始安王休仁也)門戸所憑唯我與司徒¶
二人而已尚未能厭百姓姦心餘諸王亦未堪贊治我¶
唯有太子一人司徒世子年又㓜弱桂陽巴陵並未有¶
<pb:KR3k0013_WYG_196-31b>¶
繼體正頼汝軰兄弟相倚為强庶使天下不敢闚覘王¶
室汝軰始十餘歲裁知俛仰當今諸舎細弱殆不免人¶
輕凌若非我為主劉氏不辦今日汝諸兄弟冲𦕈為羣¶
㐫所逼我遂與百姓還圖骨肉於汝在心不能無愧即¶
日四海就寧恩化方始方今處汝湘洲汝年漸長足知¶
善惡當每思刻厲奉朝廷為心爵秩自然與年俱進我¶
垂猶子之情著於萬物汝亦當知好憶我勑㫖¶
南齊太祖時淮北四州起義帝使輔國將軍周山圖自¶
<pb:KR3k0013_WYG_196-32a>¶
淮入清倍道應赴勅山圖曰卿當盡相師馭理每存全¶
重天下事唯同心力山岳可摧然用兵當使背後無憂¶
慮若後冷然無横來處閉目痛打無不摧碎吾正應鑄¶
金待卿成勲耳若不藉此平四州非丈夫也努力自運¶
勿令他人得上功㑹義衆已為魏所没山圖㧞三百家¶
還淮隂及武皇帝踐阼轉黄門郎領羽林四廂直衛山¶
圖於新林立墅舎晨夜徃還帝謂之曰卿罷萬人都督¶
而輕行郊外自今徃墅可以仗身自隨以備不虞¶
<pb:KR3k0013_WYG_196-32b>¶
武帝時晉安王子懋為征北將軍雍州刺史帝勅以邉¶
略曰吾比連得諸處啟所説不異冦必無敢送死理然¶
為其備不可蹔懈今秋北冦皆越逸者其亡滅之徴吾¶
今亦宻行募集須有分明㫖的便當處分今普勅鎮守¶
並部民丁有事即便應接運已勑更遣想行有至者汝¶
共諸人量覔可使數人徃南陽舞隂諸要處叅覘糧食¶
最為根本更不要人仗常行視驛亭馬不可有廢闕并¶
約語彼諸州當其界皆爾不如法即問事又曰吾勑荆¶
<pb:KR3k0013_WYG_196-33a>¶
郢二鎮各作五千人陣本擬應接彼耳賊若送死者即¶
便呼取之已勑子真魚繼宗殷公愍至鎮可以公愍為¶
城主三千人配之便足汝可好以階級在意勿得人求¶
或超三五階級文章詩筆乃是佳事然世務彌為根本¶
可常憶之汝所啟仗此悉是吾左右御仗也云何得用¶
之品格不可乖吾自當優量覔送¶
梁髙祖時劉孝綽為太子舎人俄以本官兼尚書水部¶
郎奉啟陳謝手勑荅曰美錦未可便製簿領亦宜稍習¶
<pb:KR3k0013_WYG_196-33b>¶
頃之即真¶
蕭子恪為司徒左長史與弟子範等嘗因事入謝髙祖¶
在文徳殿引見之從容謂曰我與卿兄弟有言天下之¶
寳本是公器非可力得茍無期運雖有項籍之力不能¶
如何所以班彪王命論云所求不過一金然終轉死溝壑卿¶
不應不讀此書宋孝武性猜忌兄弟粗有令名者無不因事¶
鴆毒所遺唯景和其餘朝臣之中或疑有天命而致害者枉¶
濫相繼然而或疑有天命而不能害者或不知有天命而¶
<pb:KR3k0013_WYG_196-34a>¶
不疑者于時雖疑卿祖而不能如何是疑而不得又有¶
不疑者如宋明帝本為庸常被免豈疑而得全又復我¶
于時巳年二嵗彼豈知我應有今日當知有天命者非¶
人所害害亦不能得我初平建康城朝廷内外皆勸我¶
云時代革異物心湏一宜行處分我于時依此而行誰¶
謂不可我正言江左以來代謝必相誅戮此是傷於和¶
氣所以國祚例不靈長所謂殷鑒不逺在夏后之世此¶
是一義二者齊梁雖曰革代義異徃時我與卿之兄弟¶
<pb:KR3k0013_WYG_196-34b>¶
雖復絶服二世宗屬未逺卿勿言兄弟是親人家兄弟¶
自有周旋者有不周旋者况五服之屬邪我與卿兄弟¶
便是情同一家豈當都不念此作行路事此是二義我¶
有今日非是本意所求且建武屠滅卿門致卿兄弟塗¶
炭我起義兵非唯自雪門耻亦是為卿兄弟報仇卿若¶
能在建武永元之世撥亂反正我雖起樊鄧豈得不釋¶
戈推奉其雖欲不已亦是師出無名我今為卿報仇且¶
時代革異望卿兄弟盡節報我耳且藉䘮亂代明帝家¶
<pb:KR3k0013_WYG_196-35a>¶
天下耳不取卿家天下昔劉子輿自稱成帝子光武言¶
假使成帝更生天下亦不復何况子輿乎梁初人勸我¶
相誅滅者我荅之猶如向孝武時事彼若茍有天命非¶
我能殺若無期運何忽行此正足示無度量曹志親是¶
魏武帝孫陳思之子事晉武能為晉室忠臣此即卿事¶
例卿是宗室情義異他方坦然相期卿無復懐自外之¶
意小待自當知我寸心又文獻王時内齋直帳閹人趙¶
叔祖天監初入為臺齋帥在夀光省髙祖呼叔祖曰我¶
<pb:KR3k0013_WYG_196-35b>¶
本識汝在北第以汝舊人故每驅使汝比見北第諸郎¶
不叔祖奉荅云比多在直出外甚踈假使蹔出亦不能¶
得徃髙祖曰若見北第諸郎道我此意我今日雖是革¶
命情同一家但今盤石未立所以得用諸郎者非唯在¶
我未宜亦是欲使諸郎得安耳但閉門髙枕後自當見¶
我心叔祖即出外具宣勑語子恪尋出為永嘉太守¶
陳後主至徳二年十月詔曰在事百官辨斷庶務必取¶
平允無得挾公害民為己聲績妨紊政道¶
<pb:KR3k0013_WYG_196-36a>¶
北齊文襄為東魏丞相時劉偉為睢州刺史文襄降書¶
褒奬云以卿家世忠純奕代冠冕賢弟賢子並與吾共¶
事懐抱相託亦自依然宜朂心力以副所委莫慮不富¶
貴¶
文宣帝時清河王岳子勵除青州刺史帝戒之曰叔父¶
前收青州甚有遺惠故遣汝慰彼黎庶宜好用心無墜¶
聲績勵流涕曰臣以蒙㓜濫叨抜擢雖竭庸短懼忝先¶
政帝曰汝既能有此言吾不慮也¶
<pb:KR3k0013_WYG_196-36b>¶
梁太祖乾化二年五月詔曰共理庶民是資牧宰克勤¶
厥職必選端良倘狥私以滅公則興災而歛怨豈遵條¶
教實蠧風猷其所在長吏不得因縁差役分外誅求律¶
令所施典刑具在寧容殘忍合務哀矜宜令所在長吏¶
不得滛刑酷法湏臻有道免致無辜¶
　¶
　¶
　册府元龜卷一百九十六¶
