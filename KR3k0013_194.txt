# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:09.001407
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷一百九十四
<pb:KR3k0013_WYG_194-1a>¶
欽定四庫全書¶
　冊府元龜巻一百九十四　宋　王欽若等　撰¶
　　閏位部¶
　　　　崇儒　　崇釋老¶
　　　崇儒¶
昔魯哀公聞仲尼之對終身不敢戲儒言加信行加義¶
故以區區小國與周升降葢能重聖人之教而保世延¶
祚者也彼孫劉而下咸裂壤分王歴世綿乆非獨山川¶
<pb:KR3k0013_WYG_194-1b>¶
之阻甲兵之利誠亦典刑不忘風教可尚也至若崇建¶
學館紹封聖緒増嚴祀奠申禁丘隴以至詳延國胄優¶
其課試精選鴻儒職兹講授其或親臨閲聽推之宴賜¶
皆所以敦尚素業潤色政典考之遺籍斯可舉矣¶
蜀先主初定成都于時䘮亂歴紀學業衰廢乃鳩合典¶
籍沙汰衆學以許慈胡潜竝為愽士與孟光來敏等典¶
掌舊文¶
呉大帝權黄龍二年正月詔立都講祭酒以教諸子¶
<pb:KR3k0013_WYG_194-2a>¶
景帝休永安元年十二月詔曰古者建國教學為先所¶
以道世治性為時養器也自建興以來時事多故吏民¶
可以目前趨務去本就末不循古道夫所尚不淳則傷¶
化敗俗其按古置學官立五經博士核取應選加其寵¶
禄科見吏之中及將吏子弟有志好者各令就業一歲¶
課試差其品等加以位賞使見之者樂其榮聞之者羡¶
其譽以敦王化以隆風俗¶
宋髙祖初鎮京口與鎮南將軍臧燾書曰頃學尚廢弛¶
<pb:KR3k0013_WYG_194-2b>¶
後進頺業衡門之内清風輟響良繇戎車屢警禮樂中¶
息滛夫恣志情與事染豈可不敷崇墳籍敦勵風尚此¶
境人士子姪如林明發捜訪想聞令軌然荆玉含寳要¶
俟開瑩幽蘭懐馨事資扇發獨習寡悟義著周典今京¶
師不逺而赴業無聞非唯志學者鮮或是勸誘未至耶¶
想復𢎞之¶
永初三年正月詔曰古之建國教學為先𢎞風訓世莫¶
尚於此發蒙啟滯咸必繇之故爰自盛王迄於近代莫¶
<pb:KR3k0013_WYG_194-3a>¶
不敦崇學藝修建庠序自昔多故戎馬在郊旍旗巻舒¶
日不暇給遂令學校荒廢講誦蔑聞軍旅日陳爼豆藏¶
器訓誘之風將墮于地後生大懼於牆面故老竊歎於¶
子衿此國風所以永思小雅所以懐古今王略逺届華¶
域載清仰風之士日月以冀便宜愽延胄子陶奬童䝉¶
選偹儒官𢎞振國學主者考詳舊典以時施行¶
文帝元嘉十五年徴雷次宗至京師開舘於雞籠山聚¶
徒教授置生百餘人㑹稽朱膺之潁川庾蔚之竝以儒¶
<pb:KR3k0013_WYG_194-3b>¶
學監總諸生時國學未立帝留心藝術使丹陽何尚之¶
立𤣥素學太子率更令何承天立史學司徒叅軍謝元¶
立文學凡四學竝建各聚門徒多就業者江左風俗於¶
斯為美後言政化稱元嘉焉又車駕數幸次宗學舘資¶
給甚厚¶
十九年正月詔曰夫所因者本聖哲之逺教本立化成¶
教學之為貴故詔以三徳崇以四術用能納諸義方致¶
之軌度盛王祖世咸必繇之永初受命憲章𢎞逺將陶¶
<pb:KR3k0013_WYG_194-4a>¶
均庶品混一殊風有詔典司大啟庠序而頻遘屯夷未¶
及修建永瞻前猷思敷鴻烈今方隅乂寧戎夏慕嚮廣¶
訓胄子實維時務便可式遵成規闡揚景業¶
十二月丙申詔曰胄子始集學業方興自㣲言冺絶逝¶
將千祀感事思人意有慨然奉聖之後可速議繼襲於¶
先廟地特為營造依舊給祠直令四時饗祀闕里徃經¶
冦亂黌校殘毁并下魯郡修學舎採召生徒昔之賢哲¶
及一介之善猶或衛其丘壠禁其芻牧况尼父徳表生¶
<pb:KR3k0013_WYG_194-4b>¶
民功被百代而墳塋荒蕪荆棘弗翦可蠲墓側數戸以¶
掌灑掃魯郡上民孔景等五戸居近孔子墓側蠲其課¶
役供給灑掃并種松栢六百株¶
二十三年九月車駕幸國子學䇿試諸生荅問凡五十¶
九人十月詔曰庠序興立累載胄子肄業有成近親䇿¶
試覩濟濟之美緬想洙泗永懐在昔諸生答問多可採¶
覧教授之官竝宜沾賚賜帛各有差¶
孝武帝孝建元年十月詔曰仲尼體天降徳維周興漢¶
<pb:KR3k0013_WYG_194-5a>¶
經緯三極冠冕百王爰自前代咸加褒述典司失人用¶
闕宗祀先朝逺存遺範有詔繕立世故妨道事未克就¶
國難頻深忠勇奮厲實馮聖義大教所敦永惟兼懐無¶
㤀待旦可開建廟制同諸侯之禮詳擇爽塏厚給祭秩¶
大明五年八月詔曰自靈命初基聖圖重逺藻正樂職¶
感神明之應崇殖禮囿奮至徳之光聲實同和文以均¶
節化調其俗物惟其情故臨經釋奠煥乎炳發道䘮世¶
屯學落年永獄訟㣲衰息之術百姓㤀退素之方今息¶
<pb:KR3k0013_WYG_194-5b>¶
警夷嶂恬波河渚棧山航海嚮風慕義化民成俗兹焉¶
時矣來歲可修葺庠序旌延國胄是歲豫章王子尚領¶
㑹稽太守帝使子尚上表立左學召生徒置儒林祭酒¶
一人學生即敬位比州治中文學祭酒一人比西曹勸¶
學從事二人比祭酒從事¶
明帝好讀書愛文義才學之士多蒙引進叅侍文集應¶
對左右於華林園講周易嘗自臨聽¶
泰始六年九月立總明觀徴學士以充之置東觀祭酒¶
<pb:KR3k0013_WYG_194-6a>¶
訪舉各一人學士二十人分為儒道文史隂陽五部學¶
言五部隂陽者遂無其人¶
南齊太祖建元四年正月詔曰夫膠庠之典彛倫攸先¶
所以招振才端啟發性緒𢎞字氓庶納之軌儀是故五¶
禮之迹可傳六樂之容不泯朕自膺厯受圖志闡經訓¶
且有司羣僚奏議咸集葢以戎車時警文教未宣思樂¶
泮宫永言多慨今闗燧無虞時和歲稔逺邇同風華夷¶
慕義便可式遵前准修建學斆精選儒官廣延國胄(時/立)¶
<pb:KR3k0013_WYG_194-6b>¶
(國學置學生百五十人其有位樂入者五十生年十五/以上二十以下還取王公以下至三將著作即廷尉正)¶
(太子舎人領䕶諸府司馬諮議經除勑者諸州别駕治/中等見居官及罷散者子孫悉取家去都三千里為限)¶
武帝永明三年正月詔曰春秋國語云生民之有學斆¶
猶樹木之有枝葉果行育徳咸必繇兹在昔開運光宅¶
華夏方𢎞典謨克隆教思命彼有司崇建庠塾甫就經¶
始仍罹屯故仰瞻徽猷歲月彌逺今遐邇一體車軌同¶
文宜髙選學官廣延胄子¶
四年三月國子學講孝經車駕幸學賜祭酒博士助教¶
<pb:KR3k0013_WYG_194-7a>¶
絹各有差¶
七年正月詔宣尼誕敷文徳峻極自天發揮七代陶鈞¶
萬品英風獨舉素王誰匹功𨼆於當年道深於日月感¶
麟厭世緬邈千祀川竭谷虛丘夷淵塞非但洙泗湮淪¶
至乃響嘗乏主前王敬仰崇修寝廟歲月亟流鞠為茂¶
草今學斆興立實禀洪規撫事懐人彌増欽屬可改築¶
宗祊務在爽塏量給祭秩禮同諸侯奉聖之爵以時紹繼¶
明帝建武四年正月詔曰嘉肴停爼定芳㫖於必甘良¶
<pb:KR3k0013_WYG_194-7b>¶
玉在攻表珪璋於既就是以陶鈞萬品務本為先經緯¶
九區學斆為大徃因時康崇建庠序屯虞薦有權從省¶
廢謳誦寂寥倐移年稔永言古昔無忘旰昃今華夏乂¶
安要荒慕嚮締修東序寔允適時便可式依舊章廣延¶
國胄𢎞敷景業光被後昆¶
永泰元年三月詔曰仲尼明聖在躬允光上哲𢎞厥雅¶
道大訓生民師範百王軌儀千載立人斯仰忠孝攸出¶
𤣥功潜被至徳彌闡雖春秋遐曠而祧薦靡闕時祭舊¶
<pb:KR3k0013_WYG_194-8a>¶
品秩比諸侯頃歲以來祀典陵替爼豆寂寥牲奠莫舉¶
豈所以克昭盛烈永隆風教者哉可式循舊典詳覆祭¶
秩使牢餼備禮欽饗兼申¶
梁髙祖天監四年六月立孔子廟又詔曰二漢登賢莫¶
非經術服膺雅道名行立成魏晋浮蕩儒教淪歇風節¶
罔樹職此之繇朕日昃罷朝思聞俊異收士得人實惟¶
酬奬可置五經愽士各一人廣開館宇招納後進乃以¶
平原明山賔呉興沈峻建平嚴植之㑹稽賀㻛補愽士¶
<pb:KR3k0013_WYG_194-8b>¶
各主一館館有數百生給其餼稟其射䇿通明者即除¶
為吏十數年間懐經負笈者雲㑹京師又選遣學生如¶
㑹稽雲門山受業於廬江何裔分遣愽士祭酒到州郡¶
立學初𦙍退居東山帝以右光禄大夫徴之不就乃詔¶
之曰頃者學業淪廢儒術將盡閭閻縉紳尠聞好事吾¶
每思𢎞奬其風興言為嘆本欲屈卿蹔出開導後生既¶
屬廢業此懐未遂延佇之勞載盈夢想理舟虚席湏候¶
來秋所望賁然申其&KR0043;抱耳卿門徒中經明行修厥數¶
<pb:KR3k0013_WYG_194-9a>¶
有㡬且欲瞻彼堂堂寘此周行便可具名以聞副其勞¶
望又曰比議學者殊為寡少良繇無復聚徒故明經斯¶
廢毎一念此為之慨然卿居儒宗加以徳素當勅後進有意¶
向者就卿受業想深思誨誘使斯文載興於是遣𦙍子¶
朗孔夀等六人於東山受學¶
七年正月詔曰建國君民立教為首不學將落嘉植靡¶
繇朕肇基明命光宅區宇雖耕耘雅業傍闡藝文而成¶
器未廣志本猶闕非所以鎔範貴遊納諸軌度思欲式¶
<pb:KR3k0013_WYG_194-9b>¶
敦讓齒自家刑國今聲訓所漸戎夏同風宜大啟庠教¶
愽延胄子務彼十倫𢎞此三徳使陶鈞逺被微言載表¶
(又云是年詔皇太子宗室王侯始就學受業武帝屈輿/駕奠於先師先聖申之以謙語勞之以束帛濟濟焉洋)¶
(洋焉大道之/行也如此)¶
九年三月車駕幸國子學臨講賜祭酒已下帛各有差¶
十二月再幸國子學䇿試胄子¶
大同七年十二月於宫城西立士林館領軍朱异太府¶
卿賀琛舎人孔子祛等遞相講述皇太子宣城王亦於¶
<pb:KR3k0013_WYG_194-10a>¶
東宫宣猷堂及揚州廨開講於是四方郡國趨學向風¶
雲集於京師¶
元帝初為荆州刺史起州學宣尼廟嘗置儒林叅軍一¶
人勸學從事二人生三十人加稟餼帝工書善畵自圖¶
宣尼像為之賛而書之時人謂之三絶¶
敬帝太平二年正月詔曰夫子降靈體喆經仁緯義允¶
光素業載闡𤣥功仰之者彌髙誨之者不倦立忠立孝¶
徳被蒸民制禮作樂道冠羣后雖泰山頺峻一簣不遺¶
<pb:KR3k0013_WYG_194-10b>¶
而泗水餘波千載猶在自國圖屯阻祀薦不修奉聖之¶
門嗣續殱滅敬神之寢簠簋寂寥永言聲烈寔兼欽愴¶
可捜舉魯國之族以為奉聖侯并繕廟堂備祀典四時¶
薦秩一皆遵守¶
陳廢帝光大元年十二月以兼從事中郎孔英為奉聖¶
亭侯奉孔子祀¶
後主至徳三年十一月詔曰宣尼誕膺上哲體資至聖¶
祖述憲章之典竝天地而合徳樂正雅頌之奥與日月¶
<pb:KR3k0013_WYG_194-11a>¶
而偕明垂後昆之訓範開生民之耳目而梁季湮㣲靈¶
寢忘處鞠為茂草三十餘年敬仰如在永惟愾息今雅¶
道雍熈繇庚得所斷琴故履零落不追閲笥開書無因¶
修復可詳之禮典改築舊廟葯房桂棟咸使維新芳蘩¶
潔潦以時饗奠¶
十二月辛丑釋奠於先師禮畢設金石之樂㑹宴王公¶
卿士¶
東魏孝静帝武定四年八月移雒陽漢魏石經于鄴¶
<pb:KR3k0013_WYG_194-11b>¶
北齊文宣帝天保元年六月詔封崇聖侯邑一百户以¶
奉孔子之祀并下魯郡以時修治廟宇務盡褒崇之至¶
八月詔郡國修立黌序廣延髦雋敦述儒風其國子學¶
生亦仰依舊銓補服膺師説研習禮經徃者文襄皇帝¶
所運蔡邕石經五十二板即宜移置學館依次修立¶
孝昭帝皇建元年八月詔國子寺可備立官屬依舊置¶
生講習經典歲時考試其文襄帝所運石經宜即施立¶
於學館外州太學亦仰典司勤加督課¶
<pb:KR3k0013_WYG_194-12a>¶
梁太祖開平元年十月山南東道節度楊師厚進納趙匡¶
凝東第書籍先是收復襄漢帝閲其圖書至是命師厚¶
進焉¶
三年十二月國子監奏創造文宣王廟仍請率在朝及¶
天下見任官僚俸錢每貫每月尅一十五文充土木之¶
直允之是歲以所率官僚俸錢修文宣王廟¶
　　　崇釋老¶
司馬遷之序六家談大道之要其論詳矣自竺乾之典¶
<pb:KR3k0013_WYG_194-12b>¶
流于中夏述苦空之㫖顯悲濟之用奏其教者又豈勝¶
道哉江表之世崇尚斯篤乃至増建浄刹講求梵譯度¶
桑門之衆申血食之業營齋造像極其信向而𤣥元之¶
訓亦資演暢東魏北齊暨于朱氏何莫繇斯也已其或¶
𡨕符𤣥感神期脗合肹蠁之應非可度思若乃殖衆徳¶
之本以濟於仁恕洞無為之妙以臻于清净斯固有&KR0135;¶
於治者也¶
呉大帝赤烏十年西域康僧㑹入境置經行所朝夕禮¶
<pb:KR3k0013_WYG_194-13a>¶
念有司以聞帝曰昔漢明感夢金人使徃西方求之得¶
摩騰空竺法蘭來中國立經行教今無乃是遺類乎因¶
引見僧㑹具言佛教滅度已乆唯有舎利可以求請遂¶
於大内立壇結静三七日得之帝崇佛道於是江東初¶
有佛法¶
宋文帝元嘉十二年丹陽尹蕭摹之奏曰佛化被于中¶
國已歴四代而自頃以來更以奢競為重請自今以後¶
有欲鑄銅像者悉詣臺自聞興造塔寺精舎皆先列言¶
<pb:KR3k0013_WYG_194-13b>¶
湏許報然後就功詔可又沙汰沙門罷道者數百人¶
孝武帝孝建元年率羣臣於中興寺八闗齋中食㑹侍¶
中袁愍孫(即袁粲/舊名)與黄門郎張淹更進魚肉尚書令何¶
尚之奉法素謹宻以白帝帝使御史中丞王謙之糺奏¶
竝免官¶
大明二年有曇標道人與羌人髙闍謀反帝因是下詔¶
所在精加沙汰後有違犯嚴其誅坐於是設諸條禁自¶
非戒行精苦竝使還俗而諸寺尼出入宫掖交闗妃后¶
<pb:KR3k0013_WYG_194-14a>¶
此制竟不能行¶
明帝以宅起湘宫寺費極奢侈以孝武帝莊嚴刹七層¶
帝欲起十層不可分立為兩刹各五層新安太守巢尚¶
之罷郡還見帝曰卿至湘宫寺未我起此寺是大功徳¶
通直散騎侍郎虞愿在側曰陛下起此寺皆是百姓賣¶
兒貼婦錢佛若有知當悲哭哀愍有何功徳尚書令袁¶
粲在坐為之失色帝大怒使人驅下殿愿徐去無異容¶
以舊恩俄復召入帝頗好𤣥理以周顒有辭義引入殿¶
<pb:KR3k0013_WYG_194-14b>¶
内親近&KR0043;直帝所為惨毒之事顒不敢顯諫輒誦經中¶
因縁罪福事帝亦為之小止¶
南齊武帝時王奐為將軍欲請車駕幸府帝晩信佛法¶
御膳不宰牲使王晏謂奐曰吾前去年為斷殺事不復¶
幸詣大臣已判無容欻爾也¶
梁髙祖天監十六年四月初去宗廟牲詔曰夫神無常¶
饗饗于克誠所以西鄰禴祭實受其福宗廟祭祀猶存¶
牲牢無益至誠有累𡨕道自今四時烝嘗外可量代八¶
<pb:KR3k0013_WYG_194-15a>¶
座議以脯代一元大武八座又奏既停宰殺無復省牲¶
之事請立省饌儀其衆官陪列竝同省牲帝從之¶
十月詔曰今雖無復牲腥猶有脯脩之類即之幽明義¶
為未盡可更詳定悉薦時蔬左丞司馬鈞等叅議大餅¶
代大脯餘悉用蔬菜帝從之又舎人朱异議二廟祀相¶
承止有一餅羮葢祭祀之禮應有兩羮相承止於一餅¶
即禮為乖請加熬油蓴羮一餅帝從之於是起至敬殿¶
景陽臺立七廟座月中再設清浄饌自是訖於臺城諸¶
<pb:KR3k0013_WYG_194-15b>¶
廟遂不血食¶
中大通元年九月癸巳輿駕幸同泰寺設四部無遮大¶
㑹上釋御服披法衣行清浄大捨以便省為房素牀瓦¶
器乘小車私人執役甲午升講堂法座為四部大衆開¶
涅槃經題¶
十月己酉設四部無遮大㑹僧道五萬餘人㑹畢帝御¶
金輅還宫¶
二年四月幸同泰寺設平等㑹¶
<pb:KR3k0013_WYG_194-16a>¶
三年冬十月己酉行幸同泰寺髙祖升法座為四部衆¶
説大涅槃經義迄于乙卯¶
十一月乙未行幸同泰寺髙祖升法座為四部衆說摩¶
訶般若波羅宻經義迄于十二月辛丑¶
五年二月癸未幸同泰寺設四部大㑹升法座發金字¶
般若經題迄于己丑¶
大同元年三月丙寅幸同泰寺設無遮大㑹¶
四月幸同泰寺鑄十方銀像并設無碍㑹¶
<pb:KR3k0013_WYG_194-16b>¶
二年三月戊寅幸同泰寺設平等法㑹¶
九月辛亥幸同泰寺設四部無碍法㑹¶
十月壬午幸同泰寺設無碍大㑹¶
三年五月癸未幸同泰寺鑄十方金像設無碍大㑹¶
八月辛卯輿駕幸阿育王寺大赦天下¶
四年五月癸亥詔以東治徒李裔之降如來真形舎利¶
大赦天下¶
五年扶南國王遣使貢獻又言其國有佛髪長一丈二¶
<pb:KR3k0013_WYG_194-17a>¶
尺詔遣沙門釋雲寳隨使徃迎之(先是三年八月髙祖/改造阿育王寺塔出)¶
(舊塔下舎利及佛爪髪髪青紺色衆僧以手伸之隨手/長短放之則旋屈為蠡形按僧伽經云佛髪青而細猶)¶
(如藕莖絲佛三時經云我昔在宫沐頭以尺量髪長一/丈二尺故能右旋還成蠡文則與髙祖所得同也阿育)¶
(王即鉄輪王王閻浮提一天下佛滅度後一日一夜役/鬼神造八萬四千塔此即其一也呉時有尼居其地為)¶
(小精舎孫綝尋毁除之塔亦同冺呉平俊諸道人復於/舊處建立焉晋中宗初渡江更脩餙之至簡文咸安中)¶
(使沙門安法師程造小塔未及成而亡弟子僧顯繼而/脩立至孝武太元九年上金相輪及承露其後西河離)¶
(石縣有胡人劉薩何遇疾暴亡而心下猶暖其家未敢/便殯經七日更蘇說云有兩吏見錄向西北行不測逺)¶
(近至十八重地獄隨報重輕受諸楚毒見觀世音語云/汝縁未盡第得活可作沙門雒下齊城丹陽㑹稽竝有)¶
<pb:KR3k0013_WYG_194-17b>¶
(阿育王塔可徃禮拜若夀終則不墮地獄語竟如墮髙/嵓忽然醒寤因此出家名惠&KR0201;遊行禮塔次至丹陽未)¶
(知塔處乃登越城四望見長千里有異氣色因就禮拜/果是育王塔所屢放光明繇是定知必有舎利乃集衆)¶
(就掘入一丈得三石碑竝長六尺中有一碑有鉄函函/中又有銀函函中有金函盛三舎利及爪髪各一枝髪)¶
(長數尺即遷舎利近北對簡文所造塔西造一層塔十/六年又使沙門僧尚伽為三層即髙祖所開者也初穿)¶
(土四尺得龍骨及昔人所捨金銀環釧釵鑷等諸雜寳/物可深九尺許方至石碑碑下有石函函内有鉄壺以)¶
(盛銀坩坩内有金鏤罌盛三舎利如粟粒大圓正光潔/函内又有琉璃碗碗内得四舎利及髪爪爪有四枚竝)¶
(為沉香色至其月二十七日髙祖到寺禮拜設無遮大/㑹大赦天下是日以金鉢盛水泛舎利其最小者𨼆鉢)¶
(不出髙祖禮數十拜舎利乃於鉢内放光旋廽乆之乃/當鉢中止髙祖問大僧正惠令曰見不可思議事不惠)¶
<pb:KR3k0013_WYG_194-18a>¶
(令荅曰法身常住湛然不動髙祖曰弟子欲請一舎利/歸臺供養至九月五日又於寺設無遮大㑹遣皇太子)¶
(王侯朝貴等奉迎是日風景明和京師傾矚觀者百數/十萬人所設金銀供具等物竝留寺供養并施錢一千)¶
(萬為寺基業至四年九月十五日髙祖又至寺設無遮/大㑹竪二舎利塔各以金罌次玉罌重盛舎利及爪髪)¶
(内七寳塔中又以石函盛寳塔分下兩塔下及王侯妃/主百姓富室所捨金銀釧等珍寳充積十一年十一月)¶
(二日寺僧又請髙祖於寺發般若經題爾夕二塔俱放/光明勑鎮東將軍邵陵王綸製寺大功徳碑文先是二)¶
(年改造㑹稽鄞縣塔開舊塔出舎利遣光宅寺釋敬脫/等四僧及舎人孫賑蹔迎還臺髙祖禮拜竟即送還縣)¶
(入新塔下此縣塔亦是劉薩何所得也晋咸和中丹陽/尹髙悝行至張侯橋見浦中五色光長數尺不知何恠)¶
(令人於光處愔視之得金像未有光趺悝乃下車載像/還至長千巷首牛不肯進悝乃令馭人任牛所之牛竟)¶
<pb:KR3k0013_WYG_194-18b>¶
(牽車至寺悝因留像至寺付寺僧每至中夜常放光明/又聞空中有金石之響經一歲臨海漁人張係世於海)¶
(口忽見有銅花趺浮出水上係世取送縣縣以送臺乃/施像足宛然㑹合簡文咸安元年交州合浦人董宗之)¶
(採珠没水於底得佛光艶交州押送臺以施像又合焉/自咸和中得像至咸安歴二十餘年光趺始具初髙悝)¶
(得像後有西域胡僧五人來詣悝曰昔於天竺得阿育/王造像來至鄴下值胡亂埋像於河邉今尋覔失所在)¶
(五人當其夜俱夢見像已出江東為悝所得乃送此五/僧至寺惠&KR0201;欲模冩像形寺主僧尚慮虧損金色謂惠)¶
(&KR0201;曰若能令像放光逥身西向乃可相許惠&KR0201;便懇禱/拜請其夜像即轉座放光廽身西向且便許模之邉跌)¶
(光有外國書莫有識者後有三藏郍永䟦摩識之云是/育王為第四女所造也及大同中出舊塔舎利勑市寺)¶
(側數百家以廣寺域造諸堂殿并瑞像周廽閣等窮於/輪奐焉其圖諸經變竝呉人張僧繇運手繇丹青之工)¶
<pb:KR3k0013_WYG_194-19a>¶
(一時/冠冕)¶
中大同元年三月庚戌法駕出同泰寺省講金字三㑹¶
經¶
夏四月丙戌於同泰寺解講設㑹¶
太清元年三月庚子帝幸同泰寺設無遮大㑹帝升光¶
嚴殿講堂坐師子座講金字三㑹經帝素歸心釋教每¶
發誓願嘗云若有衆生應受諸苦悉朕身代當(帝尤長/釋典製)¶
(涅槃大品浄名惠㑹諸義記復數百巻聽覽餘閒即於/重雲殿及同泰寺講說名僧願學四部聴衆嘗萬餘人)¶
<pb:KR3k0013_WYG_194-19b>¶
元帝承聖三年九月辛卯於龍光殿述老子義尚書左¶
僕射王褒為執經¶
後梁宣帝詧好學善屬文尤長於佛義著内典華嚴般¶
若法華金光明義疏三十六卷遂行於世初詧以岳陽¶
王鎮荆州甄𤣥成為詧中記室叅軍掌書記頗叅政事¶
後以江陵甲兵殷盛遂懐二心宻與元帝具申誠欵或¶
有得其書者送之於詧詧深信佛法嘗願不殺誦法華¶
經人云𤣥成素誦法華遂以此獲免詧復見之嘗曰甄¶
<pb:KR3k0013_WYG_194-20a>¶
公得法華經力¶
陳髙祖永定元年十月詔出佛牙於杜姥宅集四部設¶
無遮大㑹髙祖親出闕前禮拜初齊故僧統法獻於烏¶
纒國得佛牙嘗在定林上寺梁天監末為攝山慶雲寺¶
沙門惠興所得惠興將終以屬弟惠志及承聖末惠志¶
宻送于帝至是乃出¶
二年十月輿駕幸莊嚴寺發金光明經題¶
十二月甲子輿駕幸莊嚴寺設無遮大㑹捨乘輿法物¶
<pb:KR3k0013_WYG_194-20b>¶
羣臣備法駕奉迎即日還宫¶
文帝天嘉四年四月設無遮大㑹於太極前殿¶
後主太建十四年九月丙午設無遮大㑹¶
東魏孝静帝時杜弼為通直散騎常侍從髙歡于晋陽¶
歡命弼奉使詣闕帝見之於九龍殿曰朕始讀莊子便¶
值奏名定是體道得真𤣥同齊物聞卿釋學聊有所問¶
經中佛性法性為一為二弼對曰佛性法性止是一理¶
詔又問曰佛性既非法性何得為一對曰性無不在故¶
<pb:KR3k0013_WYG_194-21a>¶
不說二詔又問曰說者皆言法性寛佛性愜寛愜既别¶
非二而何弼又對曰在寛成寛在愜成愜若論性體非¶
寛非愜詔又問曰既言成寛成愜何得非寛非愜若定¶
是愜亦不能成寛對曰以非寛愜故能成寛愜所成雖¶
異能成常一帝悅稱善乃引入經書庫賜地持經一部¶
帛一百匹後四月八日帝集名僧於顯楊殿講說佛理¶
弼與吏部尚書楊愔中書令邢邵秘書監魏收等竝侍¶
法筵勑弼升師子座當衆敷演詔𤣥都僧逹及僧道順¶
<pb:KR3k0013_WYG_194-21b>¶
竝緇林之英問難鋒至徃復數十畨莫有能屈帝曰此¶
賢若生孔門則何如之¶
興和二年春詔以鄴城舊宫為天下平寺世宗以來至¶
武定末沙門知名者有惠猛惠辨惠深僧暹道銀僧獻¶
道晞僧深惠光惠顒法宫道長竝見重於當世自魏有¶
天下至於禪讓佛經流通大集中國凡有四百一十五¶
部合一千九百一十九卷正光已後天下多虞工役猶¶
甚於是所在編民相與入道假慕沙門實避調役猥濫¶
<pb:KR3k0013_WYG_194-22a>¶
之極自中興之有佛法未之有也略而計之僧尼大衆¶
二百餘萬矣其寺三萬有餘¶
北齊文宣帝天保九年起大莊嚴寺¶
武成帝河清二年五月詔以城南雙堂之菀建造大總¶
持寺¶
八月詔以三臺宫為大興聖寺¶
後主天統二年太上皇帝詔以三臺施興聖寺以赦降¶
囚徒¶
<pb:KR3k0013_WYG_194-22b>¶
五年正月詔以金鳳等三臺未入寺者施大興聖寺四¶
月詔以并州尚書省為大基聖寺晋祠為大崇皇寺¶
梁太祖開平元年五月廢雍州太清宫改西都太㣲宫¶
亳州太清宫皆為觀諸州紫極宫皆為老君廟又泉州¶
寺僧智宣自西域回進辟支佛骨及梵甲經律此僧自¶
壯歲西遊及還已耄矣既遇新朝又傳佛教亦聖徳之¶
所感契¶
六月改耀州報恩禪院為興國寺¶
<pb:KR3k0013_WYG_194-23a>¶
九月浙西奏道門威儀鄭章道士夏𨼆言焚修精志妙¶
逹希夷推諸軰流實有道業鄭章宜賜號貞一大師仍¶
名𤣥章𨼆言賜紫衣¶
二年六月邕州奏鏌鎁山僧法通道璘有道行各賜紫¶
衣¶
八月兩浙錢鏐奏改管内紫極宫為真聖觀¶
三年福建節度使王審知奏捨錢造寺一所請賜寺額¶
勑名大梁萬歲之寺仍許度僧四十九人¶
<pb:KR3k0013_WYG_194-23b>¶
四年正月賜湖南開元寺禪長老可復號惠光大師仍¶
賜紫衣¶
五年二月泌州置善䕶寺¶
乾化元年六月詔修天宫佛寺又湖南奏潭州僧法思¶
桂州僧歸真竝乞賜紫衣可之¶
二年夏文武官竝詣佛寺為皇帝設齋命閤門使李元¶
持香合賜之又中書奏為皇帝於長夀寺啟消災道塲¶
末帝龍徳初祠部員外郎李樞上言請禁天下私度僧¶
<pb:KR3k0013_WYG_194-24a>¶
尼及不許妄求師號紫衣如願出家受戒者皆湏赴闕¶
比試藝術施行願歸俗者一聽自便詔曰兩都左右街¶
賜紫衣及師號僧委功徳使具名奏聞今後有闕方得¶
奏薦仍湏道行精至夏臈髙深方得補填每遇明聖節¶
兩街各許官壇度七人諸道如要度僧亦仰就京官壇¶
仍令祠部給牒今後只兩街置僧録諸道僧正竝廢¶
　¶
　¶
<pb:KR3k0013_WYG_194-24b>¶
　¶
　¶
　¶
　¶
　¶
　¶
　¶
　冊府元龜卷一百九十四¶
