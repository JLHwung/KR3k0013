# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:32.693391
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百九十四
<pb:KR3k0013_WYG_794-1a>¶
欽定四庫全書¶
　册府元龜卷七百九十四　宋　王欽若等　撰¶
　　總録部¶
　　　　知禮　　家法　　矜嚴¶
　　　知禮¶
夫衣冠中而動作慎有方之士也是故君子以禮自防¶
擇地而蹈著誠而去偽别嫌而明微如衡誠懸豈輕重¶
之或爽猶水在器故方圓而有凖處閨門則宗族序在¶
<pb:KR3k0013_WYG_794-1b>¶
朝廷則君臣正祗庸之徳於是乎生殆辱之尤無自而¶
入信哉釋囘増美安上治民捨禮何以哉¶
石祁子衛大夫駘仲之子也駘仲卒無適子有庶子六¶
人卜所以為後者曰沐浴佩玉則兆(卜者言齊潔沐/浴則得吉兆)五¶
人者皆沐浴佩玉石祁子曰孰有執親之䘮而沐浴佩¶
玉者乎不沐浴佩玉(心正且/知禮)石祁子兆衛人以龜為有¶
知也¶
季武子魯大夫武子成寢(武子魯公子季/友之曾孫季孫)杜氏之葬在¶
<pb:KR3k0013_WYG_794-2a>¶
西階之下請合葬焉許之入宫而不敢哭武子曰合葬¶
非古也自周公以來未之有改也(自見夷人寝墓/以為宅欲文過)吾許¶
其大而不許其細何居命之哭(記此者善其/不奪人之恩)¶
延陵季子呉公子也適齊於其反也其長子死葬於贏¶
博之間(季子名札譲國居延陵因號焉春秋傳/謂延州來贏博齊地今泰山縣是也)孔子曰¶
延陵季子呉之習於禮者也徃而觀其葬焉(徃弔/之)其坎¶
深不至於泉(以生/恕死)其歛以時服(以行時之服/不改制節)既葬而封¶
廣輪揜坎其髙可隠也既封左袒右還其封且號者三¶
<pb:KR3k0013_WYG_794-2b>¶
曰骨肉歸復於土命也若魂氣則無不之也無不之也¶
(還圍也號哭且/言也命猶性也)而遂行(行去/也)孔子曰延陵季子之於禮¶
也其合矣乎¶
陳尊己魯人乾昔之子乾昔寝疾屬其兄弟而命尊己¶
曰如我死則必大為我棺使吾二婢子夾我(婢子/妾也)乾昔¶
死其子曰以殉葬非禮也况又同棺乎弗果殺(善尊己/不䧟父)¶
(於不/義)¶
孔子在衛有送葬者而夫子觀之曰善哉為䘮乎足以¶
<pb:KR3k0013_WYG_794-3a>¶
為法矣小子識之子貢曰夫子何善爾也曰其徃也如¶
慕其反也如疑(慕謂小兒戀父母啼呼疑者/哀親之在彼如不欲還然)子貢曰豈¶
若速反而虞乎子曰小子識之我未之能行也(哀戚本/也祭祀)¶
(末/也)¶
仲由字子路為季氏宰(宰治邑/吏也)季氏祭逮闇而祭日不¶
足繼之以燭(謂舊/時也)雖有强力之容肅敬之心皆倦怠矣¶
(以其/久也)有司跛倚以臨祭其為不敬大矣(偏任為跛/依物為倚)他曰¶
祭子路與室事交乎户堂事交乎階質明而始行事晏¶
<pb:KR3k0013_WYG_794-3b>¶
朝而退(室事祭時/堂事殯尸)孔子聞之曰誰謂由也而不知禮乎¶
(多其/知禮)¶
曽參武城人與客立於門側其徒趨而出(徒謂客/之旅)曽子¶
曰爾將何之曰吾父死將出哭於巷(以為不可發/凶於人館)曰反¶
哭於爾次(次舍也禮館人使/專之若其自有焉)曽子北靣而弔焉曽子寢¶
疾病(病謂/病困)樂正子春坐於床下(子春曽/参弟子)曽元曽申坐於¶
足(元申曽/參之子)童子隅坐而執燭(隅坐不與/成人並坐)童子曰華而睆¶
大夫之簀與(華畵也簀謂床笫也説者/以睆為刮節目字或為刮)子春曰止(以病/困不)¶
<pb:KR3k0013_WYG_794-4a>¶
(可/動)曽子聞之瞿然曰呼(呼虛憊/之聲)曰華而睆大夫之簀與¶
曽子曰然斯季孫之賜也我未之能易也元起易簀(未/之)¶
(能易已/病故也)曽元曰夫子之病革矣不可以變幸而至於旦¶
請敬易之(言夫子者曽子親沒之後齊嘗聘以為/卿而不為也革急也變動也幸覩也)曽子¶
曰爾之愛我也不如彼(彼童/子也)君子之愛人也以徳(成己/之徳)¶
細人之愛人也以姑息(息猶安也言/茍容取安也)吾何求哉吾得正¶
而斃焉斯已矣(斃仆/也)舉扶而易之反席未安而沒(言命/雖困)¶
(猶勤/於禮)¶
<pb:KR3k0013_WYG_794-4b>¶
言偃字子游孔子弟子也曽子弔於負夏(負夏/衛地)主人既¶
祖填池(祖謂移柩車去載處為行始也填池當/為奠徹去聲之誤也奠徹謂遣奠徹祖)推柩而¶
反之(反之於載處/曽子欲更始)降婦人而後行禮(禮既祖而婦人降/今反柩婦人辟之)¶
(復升堂矣柩無反而復反之而又/降婦人葢欲矜賔於此皆非禮也)從者曰禮與(怪/之)曽子¶
曰夫祖者且也(且未定/之辭)其不可以反宿也從者又問諸¶
子游曰禮與(疑曽子/言非)子游曰飯於牖下小歛於户内大¶
斂於阼殯於客位祖於庭葬於墓所以即逺也故䘮事¶
有進而無退(明反/柩非)曽子聞之曰多矣乎予出祖者(子游/且服)¶
<pb:KR3k0013_WYG_794-5a>¶
曽子襲裘而弔子游裼裘而弔曽子指子游而示人曰¶
夫夫也為習於禮者如之何其禓裘而弔也(曽子葢知/臨䘮無飾)¶
(夫夫猶言此夫也子/游於時名為知禮)主人既小斂&KR0221;括髪子游趨而出¶
襲裘帶絰而入(於主人變乃變/也所弔者朋友)曽子曰我過矣我過矣¶
夫夫是也(服且善/子游)¶
卜商字子夏孔子弟子也孔子之䘮有自燕來觀者舍¶
於子夏氏子夏曰聖人之葬人與人之葬聖人也子何¶
觀焉(與及/也)昔者夫子言之曰吾見封之若堂者矣(封築/土為)¶
<pb:KR3k0013_WYG_794-5b>¶
(壟堂形四/方而高)見若坊者矣(坊形旁殺/平上而長)見若覆夏屋者矣(屋/謂)¶
(茨芃也夏屋今之門/廡也其形旁廣而平)見若斧者矣(斧形旁殺/刃上而長)從若斧者¶
焉(孔子以為刃上難/登狹又易為功)馬鬛封之謂也(谷閫/名)今一日而三¶
斬板而已封(板葢廣一尺長六尺斬板謂斷其縮也上/斷止之旁殺盖髙四尺其廣袤未聞也詩)¶
(云縮板/以載)尚行夫子之志乎哉(尚庶/幾也)¶
孔伋字子思魯人孔子之孫也子思之母死於衛(子思/伯魚)¶
(之子伯魚卒/其妻嫁於衛)栁若謂子思曰子聖人之後也四方於子¶
乎觀禮子盍慎諸(栁若衛人也見子思欲為嫁母服/恐其失禮戒之嫁母齊衰期也)子¶
<pb:KR3k0013_WYG_794-6a>¶
思曰吾何慎哉吾聞之有其禮無其財君子弗行也(謂/時)¶
(可行而財不/足以備禮)有其禮有其財無其時君子弗行也(謂財/足以)¶
(備禮而時/不得行者)吾何慎哉(時所止則止時所行則行無所疑/也䘮之禮如子贈禭之屬不踰主)¶
(人/)曽子謂子思曰伋吾執親之䘮也水漿不入於口者¶
七日(言已以疾時/禮而不如)子思曰先王之制禮也過之者俯而¶
就之不至焉者跂而及之故君子之執親之䘮也水漿¶
不入於口者三日杖而後能起(為曾子言難/繼以禮御之)¶
縣子魯人也陳莊子死赴於魯魯人欲勿哭(君無哭鄰/國大夫之)¶
<pb:KR3k0013_WYG_794-6b>¶
(禮陳莊子齊大夫/陳常之後名伯)繆公召縣子而問焉縣子曰古之大¶
夫束修之問不出境雖欲哭之安得而哭之(言時君弱/臣强政在)¶
(大夫專盟/㑹以交接)且臣聞之哭有二道有愛而哭之有畏而哭¶
之(以權微/勸之)公曰然然則如之何而可縣子曰請哭諸異¶
姓之廟於是與哭諸縣氏¶
漢石奮為中大夫過宫門闕必下車趨見路馬必軾焉¶
(路馬天子路車之馬/軾謂凭軾盖為敬也)¶
後漢馬援為伏波將軍嘗有疾梁松友候之獨拜牀下¶
<pb:KR3k0013_WYG_794-7a>¶
援不答松去後諸子問曰梁伯孫帝婿貴重朝廷公卿¶
以下莫不憚之大人奈何獨不為禮援曰我乃松父友¶
也雖貴何得失其序乎(禮記曰見父之執友不謂之進/不敢進不謂之退不敢退不問)¶
(不敢對鄭𤣥曰敬/父同志如事父也)¶
張湛為左馮翊後告歸平陵望寺門而歩主簿進曰明¶
府位尊徳重不宜自輕湛曰禮下公門軾路馬孔子於¶
鄉黨恂恂如也父母之國所宜盡禮何謂輕哉¶
呉虞聳為河間太守疾俗䘮祭無度弟昺卒祭以少牢¶
<pb:KR3k0013_WYG_794-7b>¶
酒飰而已當時族黨竝尊行之¶
宋王𢎞晉末為㑹稽王道子驃騎參軍父珣卒未免䘮¶
後將軍元顯以為諮議參軍加寜逺將軍知記室事固¶
辭不就道子復以為諮議參軍加建威將軍領中兵又¶
固辭時内外多難在䘮者皆不終其哀惟𢎞固執得免¶
南齊殷叡字文子晉荆州刺史仲堪五世孫叡觧義有¶
口才司徒禇淵甚重之謂之曰諸殷自荆州以來無出¶
卿右者叡斂容答曰殷族衰悴誠不如昔若此㫖為虛¶
<pb:KR3k0013_WYG_794-8a>¶
故不足降此㫖為實彌不可聞¶
梁謝朏初仕宋為衛將軍長史明帝嘗勅朏與謝鳯子¶
超宗從鳯莊門入二人俱至超宗曰君命不可以不徃¶
乃趨而入朏曰君處臣以禮進退不入時人兩稱之以¶
比王尊王陽¶
後魏李諧為給事黄門侍郎遭母憂還鄉里徴為素尹¶
將軍如故以禫制未終表辭朝儀亦以為優仍許其讓¶
唐王珪為侍中子敬直尚帝女南平公主禮有婦見舅¶
<pb:KR3k0013_WYG_794-8b>¶
姑之儀自王姬下降此事多畧珪曰此禮之廢由來久¶
矣今陛下欽明動循法制吾受公主謁見豈為身榮哉¶
所以成國家之美耳於是夫妻西向坐公主親執笄行¶
盥饋之道禮成而退物議善之自是公主有舅姑者備¶
婦禮自珪始也¶
李大亮為長安副留守遇疾臨終歎曰吾聞禮男子不¶
死婦人之手於是命屏婦人言終而卒¶
苖晉卿上黨壺闗人為魏郡太守河北採訪使㑹入計¶
<pb:KR3k0013_WYG_794-9a>¶
因陳表請歸鄉里既至壺闗望縣門而歩小吏進曰太¶
守位髙徳重不宜自輕晉卿曰下公門軾路馬况父母¶
之國所宜尊敬汝何言輕哉大㑹鄉黨歡飲累日而去¶
崔造為建州刺史興元元年詔徴至藍田自以源休之¶
甥休與朱泚作亂上疏請罪不敢赴闕帝以為有禮優¶
詔慰勉拜吏部郎中¶
後唐宋令詢不知何許人也事閔帝藩邸知書樂善動¶
皆由禮¶
<pb:KR3k0013_WYG_794-9b>¶
晉張礪初仕後唐為翰林學士未幾父之妾卒初妾在¶
世礪以久侍先人左右頗亦敬奉諸幼子以祖母呼之¶
及卒礪疑其事詞於同僚未有以對礪即託故歸於金¶
陽閑居三年不行其服論情制宜識者韙之¶
馬全節為鄴都留守以元城是桑梓之邑具白襴詣縣¶
庭謁拜縣令沈遘遘逡巡避之不敢當禮全節曰父母¶
之鄉自合致敬勿讓之也州里榮之¶
　　　家法¶
<pb:KR3k0013_WYG_794-10a>¶
易曰家人嗃嗃悔厲吉傳曰父子篤兄弟睦夫婦和家¶
之肥也葢夫閨門之内徳範所出位在乎正治尚乎嚴¶
故能致恭肅之美流敦睦之譽古之君子莫不先内治¶
而後施於有政者也乃有禮同賓饋法如官司進止有¶
常體貌無懈由是少長咸叙孝慈兼篤茂亢宗之徳藹¶
王家之訓聳人倫之瞻仰著方來之模楷非夫仁厚成¶
性徳義居質者亦何能及是哉¶
冀缺晉人晉大夫臼季使舍於冀野冀缺耨其妻饁之¶
<pb:KR3k0013_WYG_794-10b>¶
敬相待如賓(夫婦相/敬如賓)¶
士㑹晉人為大夫家事治¶
漢石奮孝景季年以上大夫禄歸老於家子孫為小吏¶
來歸謁奮必朝服見之不名子孫有過失不誚讓為便¶
坐(便坐於便側之/處非正室也)對案不食然後諸子相責因長老肉¶
&KR0221;固謝罪改之乃許子孫勝冠者在側雖燕必冠申申¶
如也(申申整/勑之貌)僮僕訢訢如也(訢訢敬/謹之貌)唯謹(唯以謹/敬為先)帝時¶
賜食於家必稽首俯伏而食如在帝前其執䘮哀戚甚¶
<pb:KR3k0013_WYG_794-11a>¶
(執䘮禮記曰/執親之䘮)子孫遵教亦如之奮家以孝謹聞乎郡國¶
雖齊魯諸儒質行皆自以為不及(質重/也)子慶出為齊相¶
齊國慕其家行不治而齊國大治(不治言無/所治罰)¶
後漢李守通父也為王莽宗師卿為人嚴毅居家如官¶
廷(守居家與子孫尤謹/閨門之内如官廷也)¶
鄧禹有子十三人各使守一藝修整閨門教養子孫皆¶
可以為後世法禹位至太傅¶
樊重南陽湖陽人也性温厚有法度二世共子孫朝夕¶
<pb:KR3k0013_WYG_794-11b>¶
禮敬常若公家¶
張湛字子孝扶風平陵人動止有則居處幽室必自修¶
整雖遇妻子若嚴君焉(易家人卦曰家人有/嚴君焉父母之謂也)位大中大¶
夫¶
馮艮字君卿志行髙整非禮不動遇妻子如君臣鄉黨¶
以為儀表¶
仇覽初為蒲亭長後入太學學畢歸鄉里州郡竝請皆¶
以疾辭雖在宴居必以禮自整妻子有過輒免冠自責¶
<pb:KR3k0013_WYG_794-12a>¶
妻子庭謝候覽冠乃敢升堂家人莫敢喜怒聲色之異¶
陳紀字元方太丘長實之子兄弟孝養閨門雝和後進¶
之士皆推慕其風位大鴻臚¶
司馬防厯官京兆尹以年老轉拜騎都尉養志閭巷闔¶
門自守諸子雖冠成人不命曰進不敢進不命曰坐不¶
敢坐不指所有問不敢言父子之間肅如也¶
魏裴潛清潔守道每為牧守而父在京師出入薄軬車¶
羣弟之田廬常歩行家人小大或并日而食其家教上¶
<pb:KR3k0013_WYG_794-12b>¶
下相奉事有似於石奮其履檢校度自魏興少能及者¶
常林好學帶經耕鉏妻嘗自饋餉之林雖在田野其相¶
敬如賓位光禄大夫¶
曹純仍父業富於財僮僕人客以百數純綱紀督御不¶
失其理鄉里咸以為能位議郎叅司空軍事¶
呉劉基字正輿繇之子也基遭多難妻子困苦潛處味¶
道不以為戚與羣弟居嘗夜卧早起妻妾希見其靣諸¶
弟敬憚事之猶父不妄交游門無雜賓位光禄勲¶
<pb:KR3k0013_WYG_794-13a>¶
晉何曽性至孝閨門整肅自少及長無聲樂嬖幸之好¶
年老之後與妻相見皆正衣冠相待如賓已南向妻北¶
靣再拜上酒酬酢既畢便出一嵗如此者不過再三焉¶
位太傅¶
庾亮風格峻整動由禮節閨門之内不肅而威時人或¶
以為夏侯太初陳長文之倫也(太初𤣥字/長文羣字)位安西將軍¶
孫盛性方嚴有軌憲雖子孫班白而庭訓愈峻位祕書¶
監¶
<pb:KR3k0013_WYG_794-13b>¶
宋謝𢎞微從叔峻以為嗣事係親之黨恭謹過常伯叔¶
二母歸宗兩姑晨夕瞻奉盡其誠敬内外或傳語通訊¶
輒正其衣冠位右衛將軍¶
南齊王延之為右光禄大夫竟陵王師家訓方嚴不妄¶
見子弟雖節歲問訊皆先冠曰子倫之見兒子亦然¶
劉璡為武陵王華征虜參軍璡兄瓛夜隔壁呼璡共語¶
璡不答方下牀著衣立然後應瓛問其久璡曰向束帶¶
未竟其立操如此¶
<pb:KR3k0013_WYG_794-14a>¶
梁劉潛奉寡嫂甚謹家内目細必定諮嫂與妻子朝夕¶
供事未嘗失禮人稱之位豫章内史¶
范雲為僕射雲性篤睦事寡嫂盡禮家事必先諮而後¶
行¶
陳王錫為左僕射兄弟三十餘人居家篤睦每嵗時饋¶
遺遍及近親敦誘諸弟竝禀其規訓¶
後魏李敷兄弟敦崇孝義家門有禮至於居䘮法度吉¶
凶書記皆合典則為北州所稱美¶
<pb:KR3k0013_WYG_794-14b>¶
崔浩母盧氏湛孫也浩著食經叙曰予自少及長耳目¶
聞見諸母諸姑所修婦功無不藴習酒食朝夕養舅姑¶
四時祭祀雖有功力不任僮使嘗手自親焉昔遭䘮亂¶
饑饉仍臻饘蔬餬口不能具其物用十餘年間不復備¶
設先妣慮久廢志後生無知見而少不習業書乃口授¶
為九篇文辭約舉婉而成章聰辯强記皆此類也位撫¶
軍上將軍¶
楊椿弟津孝友大至兄弟皆有孫惟椿有曽孫年十五¶
<pb:KR3k0013_WYG_794-15a>¶
六矣椿嘗欲為之早娶望見𤣥孫自椿子昱以下率多¶
學尚時人莫不欽羡焉一家内男女百口緦服同爨庭¶
無間言魏世以來惟有盧淵兄弟及椿昆季當世莫逮¶
焉椿位太保¶
盧度世子淵昶等父母亡後百口同居親從昆弟嘗旦¶
省諸父出坐别室至暮乃入廟府之外不妄交遊其相¶
率以禮如此¶
許詢字伯禮頗有業尚閨門雍睦三世同居吏部尚書¶
<pb:KR3k0013_WYG_794-15b>¶
李神儁嘗稱其家風¶
宋推字季預性清嚴治家如官府¶
鄭瓊兄弟雍睦其諸娣姒亦咸相親愛閨門之内有無¶
相通為時人所稱美¶
辛少雍為給事中性仁厚有禮義門内之法為時所重¶
少雍卒妻王氏有徳義與其從子懐仁兄弟同居懐仁¶
等事之甚謹閨門禮讓人無比焉士大夫以此稱美¶
崔挺子孝芬孝暐兄弟孝義慈厚弟孝演孝政先亡孝¶
<pb:KR3k0013_WYG_794-16a>¶
芬等哭泣哀慟絶肉蔬食容貌損瘠見者傷之孝暐等¶
奉孝芬盡恭順之禮坐食進退孝芬不命則不敢也鷄¶
鳴而起旦參顔色一錢尺帛不入私房吉凶有需聚對¶
分給諸婦亦相親愛有無共之始挺兄弟同居孝芬叔¶
振既亡之後孝芬等奉承叔母李氏若事所生旦夕温¶
凊出入啓謹家事巨細一以諮决每兄弟出行有獲財¶
物尺寸以上皆内李氏之庫四時分賚李自裁之如此¶
者二十餘嵗撫從弟宣伯子朗如同氣焉挺弟振字延¶
<pb:KR3k0013_WYG_794-16b>¶
根少有學行亦居家孝友為宗族所稱挺位北海王詳¶
司馬¶
北齊髙隆之為太保録尚書寡姊為尼事之如母訓督¶
諸子必先文義世甚以此稱之¶
崔㥄為侍中㥄一門婚嫁皆是衣冠之美吉凶儀範為¶
時所稱位東兖州刺史¶
羊烈家傳素業閨門修飾為世所稱一門女不再醮太¶
和中於兖州造一尼寺女寡居無子者竝出家為尼咸¶
<pb:KR3k0013_WYG_794-17a>¶
存戒行位驃騎將軍¶
後周李和爲柱國大將軍和立身剛簡老而愈勵諸子¶
趨事若奉嚴君¶
裴俠撰九世伯祖貞侯潛傳述裴氏清公欲使後生奉¶
而行之宗室中知者咸付一通¶
栁靖河東解人也為廣徳郡守隋文帝受禪遂退居鄉¶
里閉門自守子弟奉之若嚴君焉其有過者靖必下帷¶
自責於是長㓜相率拜謝庭下靖然後見之朂以禮法¶
<pb:KR3k0013_WYG_794-17b>¶
鄉里亦慕而化之或有不善者皆曰惟恐栁廣徳知也¶
隋栁敏有髙名好禮篤學治家如官位太子太保¶
崔𢎞度理家如官子弟班白動行箠楚閨門整肅為當¶
時所稱位撿校太府卿¶
唐李勣為司空閨門之内肅若嚴君位太子太師¶
崔祐甫字貽孫太子賓客沔之子家以清儉禮法為士¶
流敬慕位中書侍郎平章事¶
李晟封西平王理家以嚴稱諸子姪非晨昏不得謁見¶
<pb:KR3k0013_WYG_794-18a>¶
言不及公事視王氏甥如己子嘗正嵗崔氏女歸省未¶
及階晟却之曰爾有家况姑在堂婦當奉酒供以待賓¶
客遂不視而遣還家其達禮敦教如此¶
郭曜尚父汾陽王子儀長子曜性孝友亷謹子儀出征¶
居外曜當留治其家少長千人各得其所位太子少保¶
穆寜子贊與弟質員賞皆以家行人才為縉紳所仰贊¶
官達父母尚無恙家法清嚴贊兄弟奉指使笞責如僮¶
僕贊最詳謹至今言家法者以穆寜為嚴訓之家寜位¶
<pb:KR3k0013_WYG_794-18b>¶
祕書監¶
晉張仁愿兄仁頴善治家勤而且約婦女衣不曳地什¶
物多厯年所如新市焉位大理卿¶
周裴羽為左常侍性謙恭静守居家嚴肅累將命於四¶
方不渝所履頃在雒邑其隣未嘗聞一日諠譁故終身¶
無玷時論多之¶
鄭受益唐宰相餘慶之曽孫也餘慶生澣澣生從讜兩¶
為太原節度使再登相位從讜兄處誨為汴州節度使¶
<pb:KR3k0013_WYG_794-19a>¶
家襲清儉深有士風中朝禮法以鄭氏為甲處誨生受¶
益受益亦以文學致身累厯臺閣¶
　　　矜嚴¶
容止可觀傳紀孝熈之徳威儀不忒詩稱宜弟之風豈¶
君子佩服前訓淑慎厥躬方正積中而端莊發外風範¶
詳雅而進退矜嚴周旋中規折旋中矩動有常度識視¶
而不差居無隋容造次而罔失雖處闇而必整抑在野¶
而益嚴正色詳言對妻子而無斁閒居燕處聞雷雨而¶
<pb:KR3k0013_WYG_794-19b>¶
必變逺暴慢於朋友化真厚於閨門足以儀表薦紳鎮¶
静雅俗仲尼云正其衣冠尊其瞻視儼然人望而畏之¶
其是之謂乎¶
漢董仲舒進退容止非禮不行學士皆師尊之後為膠¶
西王相¶
儁不疑字曼倩渤海人為郡文學武帝末直指使者暴¶
勝之至渤海遣吏請與相見不疑冠進賢冠𢃄櫑具劍¶
(古長劍首似玉作并鹿盧形上刻木作山形/刻似蓮花初生未敷今大劍木首其狀似此)佩環玦(𢃄/玉)¶
<pb:KR3k0013_WYG_794-20a>¶
(環又有/玉玦)褒衣博帶(褒大裾也言著褒大/之衣廣博之𢃄也)盛服至門上謁¶
(上謁若今/通名也)門下欲使觧劍不疑曰劍者君子武備所以¶
衛身不可觧請退吏白勝之勝之開閤延請望見不疑¶
容貌莊嚴衣冠甚偉勝之躧履起迎(履不著跟曰躧謂/納履未正曵之而)¶
(行言其/遽也)後為京兆尹¶
霍光為大將軍封博陸侯為人沈静詳審出入下殿門¶
進止有常處郎僕射竊識視之不失尺寸其資性端正¶
如此¶
<pb:KR3k0013_WYG_794-20b>¶
後漢李忠初以父任為郎署中數十人而忠獨以好禮¶
修整稱王莽時為新博屬長(王莽改信都國曰/新博郡尉曰屬長)郡中咸¶
敬信之¶
侯覇字君房為太子舍人矜嚴有威容¶
張湛字子孝扶風平陵人也矜嚴好禮動止有則居處¶
幽室必自修整及在鄉黨詳言正色三輔以為儀表終¶
太中大夫¶
朱暉性矜嚴進止必以禮諸儒稱其髙位至尚書令¶
<pb:KR3k0013_WYG_794-21a>¶
徐防明帝永平中舉孝亷除為郎體貌矜嚴占對可觀¶
帝異之¶
刁韙為東海相常以法度自整家人莫見其惰容焉¶
魏郎為尚書被黨議免歸家性矜嚴閉門整法度家人¶
不見惰容¶
鄧訓雖寛中容衆而於閨門甚嚴兄弟莫不敬憚諸子¶
進見未嘗賜席接以温色後為䕶羌校尉¶
朱穆少有英才學明五經性矜嚴疾惡不交非類年二¶
<pb:KR3k0013_WYG_794-21b>¶
十為郡督郵¶
袁安為人嚴重有威敬見於州里初為郡功曹¶
茅容字季偉陳留人年四十餘耕於野時與等輩避雨¶
樹下衆皆夷踞相對(夷平也/踞蹲也)容獨危坐愈恭郭林宗行¶
見之而竒其異遂與共言¶
侯瑾敦煌人也常以禮自持獨處一房如對嚴賔焉州¶
郡累召公車有道徴稱疾不到¶
司馬防性質直方雖閒居宴處威儀不忒位至騎都尉¶
<pb:KR3k0013_WYG_794-22a>¶
魏崔琰為中尉甚有威重朝士瞻望而太祖亦敬憚焉¶
王朗髙才博雅而性嚴整慷慨多威儀位至司空¶
呉吕範為揚州牧性好威儀州民如陸遜全琮及貴公¶
子皆修敬䖍肅不敢輕脱¶
晉和嶠字長輿少有風槩慕舅夏侯𤣥之為人厚自崇¶
重有盛名於世朝野許其能整風俗理人倫位至太子¶
太傅¶
王劭字敬倫美姿容有風操雖家人近習未嘗見其惰¶
<pb:KR3k0013_WYG_794-22b>¶
替之容桓温甚器之終呉國内史¶
孫晷呉國富春人恭孝清約學識有理義每獨處幽闇¶
之中容止瞻望未嘗傾邪徴辟竝不就¶
庾亮字元規年十六東海王越辟為掾不就隨父在㑹¶
稽嶷然自守時人皆憚其方嚴莫敢造之¶
宋謝𢎞微性嚴整舉止必修禮度婢僕之前不妄言笑¶
由是尊卑小大敬之若神位至侍中¶
王敬𢎞形狀短小而坐起端方桓𤣥謂之彈棊八勢位¶
<pb:KR3k0013_WYG_794-23a>¶
至左光禄大夫¶
王𤣥謨性嚴未嘗妄笑時人言𤣥謨眉頭未曾伸後終¶
於都督¶
孔顗為安陸王冠軍長史又隋府轉後軍長史凡二府¶
長史典籖諮事不呼前不敢前不令去不敢去¶
顔竣為吏部尚書容貌嚴毅¶
謝方明初為髙祖主簿性嚴恪雖處闇室未嘗有惰容¶
無他技能自然有雅韻¶
<pb:KR3k0013_WYG_794-23b>¶
范藹畢之子幼而整潔衣服竟嵗未嘗有塵㸃及曄反¶
伏誅¶
袁粲字景倩峻於儀範清整有風操自遇甚髙(梁僕射/張稷曰)¶
(公見人/輙矜嚴)位至司徒侍中¶
南齊江軻字伯倫真嚴有孝行宗人江槩位至侍中性¶
豪侈惟見軻則敬挹焉¶
王思逺立身簡潔明帝弟季敞性甚豪縱使詣思逺令¶
見禮度都水使者季珪之嘗曰見王思逺終日安坐不¶
<pb:KR3k0013_WYG_794-24a>¶
妄言笑簮㡌衣領無不整潔便憶丘明士見明士蓬頭¶
㪚𢃄終日酣醉吐論縱横唐突卿宰便憶見思逺言其¶
兩反也思逺位至侍中¶
梁范岫恭敬嚴恪進止以禮位至金紫光禄大夫¶
王茂為中權將軍居處方正在一室衣冠儼然雖僕妾¶
莫見其惰容¶
何敬容為太子中庶子性矜莊衣冠尤事鮮麗每公庭¶
就列容止出入¶
<pb:KR3k0013_WYG_794-24b>¶
後梁栁洋河東解人少有文學以禮度自居與王湜俱¶
以風範方正為當時所重位至吏部尚書¶
陳蕭引字叔休方正有器局望之儼然雖造次之間必¶
由法度釋褐著作郎¶
顧野王少篤學至性知名在物無過辭失色觀者貌似¶
不能言及其勵精履行皆人所莫及位終光禄卿¶
後魏封軌善自修潔儀容甚偉或曰學士不事修飾此¶
賢何獨如此軌聞笑曰吾聞君子整其衣冠尊其瞻視¶
<pb:KR3k0013_WYG_794-25a>¶
何必蓬頭垢靣然後為賢言者慙退位至征虜將軍¶
常爽嚴正有志槩雖家人僮𨽻未嘗見其寛誕之容後¶
為宣威將軍¶
裴粲為𢎞農太守免官曽詣清河王懌下車始進便屬¶
暴雨粲容歩舒雅不以霑濡改節懌乃令人持葢覆之¶
歎謂左右曰何代無竒人¶
北齊崔瞻字彦通清河東武城人聰明强學有文情善¶
容止神采嶷然言不妄發年十五刺史髙昻署主簿¶
<pb:KR3k0013_WYG_794-25b>¶
劉禕字彦英彭城人性宏裕有威重身長六尺容止可¶
觀雖昵友密交朝夕遊處莫不加敬位至睢州刺史¶
趙將父彦深有七子將最知名沈敏有父風温良恭儉¶
雖妻子亦未嘗怠慢終日儼然位為㪚騎常侍¶
後周長孫紹逺魏太師雅之子性寛容有大度望之儼¶
然朋儕莫敢䙝狎位至少司空¶
唐瑾為中大夫兼内史瑾性方重有風格退朝休暇常¶
著衣冠以對妻子遇迅雷烈風雖閑夜宴寢必起冠帶¶
<pb:KR3k0013_WYG_794-26a>¶
端笏危坐¶
長孫僉少方正有操行狀貌魁梧神彩嚴爽雖在私室¶
終日儼然性不妄交非其同志雖貴遊造門亦不與相¶
見及為大行臺尚書兼相府司馬嘗與羣公侍坐於太¶
祖及退太祖謂左右曰此公閑雅孤每與語嘗肅然畏¶
敬恐其所失後為荆州總管嘗詣闕奉事時值大雪遂¶
立於雪中待報自旦逹暮竟無惰容其奉公勤至皆此¶
類也¶
<pb:KR3k0013_WYG_794-26b>¶
裴&KR0201;河東聞喜人性方嚴為州里所推挹為從事中郎¶
隋令狐熈性嚴重有雅量雖在私室終日儼然不妄通¶
賔客凡所交結必一時名士起家吏部上士¶
唐李暠為太常卿厯工部尚書東都留守風儀秀整所¶
厯皆以威重見稱¶
韋陟自㓜風標整峻獨立不羣位至吏部尚書¶
韋斌好修整尚文藝容止嚴厲有大臣體位至太常少¶
卿¶
<pb:KR3k0013_WYG_794-27a>¶
鄭珣瑜為河南尹迎送中使皆有常處吏窺之馬足差¶
跌不出三五歩¶
崔郾資質偉秀神情雅重人望愛之終不可洽不知者¶
以為事髙簡拘静黙耳終於浙江觀察使¶
令狐楚威儀儼整望之若不可犯性寛厚愛重而門無¶
雜賔嘗與從事醼語方酣有非類偶至因立命徹去筵¶
席毅形語色故累居重任正直之稱如初¶
梁趙凝為襄州節度使氣貌甚偉好自修檢每整衣冠¶
<pb:KR3k0013_WYG_794-27b>¶
必使人持巨鑑前後照之對客之際烏巾上微覺有塵¶
即令侍妓持紅拂以拂之人有誤犯其家諱者徃徃遭¶
其檟楚其方嚴也如是¶
後唐趙光逢風神秀異從微至著動守規簡見者肅然¶
議者器之自為玉界尺位至司空平章事¶
　¶
　¶
　册府元龜卷七百九十四¶
