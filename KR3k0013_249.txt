# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:10.607821
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR3k0013_WYG_249-1a>¶
欽定四庫全書¶
　册府元龜卷二百四十九　宋　王欽若等　撰¶
　　列國君部¶
　　　攻伐第二¶
成公二年春齊侯伐我北鄙圍龍(龍魯邑在㤗/山博縣西南)頃公之¶
嬖人盧蒲就魁門焉(攻龍/門也)龍人囚之齊侯曰勿殺吾與¶
而盟無入而封(封/竟)弗聽殺而膊諸城上(膊磔/也)齊侯親皷¶
士陵城三日取龍遂南侵及巢丘¶
<pb:KR3k0013_WYG_249-1b>¶
夏四月丙戌衛孫良夫帥師及齊師戰于新築衛師敗¶
績(新築/衛地)初衛侯使孫良夫石稷寗相向禽将侵齊與齊¶
師遇(齊伐魯還相/遇於衛也)石子欲還孫子曰不可以師伐人遇¶
其師而還将謂君何(言無以/答君命)若知不能則如無出今既¶
遇矣不如戰也石成子曰師敗矣子不少須衆懼盡(成/子)¶
(石稷/也)子䘮師徒何以復命皆不對又曰子國卿也隕子¶
辱矣(隕見/禽獲)子以衆退我此乃止(我於此止/禦齊師)且告車來甚¶
衆(新築人救孫桓子/故並告令軍衆)齊師乃止次于鞫居(鞫居/衛地)新築人¶
<pb:KR3k0013_WYG_249-2a>¶
仲叔于奚救孫桓子桓子是以免(于奚守新/築大夫)¶
六月癸酉季孫行父臧孫許叔孫僑如公孫嬰齊帥師¶
㑹晋郤克衛孫良夫曹公子首及齊侯戰于鞍(鞍齊/邑)初¶
魯衛乞師於晋晉侯許之師從齊師于莘(莘齊/地)六月壬¶
申師至于靡笄之下(靡笄/山名)癸酉師陳于鞍齊師敗績¶
冬楚師鄭師侵衛遂侵我師于蜀使臧孫徃(臧孫/宣叔)辭曰¶
楚逺而久固将退矣無功而受名臣不敢楚侵及陽橋¶
(魯/地)孟孫請徃賂之以執斵執鍼織絍(執斵匠人執鍼女/工織絍繒布者)¶
<pb:KR3k0013_WYG_249-2b>¶
皆百人公衡為質以請盟楚人許平¶
三年春正月公㑹晉侯宋公衛侯曹伯伐鄭次于伯牛¶
討邲之役也(伯牛/鄭地)遂東侵鄭(晋潛軍/深入)鄭公子偃帥師禦¶
之(偃穆/公子)使東鄙覆諸鄤(覆伏/兵)敗諸丘輿(鄤丘輿皆鄭地/晋偏軍為鄭所)¶
(敗/)¶
夏鄭公子去疾帥師伐許許恃楚而不事鄭鄭子良伐¶
許¶
秋叔孫僑如圍棘取汶陽之田棘不服故圍之(僑如叔/孫得臣)¶
<pb:KR3k0013_WYG_249-3a>¶
(子/)¶
四年冬十一月鄭公孫申帥師疆許田許人敗諸展陂¶
鄭伯伐許取鉏任泠敦之田(展陂/許地)晋欒書将中軍荀首¶
佐之士爕佐上軍以救許伐鄭取氾祭(氾祭鄭地成臯/縣東有氾水)¶
楚子反救鄭¶
六年二月取剸(附庸/國也)言易也¶
三月晋伯宗夏陽説衛孫良夫寗相鄭人伊雒之戎陸¶
渾蠻氏侵宋(夏陽説晋大夫/蠻氏戎别種)以其辭㑹也(辭㑹/前年)師于鍼¶
<pb:KR3k0013_WYG_249-3b>¶
衛人不保説欲襲衛曰雖不可入多俘而歸有罪不及¶
死伯宗曰不可衛唯信晋故師在郊而不設備若襲之¶
是棄信也雖多衛俘而晋無信何以求諸侯乃止師還¶
衛人登陴(聞說/謀)¶
秋孟獻子叔孫宣伯侵宋晋命也楚子重伐鄭鄭從晋¶
故也¶
冬晋欒書救鄭與楚師遇于繞角(鄭/地)楚師還晋師遂侵¶
蔡楚公子申公子成以申息之師救蔡(申息楚/二縣)禦諸桑¶
<pb:KR3k0013_WYG_249-4a>¶
隧(汝南朗陵縣/東有桑里)¶
七年春呉伐郯郯成季文子曰中國不振旅蠻夷入伐¶
而莫之或恤無弔者也夫詩曰不弔昊天亂靡有定其¶
此之謂乎¶
秋楚公子嬰齊帥師伐鄭師于氾(氾在襄/城縣南)諸侯救鄭鄭¶
共仲侯羽軍楚師(二子鄭/大夫)囚鄖公鍾儀獻諸晋¶
八年春晋欒書帥師侵蔡(六年未/得志故)遂侵楚獲申驪(楚大/夫)¶
楚師之還也(謂六年遇/於繞角時)晋侵沈獲沈子揖初從知范韓¶
<pb:KR3k0013_WYG_249-4b>¶
也(沈國今汝/南平輿縣)是行也鄭伯将㑹晋師(㑹伐蔡/之師)門于許東¶
門大獲焉(過許見其無/備因攻之)¶
冬叔孫僑如㑹晋士爕齊人邾人伐郯初士爕來聘言¶
伐郯也以其事呉故(七年郯/與呉成)公賂之請緩師文子不可¶
(文子/士爕)曰君命無貳失信不立禮無加貨事無二成(公私/不兩)¶
(立/)君後諸侯是寡君不得事君也(欲與/魯絶)爕将復之季孫¶
懼使宣伯帥師㑹伐郯¶
九年秋鄭伯如晋晋人討其貳於楚也執諸銅鞮欒書¶
<pb:KR3k0013_WYG_249-5a>¶
伐鄭鄭人使伯蠲行成¶
是秋楚子重(公子/嬰齊)侵陳以救鄭(陳與/晋故)¶
冬十一月楚子重自陳伐莒圍渠丘渠丘城惡衆潰奔¶
莒戊申楚入渠丘(月六/日)莒人囚楚公子平楚人曰勿殺¶
吾歸而俘莒人殺之楚人圍莒莒城亦惡庚申莒潰楚¶
遂入鄆莒無備故也¶
是月秦人白狄伐晋諸侯貳故也鄭人圍許示晋不急¶
君也(此秋晋/執鄭伯)是則公孫申謀之曰我出師以圍許(示不/畏晋)¶
<pb:KR3k0013_WYG_249-5b>¶
為将改立君者而紓晋使(紓緩也勿亟使詣/晋示欲更立君)晋必歸君¶
(明年晋/歸鄭伯)¶
十年春衛子叔黒背侵鄭晋命也(晋命衛/使侵鄭)¶
五月公㑹晋侯齊侯宋公衛侯曹伯伐鄭初鄭人殺繻¶
立髠頑子如奔許(髠頑成/公太子)欒武子曰鄭人立君我執一¶
人焉何益不如伐鄭而歸其君以求成焉晋立太子州¶
蒲以為君而㑹諸侯伐鄭鄭子罕賂以襄鍾(子罕穆公/子襄鍾鄭)¶
(襄廟/鍾)子然盟于脩澤子駟為質(子然子駟皆穆公子滎/陽卷縣東有脩武亭)¶
<pb:KR3k0013_WYG_249-6a>¶
辛巳鄭伯歸¶
十三年五月公㑹晋侯齊侯宋公衛侯鄭伯曹伯邾人¶
滕人伐秦及秦師戰于麻隧秦師敗績獲秦成差及不¶
更女父(不更/秦爵)曹宣公卒于師師遂濟涇及侯麗而還(涇/水)¶
(出安定東南經扶風/京兆髙陸縣入渭也)¶
十四年八月鄭子罕伐許敗焉(為許/所敗)戊戌鄭伯復伐許¶
庚子入其郛(郛郭/也)許人平以叔申之封(四年鄭公孫申/疆許田許人敗)¶
(之不得定其封疆今許/以是所封田求和于鄭)¶
<pb:KR3k0013_WYG_249-6b>¶
十五年三月癸丑公㑹晋侯衛侯鄭伯曹伯宋世子成¶
齊國佐邾人同盟于戚討曹成公也(討其殺太子自/立事在十三年)晋¶
侯執曹伯歸于京師(不稱人以執者曹伯罪/不及民歸之京師禮也)¶
六月楚子侵鄭及暴隧遂侵衛及首止鄭子罕侵楚取¶
新石(新石/楚邑)欒武子欲報楚韓獻子曰無庸(庸用/也)使重其¶
罪民将叛之(背盟數/戰罪也)無民孰戰(明年晋敗/楚於鄢陵)¶
十六年四月鄭子罕伐宋(滕宋之與國鄭因/滕有喪而伐宋)宋将鉏樂¶
懼敗諸汋陂(敗鄭師也樂懼戴公/六世孫将鉏樂氏族)退舍於夫渠不儆(宋/師)¶
<pb:KR3k0013_WYG_249-7a>¶
(不儆/備)鄭人覆之敗諸汋陵獲将鉏樂懼宋恃勝也(汋陂/夫渠)¶
(汋陵皆/宋地)¶
是月衛侯伐鄭至于鳴鴈為晋故也(鳴鴈在陳留/雍丘縣西北)是月¶
晋侯将伐鄭范文子曰若逞吾願諸侯皆叛晉可以逞¶
(逞快也晋厲公無道三郤驕故/欲使諸侯叛兾其懼而思徳)若唯鄭叛晋國之憂可¶
立俟也欒武子曰不可以當吾世而失諸侯必伐鄭乃¶
興師欒書将中軍士爕佐之(代荀/庚)郤錡将上軍(代士/爕)荀¶
偃佐之(代郤錡偃/荀庚子)韓厥将下軍郤至佐新軍荀罃居守¶
<pb:KR3k0013_WYG_249-7b>¶
(荀罃下軍佐於是郤犫代/趙旃将新軍上下軍罷矣)郤犫如衛遂如齊皆乞師焉¶
欒黶來乞師孟獻子曰有勝矣(卑讓有禮故/知其将勝楚)戊寅晋師¶
起鄭人聞有晋師使告于楚姚句耳與徃(句耳鄭大夫/與徃非使也)¶
(為先歸/張本)楚子救鄭司馬将中軍(子/反)令尹将左(子/重)右尹子¶
辛将右(公子/壬夫)¶
五月晋師濟河聞楚師将至范文子欲反曰我偽逃楚¶
可以紓憂(紓緩/也)夫合諸侯非吾所能也以遺能者我若¶
羣臣輯睦以事君多矣武子曰不可六月晋楚遇于鄢¶
<pb:KR3k0013_WYG_249-8a>¶
陵范文子不欲戰郤至曰韓之戰惠公不振旅(衆散敗/也在僖)¶
(十五/年)箕之役先軫不反命(死於狄也在/僖三十三年)邲之師荀伯不¶
復從(荀林父奔走不復/故道在宣十二年)皆晋之耻也子亦見先君之事¶
矣(見先君成/敗之事)今我辟楚又益耻也文子曰吾先君之亟¶
戰也有故(亟數/也)秦狄齊楚皆彊不盡力子孫将弱今三¶
强服矣(齊泰/狄)敵楚而已惟聖人能外内無患自非聖人¶
外寜必有内憂(驕亢則/憂患生)盍釋楚以為外懼乎甲午晦楚¶
晨壓晋軍而陳(壓笮其/未備)軍吏患之范匄進(匄士/爕子)曰塞井¶
<pb:KR3k0013_WYG_249-8b>¶
夷竈陳於軍中而疏行首(疏行首者當陳前/决開營壘為戰道)晋楚唯天¶
所授何患焉文子執戈逐之曰國之存亡天也童子何¶
知焉欒書曰楚師輕窕固壘而待之三日必退退而擊¶
之必獲勝焉郤至曰楚有六間不可失也其二卿相惡¶
(子重/子反)王卒以舊(罷老/不代)鄭陳而不整(不整/列)蠻軍而不陳(蠻/夷)¶
(從楚者/不結陳)陳不違晦(晦月終隂之盡/故兵家以為忌)在陳而囂(囂諠/譁也)合而¶
加囂(陳合宜静/而益有聲)各顧其後莫有鬬心(人恤其/所底)舊不必良¶
以犯天忌我必克之楚子登巢車以望晋軍(巢車車/上為櫓)子¶
<pb:KR3k0013_WYG_249-9a>¶
重使太宰伯州犂侍於王後(州犂晋伯宗/子前年奔楚)王曰騁而左¶
右何也(騁走/也)曰召軍吏也皆聚於中軍矣曰合謀也張¶
幕矣曰䖍卜於先君也(䖍敬/也)徹幕矣曰将發命也甚嚻¶
且塵上矣曰将塞井夷竈而為行也(夷平/也)皆乗矣左右¶
執兵而下矣曰聽誓也(左将帥/右車右)戰乎曰未可知也乗而¶
左右皆下矣曰戰禱也(禱請/鬼神)伯州犂以公卒告王(公晋/侯)¶
苖賁皇在晋侯之側亦以王卒告(賁皇楚鬬椒子/宣四年奔晋)皆曰¶
國士在且厚不可當也(晋侯左右皆以伯州犂在楚知/晋之情且謂楚衆多故憚合戰)¶
<pb:KR3k0013_WYG_249-9b>¶
(與苖賁/皇意異)苖賁皇言於晋侯曰楚之良在其中軍王族而¶
已請分良以擊其左右而三軍萃於王卒(萃集/也)必大敗¶
之有淖於前(淖泥/也)乃皆左右相違於淖(違辟/也)歩毅御晋¶
厲公欒鍼為右(歩毅即/郤毅)彭名御楚共王潘黨為右石首¶
御鄭成公唐茍為右欒范以其族夾公行(二族强故/在公左右)䧟¶
於淖欒書将載晋侯鍼曰書退國有大任焉得專之(在/君)¶
(前故子名其父大/任謂元帥之職)且侵官冒也(載公為/侵官)失官慢也(去将/而御)¶
(失官/也)離局姦也(逺其部曲/為離局)有三罪焉不可犯也乃掀公¶
<pb:KR3k0013_WYG_249-10a>¶
以出於淖(掀舉/也)癸巳潘尫之黨與養繇基蹲甲而射之¶
徹七札焉(黨潘尫之子蹲聚也一/發逹七札言其能陷堅)以示王曰君有二臣¶
如此何憂於戰(二子以/射夸王)王怒曰大辱國(賤其不/尚知謀)詰朝爾¶
射死藝(言女以射自多必當以藝/死也詰朝猶明朝是戰日)吕錡夢射月中之退¶
入於泥(吕錡/魏錡)占之曰姬姓日也(周世姬/姓尊)異姓月也(異姓/卑)¶
必楚王也射而中之退入於泥亦必死矣(錡自知/亦死)及戰¶
射共王中目王召養繇基與之兩矢使射吕錡中項伏¶
弢(弢弓/衣)以一矢復命(言一發/而中)郤至三遇楚子之卒見楚¶
<pb:KR3k0013_WYG_249-10b>¶
子必下免胄而趨風(疾如/風)楚子使工尹襄問之以弓(問/遺)¶
(也/)曰方事之殷也(殷盛/也)有韎韋之跗注君子也(韎赤色/跗注戎)¶
(服若袴而屬/於跗與袴連)識見不榖而趨無乃傷乎(恐其/傷)郤至見客¶
免胄承命曰君之外臣至從寡君之戎事以君之靈間¶
蒙甲胄(間猶/近也)不敢拜命(介者/不拜)敢告不寜君命之辱(以君/辱賜)¶
(命故不/敢自安)為事之故敢肅使者(言君辱命來問以有軍事/不得答故肅使者肅手至)¶
(地若/今撎)三肅使者而退晋韓厥從鄭伯(從逐/也)其御杜溷羅¶
曰速從之其御屢顧不在馬可及也韓厥曰不可以再¶
<pb:KR3k0013_WYG_249-11a>¶
辱國君乃止(二年鞍戰厥/已辱齊侯)郤至從鄭伯其右茀翰胡曰¶
諜輅之余從之乗而俘以下(欲遣輕兵单進以距鄭伯/車前而自後登其車以執)¶
(之/)郤至曰傷國君有刑亦止石首曰衛懿公唯不去其¶
旗是以敗於熒乃内旌於弢中(熒戰在/閔二年)唐茍謂石首曰¶
子在君側敗者壹大我不如子子以君免我請止乃死¶
(敗者壹大謂君大崩也言石首以君之親臣而/執御與車右不同故首當御君以退已當死戰)楚師薄¶
於險(薄廹/也)叔山冉謂養繇基曰雖君有命為國故子必¶
射(王有死/藝命)乃射再發盡殪叔山冉搏人以投中車折軾¶
<pb:KR3k0013_WYG_249-11b>¶
晋師乃止(言二子皆有/過人之能)囚楚公子茷(為郤至見/譖張本)欒鍼見¶
子重之旌請曰楚人謂夫旌子重之麾也彼其子重也¶
日臣之使於楚也子重問晋國之勇臣對曰好以衆整¶
曰又何如(又問/其餘)臣對曰好以暇(暇閑/暇)今兩國治戎行人¶
不使不可謂整臨事而食言不可謂暇(食好整/之言)請攝飲¶
焉(攝持也持食/徃飲子重)公許之使行人執榼承飲造于子重(承/奉)¶
(也/)曰寡君乏使使鍼御持矛(御侍/也)是以不得犒從者使¶
某攝飲子重曰夫子嘗與吾言於楚必是故也不亦識¶
<pb:KR3k0013_WYG_249-12a>¶
乎(知其以徃言/好暇故致飲)受而飲之免使者而復皷(免脱/也)旦而戰¶
見星未已子反命軍吏察夷傷(夷亦/傷也)補卒乗(補死/亡)繕甲¶
兵(繕治/也)展車馬(展陳/也)鷄鳴而食唯命是聽(復欲/戰)晋人患¶
之苖賁皇徇曰蒐乗補卒(蒐閲/也)秣馬利兵(秣穀/馬也)脩陳固¶
列(固堅/也)蓐食申禱(申重/也)明日復戰乃逸楚囚(逸縱/也)王聞¶
之召子反謀糓陽豎獻飲於子反子反醉而不能見(糓/陽)¶
(子反/内豎)王曰天敗楚也夫余不可以待乃宵遁晋入楚軍¶
三日糓(食楚粟/三日也)范文子立於戎馬之前曰君㓜諸臣不¶
<pb:KR3k0013_WYG_249-12b>¶
佞(佞才/也)何以及此君其戒之(戒勿/驕)周書曰惟命不于常¶
有徳之謂(周書康誥言天無/常命惟徳是與)楚師還及瑕(瑕地/名)王使謂¶
子反曰先大夫之覆師徒者君不在(謂子玉敗城濮/時王不在軍)子¶
無以為過不榖之罪也子反再拜稽首曰君賜臣死死¶
且不朽(王引過亦所/以責子反)臣之卒實奔臣之罪也子重使謂¶
子反曰初隕師徒者而亦聞之矣盍圗之(聞子玉自殺/終二卿相惡)¶
對曰雖㣲先大夫有之大夫命側側敢不義(言以義命已/不敢不受)¶
側亡君師敢忘其死王使止之弗及而卒¶
<pb:KR3k0013_WYG_249-13a>¶
秋公㑹尹子晋侯齊國佐邾人伐鄭(尹子王卿/士子爵)遷于制¶
田(滎陽宛陵縣/東有制澤)知武子佐下軍(武子/荀罃)以諸侯之師侵陳¶
至于鳴鹿(陳國武平縣/西南有鹿邑)遂侵蔡未反(侵陳蔡不/書公不與)諸侯遷¶
于潁上戊午鄭子罕宵軍之宋齊衛皆失軍(将至與軍/相失宋衛)¶
(不書/後也)¶
十七年正月鄭子駟侵晋虚滑(虚滑晋二邑滑國為秦/所滅時屬晋後屬周)¶
衛北宫括救晋侵鄭至髙氏(高氏在陽/翟縣西南)¶
五月楚公子成公子寅戌鄭公㑹尹武公單襄公及諸¶
<pb:KR3k0013_WYG_249-13b>¶
侯伐鄭自戲童至於曲洧(晋未能服鄭故假天子之威/周使二卿㑹之今新汲縣治)¶
(曲洧/城)¶
六月楚子重救鄭師于首止諸侯還(畏楚/强)¶
冬諸侯伐鄭(前夏未/得志故)十月庚午圍鄭楚公子申救鄭師¶
于汝上¶
十一月諸侯還(畏楚救不/成圍還)¶
是月齊侯使崔杼為大夫使慶克佐之帥師圍盧(討高/弱)¶
十二月楚人滅舒庸舒庸人以楚師之敗也(敗於鄢陵/舒庸東夷)¶
<pb:KR3k0013_WYG_249-14a>¶
(國/)道呉人圍巢伐駕圍釐虺(巢駕釐虺/楚四邑)遂恃呉而不設¶
備楚公子橐師襲舒庸滅之¶
十八年六月鄭伯侵宋及曹門外(曹門宋/城門)遂㑹楚伐宋¶
取朝郟楚子辛鄭皇辰侵城郜取幽丘同伐彭城(朝郟/城郜)¶
(幽丘彭城/皆宋邑)納宋魚石向為人鱗朱向帶魚府焉(五子成/十五年)¶
(出奔楚獨書/魚石為帥告)以三百乗戍之而還¶
襄公元年春正月仲孫蔑㑹晋欒黶宋華元衛寗殖曹¶
人莒人邾人滕人薛人圍宋彭城(成十八年楚取彭城/以封魚石夫子治春)¶
<pb:KR3k0013_WYG_249-14b>¶
(秋追書為宋/此為宋討也)彭城降晋晋人以宋五大夫在彭城者歸¶
寘諸瓠丘(瓠丘晋地河東東垣縣東南有壺丘/五大夫魚石向為人鱗朱向帶魚府)齊人不¶
㑹彭城晋人以為討¶
夏五月晉韓厥荀偃帥諸侯之師伐鄭入其郛敗其¶
徒兵於洧上(徒兵歩兵洧水出宻/縣東南至長平入潁)於是東諸侯之師次¶
于鄫以待晋師(齊魯曹/邾杞)晋師自鄭以鄫之師侵楚焦夷¶
及陳晋侯衛侯次于戚以為之援(為韓/厥援)¶
秋楚子辛(公子/壬夫)救鄭侵宋吕留(吕留二縣今/屬彭城郡)鄭子然侵¶
<pb:KR3k0013_WYG_249-15a>¶
宋取犬丘(譙國鄼縣東/北有犬丘城)¶
二年春正月鄭師侵宋楚令也(以彭/城故)¶
齊侯伐萊萊人使正輿子賂夙沙衛以索馬牛皆百匹¶
齊師乃還¶
六月晋師宋師衛寗殖侵鄭鄭成公疾子駟請息肩於¶
晋(欲辟楚役/以負擔喻)公曰楚君以鄭故親集矢於其目(謂鄢陵/戰時晋)¶
(射楚/王目)非異人任寡人也(言楚子任此患/不為他人故也)若背之是棄力¶
與言其誰暱我(言盟誓/之言)免寡人唯二三子秋七月庚辰¶
<pb:KR3k0013_WYG_249-15b>¶
鄭伯睔卒於是子罕當國(攝君/事)子駟為政(為正/卿)子國為¶
司馬晋師侵鄭(晋伐䘮/非禮)諸大夫欲從晋子駟曰官命未¶
改(成公未𦵏嗣君未免䘮故/言未改不欲違先君意)¶
三年春楚子重伐呉為簡之師(簡選/練)克鳩兹至于衡山¶
(鳩兹呉邑在丹陽蕪湖縣東今/臯夷也衡山在呉烏程縣南)使鄧廖帥組甲三百被¶
練三千以侵呉呉人要而擊之獲鄧廖其能免者組甲¶
八十被練三百而已子重歸既飲至三日呉人伐楚取¶
駕駕良邑也鄧廖亦楚之良也君子謂子重於是役也¶
<pb:KR3k0013_WYG_249-16a>¶
所獲不如所亡(當時/君子)¶
秋楚司馬公子何忌侵陳陳叛故也¶
冬晋知武子帥師伐許許靈公事楚不㑹于鷄澤¶
四年三月陳成公卒楚人将伐陳聞䘮乃止(軍禮不/伐䘮)陳¶
人不聽命(不聽/楚命)臧武仲聞之曰陳不服于楚必亡大國¶
行禮焉而不服在大猶有咎而况小乎¶
夏楚彭名侵陳陳無禮故也¶
冬楚人使頓間陳而侵伐之故陳人圍頓(間伺/間缺)¶
<pb:KR3k0013_WYG_249-16b>¶
冬十月邾人莒人伐鄫臧紇救鄫侵邾敗於狐駘(臧/紇)¶
(武仲也鄫屬魯故救之狐駘邾/地魯國畨縣東南有目台亭)國人逆䘮者皆髽魯於¶
是乎始髽(髽麻髮合結也遭䘮者多/故不能備凶服髽而已)國人誦之曰臧之¶
狐裘敗我於狐駘(臧紇時/服狐裘)我君小子朱儒是使朱儒朱¶
儒使我敗于邾(襄公㓜弱故曰小子/臧紇短小故曰朱儒)¶
五年冬諸侯戍陳(備/楚)楚公子貞帥師伐陳初子囊為令¶
尹(公子/貞)范宣子曰我䘮陳矣楚人討貳而立子囊必改¶
行(改子辛/所行)而疾討陳(疾急/也)陳近於楚民朝夕急能無徃¶
<pb:KR3k0013_WYG_249-17a>¶
乎有陳非吾事也無之而後可(言晋力不/能及陳故)十一月甲午¶
公㑹晋侯宋公衛侯鄭伯曹伯齊世子光于城棣以救¶
之(城棣鄭地陳留酸/棗縣西南有棣城)¶
六年秋莒人滅鄫鄫恃賂也(鄫有貢賦之賂在魯/恃之而慢莒故滅之)¶
十一月齊侯滅莱萊恃謀也(賂夙沙衛之謀/也事在二年)於鄭子國¶
之來聘也四月晏弱城東陽而遂圍萊(子國聘在五年/二年晏弱城東)¶
(陽至五年四月復/託治城因遂圍萊)甲寅堙之環城傅於堞(堞女墻也堙/土山也周城)¶
(為土山/及女墻)及杞桓公卒之月(此年/三月)乙未王湫帥師及正輿¶
<pb:KR3k0013_WYG_249-17b>¶
子棠人軍齊師(王湫故齊人十八年奔萊正輿子萊大/夫棠萊邑也北海即墨縣有棠鄉三人)¶
(帥别邑兵/來觧圍)齊師大敗之(敗湫/等)丁未入萊萊共公浮柔奔¶
棠正輿子王湫奔莒莒人殺之四月陳無宇獻萊宗噐¶
于襄宫(無宇桓子陳完𤣥/孫襄宫齊襄公廟)晏弱圍棠十一月丙辰而滅¶
之遷萊于郳(遷萊子/于郳國)髙厚崔杼定其田(定其疆界高/厚髙固子)¶
七年冬楚公子貞帥師圍陳十二月公㑹晉侯宋公¶
陳侯衛侯曹伯莒子邾子于鄬以救之(晉㑹/諸侯)¶
八年夏四月庚寅鄭子國子耳侵蔡獲蔡司馬公子燮¶
<pb:KR3k0013_WYG_249-18a>¶
(鄭侵蔡欲以求媚于晋子耳/子良之子不言敗唯以獲告)鄭人皆喜唯子産不順(子/産)¶
(子國子不/順衆而喜)曰小國無文徳而有武功禍莫大焉楚人來¶
討能無從乎從之晋師必至晋楚伐鄭自今鄭國不四¶
五年弗得寜矣子國怒之曰爾何知國有大命而有正¶
卿童子言焉将為戮矣(大命起師/行軍之命)¶
五月莒人伐我東鄙以疆鄫田(莒既滅鄫魯侵其西界/故伐魯東鄙以正其封)¶
(疆/)冬楚子囊伐鄭討其侵蔡也子駟子國子耳欲從楚¶
子孔子蟜子展欲待晋(待晋來救子孔穆公子子/蟜子游子子展子罕子)乃及¶
<pb:KR3k0013_WYG_249-18b>¶
楚平¶
九年秋秦人侵晋晋饑弗能報也¶
冬十月公㑹晋侯宋公衛侯曹伯莒子邾子滕子薛伯¶
杞伯小邾子齊世子光伐鄭(鄭從/楚也)庚午季武子齊崔杼¶
宋皇鄖從荀罃士匄門于鄟門(鄭城門也三/國從中軍)衛北宫括¶
曹人邾人從荀偃韓起門于師之梁(師之梁亦鄭城/門三國從上軍)滕¶
人薛人從欒黶士魴門于北門(二國從/下軍)杞人郳人從趙¶
武魏絳斬行栗(二國従新軍/行栗表道樹)甲戌師于氾(衆軍還聚氾/氾鄭地東氾)¶
<pb:KR3k0013_WYG_249-19a>¶
令於諸侯曰脩器備(兵器/戰備)盛餱糧(餱乾/食)歸老幼(示将/久師)居¶
疾于虎牢(諸侯已取鄭虎牢故/使諸軍疾病息其中)肆𤯝圍鄭(肆緩也𤯝過/也不書圍鄭)¶
(逆服不/成圍)鄭人恐乃行成(與晋/成也)中行獻子曰遂圍之以待¶
楚人之救也而與之戰不然無成(獻子荀偃也恐/楚救鄭復屬之)知武¶
子曰許之盟而還師以敝楚人(敝罷/也)吾三分四軍(分四/軍為)¶
(三/部)與諸侯之鋭以逆來者(來者/楚也)於我未病楚不能矣(晋/各)¶
(一動而楚三/來故曰不能)猶愈於戰(勝聚/戰)暴骨以逞不可以争(言争/當以)¶
(謀不可/以暴骨)大勞未艾君子勞心小人勞力先王之制也(艾/息)¶
<pb:KR3k0013_WYG_249-19b>¶
(也言當從/勞心之勞)諸侯皆不欲戰乃許鄭成晋人不得志於鄭¶
以諸侯復伐之十二月癸亥門其三門(三門鄟門師之/梁北門也癸亥)¶
(月五日晋果三分/其軍各攻一門)閏月戊寅濟于隂阪侵鄭(以長歴参/校上下此)¶
(年不得有閏月戊寅戊寅是十二月二十日疑閏月當/為門五日以癸亥始攻攻輙五日凡十五日鄭故不服)¶
(而去明日戊寅濟于隂阪/復侵鄭外邑隂阪洧津)次于隂口而還(隂口鄭/地名)子孔¶
曰晋師可撃也師老而勞且有歸志必大克之子展曰¶
不可¶
是月楚子伐鄭(與晋/成故)子駟将及楚平子孔子蟜曰與大¶
<pb:KR3k0013_WYG_249-20a>¶
國盟口血未乾而背之可乎子駟子展曰吾盟固云唯¶
彊是從今楚師至晋不我救則楚彊矣盟誓之言豈敢¶
背之且要盟無質神弗臨也(質主/也)及楚平楚荘夫人卒¶
王未能定鄭而歸(王共/王也)¶
十年夏四月戊午諸侯㑹于柤(經書春書始行/也戊午月一日)晋荀偃¶
士匄請伐偪陽而封宋向戍焉(以宋常事晋而向戍有/賢行故欲封之為附庸)¶
荀罃曰城小而固勝之不武弗勝為笑固請丙寅圍之¶
弗克(丙寅四/月九日)孟氏之臣秦堇父輦重如役(堇父孟獻子/家臣歩挽重)¶
<pb:KR3k0013_WYG_249-20b>¶
(車以/從師)偪陽人啓門諸侯之士門焉(見門開/故攻之)縣門發鄹人¶
紇抉之以出門者(門者諸侯之士在門内者也紇鄹邑/大夫仲尼父叔梁紇也鄹邑魯縣東)¶
(南莝城是也言紇多力/抉舉縣門出在内者)狄虒彌建大車之輪而蒙之以¶
甲以為櫓(狄虒彌魯人/也蒙覆也)左執之右㧞㦸以成一隊(百人/為隊)¶
孟獻子曰詩所謂有力如虎者也(詩邶/風也)主人縣布堇父¶
登之及堞而絶之(偪陽人縣布/以試外勇者)隊則又縣之蘇而復上¶
者三主人辭焉乃退(主人嘉其勇故/辭謝不復縣布)帶其斷以徇于軍¶
三日(帶其斷布/以示勇)諸侯之師久於偪陽荀偃士匄請於荀¶
<pb:KR3k0013_WYG_249-21a>¶
罃曰水潦将降懼不能歸(向夏恐其乆雨從丙寅至/庚寅二十五日故曰久)請¶
班師(班還/也)知伯怒(知伯/荀罃)投之以机出於其間(出偃匄/之間)曰¶
女成二事而告余(二事伐偪/陽封向戍)余恐亂命以不女違(既成/改之)¶
(為亂/命)女既勤君而興諸侯牽帥老夫以至於此既無武¶
守(無武功/可執守)而又欲易余罪曰是實班師不然克矣(謂偃/匄将)¶
(言/爾)余羸老也可重任乎(不任受/女此責)七日不克必爾乎取之¶
(言當取女以/謝不克之罪)五月庚寅荀偃士匄帥卒攻偪陽親受矢¶
石(躬在矢/石間)甲午滅之¶
<pb:KR3k0013_WYG_249-21b>¶
六月楚子囊鄭子耳伐宋師于訾毋庚午圍宋門于桐¶
門衛侯救宋師于襄牛子展曰必伐衛不然是不與楚¶
也鄭得罪於晋又得罪於楚國将若之何子駟曰國病¶
矣(師數出/疲病也)子展曰得罪於二大國必亡病不猶愈於亡¶
乎諸大夫皆以為然故鄭皇耳帥師侵衛楚令也(亦兼/受楚)¶
(之勅命也/皇耳戍子)孫文子卜追之獻兆於定姜姜氏問繇(繇兆/辭)¶
曰兆如山陵有夫出征而䘮其雄姜氏曰征者䘮雄禦¶
寇之利也大夫圗之衛人追之孫蒯獲鄭皇耳於犬丘¶
<pb:KR3k0013_WYG_249-22a>¶
(蒯孫林/父子)¶
是月晉荀罃伐秦報其侵也(侵在/九年)¶
秋七月楚子囊鄭子耳侵我西鄙還圍蕭八月丙寅克¶
之(蕭宋/邑)¶
九月鄭子耳侵宋北鄙孟獻子曰鄭其有災乎師競已¶
甚(競争/競也)周猶不堪競况鄭乎(周謂/天王)有災其執政之三士¶
乎(簡公㓜子駟子國子耳秉政故知/三士任其禍為下盗殺三大夫傳)莒人間諸侯之有¶
事也故伐我東鄙(諸侯有/討鄭事)諸侯伐鄭齊崔杼太子光先¶
<pb:KR3k0013_WYG_249-22b>¶
至于師故長於滕(太子宜賓之上卿而晋悼以一時/之宜令在滕侯上故傳從而釋之)己¶
酉師于牛首(鄭地/也)冬諸侯之師城虎牢而戍之晋師城¶
梧及制(欲以偪鄭也不書城魯/不與也梧制皆鄭舊地)士魴魏絳戍之書曰戍¶
鄭虎牢非鄭地也言将歸焉(二年晋城虎牢居之今鄭/復叛故修其城而置戍鄭)¶
(服則欲以還鄭故夫子追/書繫之于鄭以見晋志)鄭及晉平楚子囊救鄭十一¶
月諸侯之師還鄭而南至于陽陵(還繞也陽/陵鄭地)楚師不退¶
知武子欲退曰今我逃楚楚必驕驕則可與戰矣(武子/荀罃)¶
欒黶曰逃楚晋之恥也合諸侯以益耻不如死我将獨¶
<pb:KR3k0013_WYG_249-23a>¶
進師遂進己亥與楚師夾潁而軍(潁水出城陽/至下蔡入淮)子蟜曰¶
諸侯既有成行必不戰矣(言有成/去之志)從之将退不從亦退¶
(從猶/服也)退楚必圍我猶将退也不如從楚亦以退之(以退/楚)¶
宵渉潁與楚人盟(夜渡畏/晋知之)欒黶欲伐鄭師(伐渉/潁者)荀罃不¶
可曰我實不能禦楚又不能庇鄭鄭何罪不如致怨焉¶
而還(致怨為後/伐之資)今伐其師楚必救之戰而不克為諸侯¶
笑克不可命(勝負難要不/可命以必克)不如還也丁未諸侯之師還¶
侵鄭北鄙而歸(欲以/致怨)楚人亦還(鄭服/故也)¶
<pb:KR3k0013_WYG_249-23b>¶
十一年四月鄭公孫舍之帥師侵宋初宋向戍侵鄭大¶
獲子展曰師而伐宋可矣若我伐宋諸侯之伐我必疾¶
吾乃聽命焉且告于楚楚至吾又與之盟而重賂晋師¶
乃免矣(言如此乃免/於晋楚之難)是月諸侯伐鄭己亥齊太子光宋¶
向戍先至于鄭門于東門(傳釋齊太子光所以序莒上/也向戌不書宋公在㑹故)¶
其莫晉荀罃至西郊東侵舊許(許之舊國/鄭新邑)衛孫林父侵¶
其北鄙六月諸侯㑹于北林師于向(向地在潁川/長社縣東北)右還¶
次于𤨏(北行而西為右還滎陽/宛陵縣西有𤨏候亭)圍鄭觀兵于南門(觀示/也)¶
<pb:KR3k0013_WYG_249-24a>¶
西濟于濟隧(濟隧/水名)鄭人懼乃行成楚子囊乞旅于秦(乞/師)¶
(旅于/秦)秦右大夫詹帥師從楚子将以伐鄭鄭逆之丙子¶
伐宋(鄭逆服故更伐宋也秦/師不書不與伐宋而還)九月諸侯悉師以復伐鄭¶
(此夏諸侯皆/來故曰悉師)鄭人使良霄太宰石㚟如楚告将服于晋¶
曰孤以社稷之故不能懐君君若能以玉帛綏晋不然¶
則武震以攝威之孤之願也楚人執之諸侯之師觀兵¶
于鄭東門鄭人使王子伯駢行成十二月庚辰赦鄭囚¶
皆禮而歸之納斥候(不相/備也)禁侵掠秦庶長鮑庶長武帥¶
<pb:KR3k0013_WYG_249-24b>¶
師伐晋以救鄭(庶長秦爵不書救/鄭鄭屬晋無所救)鮑先入晋地士魴禦¶
之少秦師而弗設備壬午武濟自輔氏(從輔氏/渡河)與鮑交¶
伐晋師己丑秦晋戰于櫟晋師敗績易秦故也¶
十二年春莒人伐魯東鄙圍台季武子救台遂入鄆取¶
其鍾以為公盤¶
冬楚子囊秦庶長無地伐宋師于楊梁以報晋之取鄭¶
也(取鄭在前年梁國睢/陽縣東有地名楊梁)¶
十三年夏取邿邿亂分為三(國分為三部/志力各異)師救邿遂取¶
<pb:KR3k0013_WYG_249-25a>¶
之¶
秋呉侵楚養繇基奔命子庚以師繼之(子庚楚/司馬)養叔曰¶
呉乗我䘮謂我不能師也(養叔養/由基也)必易我而不戒(戒備/也)¶
子為三覆以待我(覆伏/兵)我請誘之子庚從之戰于庸浦¶
(庸浦/楚地)大敗呉師獲公子黨君子以呉為不吊(不用天道/相吊恤)¶
詩曰不吊昊天亂靡有定(言不為昊天所/恤則致罪也)¶
十四年夏四月叔孫豹㑹晋荀偃齊人宋人衛北宫括¶
鄭公孫蠆曹人莒人邾人滕人薛人杞人小邾人伐秦¶
<pb:KR3k0013_WYG_249-25b>¶
以報櫟之役也(櫟役在/十一年)晉侯待于竟使六卿帥諸侯之¶
師以進(言經所以/不稱晋侯)及涇不濟(諸侯之師不肯渡也涇水/出安定朝那縣至京兆髙)¶
(陸縣/入渭)叔向見叔孫穆子穆子賦匏有苦葉(詩邶風也義/取于深則厲)¶
(淺則揭言已/志在於必濟)叔向退而具舟魯人莒人先濟鄭子蟜見¶
衛北宫懿子曰與人而不固取惡莫甚焉若社稷何懿¶
子説二子見諸侯之師而勸之濟濟涇而次(傳言北宫/括所以書)¶
(於伐/秦)秦人毒涇上流師人多死(飲毒/水故)鄭司馬子蟜帥鄭¶
師以進師皆從之至于棫林(棫林/秦地)不獲成焉荀偃令曰¶
<pb:KR3k0013_WYG_249-26a>¶
鷄鳴而駕塞井夷竈(示不/反)唯余馬首是瞻(言進退/從已)欒黶¶
曰晋國之命未有是也余馬首欲東乃歸(黶惡偃自專/故棄之歸)¶
下軍從之左史謂魏荘子曰不待中行伯乎(中行伯荀/偃也荘子)¶
(魏絳也左/史晋太史)荘子曰夫子命從帥(夫子謂/荀偃)欒伯吾帥也吾¶
将從之從帥所以待夫子也(以從命為待也欒黶下軍/帥荘子為佐故曰吾帥)¶
伯游曰吾令實過悔之何及多遺秦禽(軍帥不和恐多/為秦所禽獲)¶
乃命大還晋人謂之遷延之役(遷延/却退)欒鍼曰此役也報¶
櫟之敗也役又無功晋之耻也吾有二位於戎路(欒鍼/欒黶)¶
<pb:KR3k0013_WYG_249-26b>¶
(弟也二位謂黶将/下軍鍼為戎右)敢不耻乎與士鞅馳秦師死焉士鞅¶
反(鞅士/匄子)欒黶謂士匄曰余弟不欲徃而子召之余弟死¶
而子來是而子殺余之弟也弗逐余亦将殺之士鞅奔¶
秦(欒黶汰侈/誣逐士鞅)¶
秋楚公子貞帥師伐呉楚子為庸浦之役故(在前/年)子囊¶
師於棠以伐呉呉不出而還子囊殿(殿軍/後)以呉為不能¶
而弗儆呉人自臯舟之隘要而擊之(臯舟呉險/阨之道)楚人不¶
能相救呉人敗之獲公子宜糓(傳言不備/不可以師)¶
<pb:KR3k0013_WYG_249-27a>¶
十五年夏齊侯伐我北鄙圍成公救成至遇(遇魯地書/至遇畏齊)¶
(不敢/至成)¶
秋邾人伐我南鄙(亦貳於/晋故)使告于晋晋将為㑹以討邾¶
莒(十二年十四年莒/人伐魯未之討也)晋侯有疾乃止¶
十六年春齊侯伐我北鄙(齊貳/晋故)¶
是春許男請遷于晋(許欲/叛楚)諸侯遂遷許許大夫不可晋¶
人歸諸侯(唯以其師討/許之不肯遷)鄭子蟜聞将伐許遂相鄭伯以¶
從諸侯之師(鄭與許有宿怨/故其君親行)穆叔從公(從公/歸)齊子帥師¶
<pb:KR3k0013_WYG_249-27b>¶
㑹荀偃¶
夏六月次于棫林庚寅伐許次于函氏(棫林函氏/皆許地)晋荀¶
偃欒黶帥師伐楚以報宋楊梁之役(晋師獨進楊梁/役在十二年)楚¶
公子格帥師及晋師戰于湛阪(襄城昆陽縣北/有湛水東入汝)楚師敗¶
績晋師遂侵方城之外復伐許而還¶
秋齊侯伐我北鄙圍郕(郕魯孟氏邑/貳晋故伐魯)孟孺子速徼之(孟/獻)¶
(子之子荘子/速也徼要也)齊侯曰是好勇去之以為之名速遂塞海¶
陘而還(海陘魯/隘道)¶
<pb:KR3k0013_WYG_249-28a>¶
十七年春宋荘朝伐陳獲司徒卬卑宋也(司徒卬陳大/夫卑宋不設)¶
(備/)¶
夏衛石買帥師伐曹(買石/稷子)衛孫蒯田于曹隧(越竟而獵/孫蒯林父)¶
(之/子)飲馬于重丘(重丘/曹邑)毁其瓶重丘人閉門而詬之(詬罵/也)¶
曰親逐而君爾父為厲(厲惡鬼林父逐/君在十四年)是之不憂而何¶
以田為衛石買孫蒯伐曹取重丘曹人愬于晋(明年晋/人執石)¶
(買/)¶
秋齊侯伐我北鄙(前年圍成/辟孟孺子)圍桃(弁縣東南/有桃虚)髙厚圍臧¶
<pb:KR3k0013_WYG_249-28b>¶
紇于防(防臧/紇邑)師自陽關逆臧孫至于旅松(陽關在泰山/鉅平縣東旅)¶
(松近防地也魯/畏齊不敢至防)鄹叔紇臧疇臧賈帥甲三百宵犯齊師¶
送之而復(鄹叔紇叔梁紇臧疇臧賈臧紇之兄弟也三/子與臧紇共在防故夜送臧紇於旅松而復)¶
(還守/防)齊師去之(失臧/紇故)齊人獲臧堅(堅臧紇/之族)齊侯使夙沙¶
衛唁之且曰無死(使無/自殺)堅稽首曰拜命之辱抑君賜不¶
終姑又使其刑臣禮於士以杙抉其傷而死(言使賤人/來唁已是)¶
(惠賜不終也夙沙衛/奄人故謂之刑臣)¶
冬邾人伐我南鄙為齊故也(齊未得志於/魯故邾助之)¶
<pb:KR3k0013_WYG_249-29a>¶
十八年秋齊人伐我北鄙¶
冬十月公㑹晋侯宋公衛侯鄭伯曹伯莒子邾子滕子¶
薛伯杞伯小邾子同圍齊(齊數行不義諸/侯同心俱圍之)齊侯禦諸平¶
隂塹防門而守之廣里(平隂城在濟北盧縣東北其城/南有防防有門於門外作塹横)¶
(行廣一里/故經書圍)夙沙衛曰不能戰莫如守險(謂防門不/足為險)弗聽¶
諸侯之士門焉齊人多死范宣子告析文子(析文子齊/大夫子家)¶
曰吾知子敢匿情乎魯人莒人皆請以車千乗自其鄉¶
入既許之矣若入君必失國子盍圗之子家以告公公¶
<pb:KR3k0013_WYG_249-29b>¶
恐晏嬰聞之曰君固無勇而又聞是弗能久矣(不能久/敵晋)¶
齊侯登巫山而望晋師(巫山在盧/縣東北)晋人使司馬斥山澤¶
之險雖所不至必斾而疎陳之使乗車者左實右偽以¶
斾先(偽以衣服為人形/也建斾以先驅)輿曵柴而從之(以揚/塵)齊侯見之¶
畏其衆也乃脱歸(脱不張/旗幟)丙寅晦齊師夜遁師曠告晋¶
侯曰鳥烏之聲樂齊師其遁(鳥烏得空/營故樂也)邢伯告中行伯¶
(邢伯晋大夫邢侯/也中行伯獻子)曰有班馬之聲(夜遁馬不相見/故鳴班别也)齊師¶
其遁叔向告晋侯曰城上有烏齊師其遁十一月丁卯¶
<pb:KR3k0013_WYG_249-30a>¶
朔入平隂遂從齊師夙沙衛連大車以塞隧而殿(此衛/所欲)¶
(守/險)殖綽郭最曰子殿國師齊之辱也(奄人殿師/故以為辱)子姑先¶
乎乃代之殿衛殺馬於隘以塞道(恨二子故塞其/道欲使晋得之)晋州¶
綽及之射殖綽中肩兩矢夾脰(脰頸/也)曰止将為三軍獲¶
不止将取其𠂻(不止復欲射/兩矢中央)顧曰為私誓州綽曰有如¶
日(言必不殺/女明如日)乃弛弓而自後縳之(反縳/之)其右具丙(州綽/之右)¶
亦舍兵而縳郭最皆衿甲面縳(衿甲不/觧甲)坐於中軍之鼓¶
下晋人欲逐歸者魯衛請攻險(險固城/守者)己卯荀偃士匄¶
<pb:KR3k0013_WYG_249-30b>¶
以中軍克京兹(在平隂/城東南)乙酉魏絳欒盈以下軍克邿(欒/黶)¶
(死其子盈佐下軍/平隂西有邿山)趙武韓起以上軍圍盧弗克十二月¶
戊戌及秦周伐雍門之萩(秦周魯大夫趙武及之/共伐萩也雍門齊城門)范鞅¶
門于雍門其御追喜以戈殺犬于門中(殺犬示/閒暇)孟荘子¶
斬其槆以為公琴(荘子孺子/速槆木名)己亥焚雍門及西郭南郭¶
劉難士弱率諸侯之師焚申池之竹木(二子晋/大夫)壬寅焚¶
東郭北郭范鞅門于揚門(齊西/門)州綽門于東閭(齊東/門)左¶
驂廹還于門中以枚數闔(枚馬檛也闔門扇/也數其板示不恐)齊侯駕将¶
<pb:KR3k0013_WYG_249-31a>¶
走郵棠(郵棠/齊邑)太子與郭榮扣馬(太子光也/榮齊大夫)曰師速而疾¶
畧也(言欲畧行其/地無久攻意)将退矣君何懼焉且社稷之主不可¶
以輕輕則失衆君必待之将犯之太子抽劒㫁鞅乃止¶
甲辰東侵及濰南及沂(濰水在東莞東北至北海都昌/縣入海沂水出東莞盖縣至下)¶
(邳入/泗)¶
是月楚公子午帥師伐鄭初鄭子孔欲去諸大夫(欲專/權)¶
将叛晋而起楚師以去之使告子庚子庚弗許(子庚楚/令尹公)¶
(子/午)楚子聞之使揚豚尹宜告子庚曰國人謂不糓主社¶
<pb:KR3k0013_WYG_249-31b>¶
稷而不出師死不從禮(不能承先君之業死/将不得從先君之禮)大夫圗之¶
其若之何子庚歎曰君王其謂午懐安乎吾以利社稷¶
也帥師治兵于汾(襄城東北/有汾丘城)於是子蟜伯有子張從鄭伯¶
伐齊(子張公/孫黒肱)子孔子展子西守二子知子孔之謀(二子/子展)¶
(子/西)完守入保子孔不敢㑹楚師楚師伐鄭次于魚陵(魚/陵)¶
(魚齒山也在南/陽犫縣北鄭地)右師城上棘遂渉潁次于旃然(将渉潁/故於水)¶
(邊權築小城以為進退之備旃/然水出滎陽成臯縣東入汴)蒍子馮公子格率鋭師¶
侵費滑胥靡獻于雍梁(胥靡獻于雍梁皆鄭邑河/南陽翟縣東北有雍氏城)右回¶
<pb:KR3k0013_WYG_249-32a>¶
梅山(在滎陽宻/縣東北)侵鄭東北至于蟲牢而反子庚門于純¶
門信于城下而還(信再/宿)渉于魚齒之下(魚齒山之下有/&KR1591;水故言渉)¶
甚雨及之楚師多凍役徒㡬盡¶
十九年二月晋欒魴帥師從衛孫文子伐齊(欒魴欒/氏族)¶
七月晋士匄帥師侵齊至糓聞齊侯卒乃還¶
二十年秋孟荘子伐邾以報之(既盟而又/伐之非)初邾人驟至¶
以諸侯之事弗能報也(驟數也謂十五/年十七年伐魯)¶
二十三年秋齊侯伐衛先驅糓榮御王孫揮召揚為右¶
<pb:KR3k0013_WYG_249-32b>¶
(先驅前/鋒軍)申驅成秩御莒恒申鮮虞之傅摯為右(申驅次/前軍傅)¶
(摯申鮮/虞之子)曹開御戎晏父戎為右(公御/右也)貳廣上之登御邢¶
公盧蒲癸為右(貳廣公/副車)啓牢成御襄罷師狼蘧疏為右¶
(左翼/曰啓)胠商子車御侯朝桓跳為右(右翼/曰胠)大殿商子游御¶
夏之御寇崔如為右(大殿/後軍)燭庸之越駟乗(四人共乗殿/車也傳具載)¶
(此言荘公廢/舊臣任武力)自衛将遂伐晋晏平仲曰君恃勇力以伐¶
盟主若不濟國之福也不徳而有功憂必及君崔杼諌¶
曰不可臣聞之小國間大國之敗而毁焉必受其咎君¶
<pb:KR3k0013_WYG_249-33a>¶
其圗之弗聽陳文子見崔武子(文子陳完之孫湏/無武子崔杼也)曰将¶
如君何武子曰吾言於君君弗聽也以為盟主而利其¶
難羣臣若急君於何有(言有急不能顧君/欲殺之以説晋)子姑止之文¶
子退告其人曰崔子将死乎謂君甚而又過之(殺君之/惡過於)¶
(背盟/主)不得其死過君以義猶自抑也况以惡乎(自抑/損)齊¶
侯遂伐晋取朝歌(朝歌今/屬汲郡)為二隊入孟門登太行(二隊/分兵)¶
(為二部孟門晋隘道/太行山在河内郡北)張武軍於熒庭(張武軍築壘/壁熒庭晋地)戍郫¶
邵(取晋邑/而守之)封少水(封晋尸於少/水以為京觀)以報平隂之役乃還(平/隂)¶
<pb:KR3k0013_WYG_249-33b>¶
(役在十/八年)趙勝帥東陽之師以追之獲晏㲠(趙勝趙旃之/子東陽晋之)¶
(山東魏郡廣平以/北晏㲠齊大夫)八月叔孫豹帥師救晋次于雍榆禮¶
也(救盟主/故曰禮)冬齊侯還自晋不入(不入/國)遂襲莒門于且于¶
(且于/莒邑)傷股而退明日将復戰期于壽舒(夀舒/莒地)杞殖華還¶
載甲夜入于且于之隧宿於莒郊(二子齊大/夫隧狹路)明日先遇¶
莒子於蒲侯氏(蒲侯氏近/莒之邑)莒子重賂之使無死曰請有¶
盟華周對曰(華周即/華還)貪貨棄命亦君之所惡也莒子親¶
鼓之從而伐之獲杞梁(梁即/杞殖)莒人懼行成(勝大國益/懼故行成)¶
<pb:KR3k0013_WYG_249-34a>¶
二十四年春仲孫羯帥師侵齊¶
夏楚子為舟師以伐呉(舟師/水軍)不為軍政(不設賞/罰之差)無功而¶
還(為下呉召/舒鳩起本)¶
秋齊崔杼帥師伐莒初齊侯聞将有晋師使陳無宇從¶
薳啓疆如楚辭且乞師(辭有晋師/未得相見)崔杼帥師送之遂伐¶
莒侵介根(介根/莒邑)¶
冬楚子蔡侯陳侯許男伐鄭以救齊門于東門次于棘¶
澤(以齊無宇/乞師故)¶
<pb:KR3k0013_WYG_249-34b>¶
二十五年春齊崔杼伐我北鄙以報孝伯之師也(前年/魯使)¶
(孟孝伯為/晋伐齊)¶
六月壬子鄭公孫舍之帥師入陳初陳侯㑹楚子伐鄭¶
(在前/年)當陳隧者井堙木刋(隧陘也堙塞/也刋除也)鄭人怨之使子¶
展子産帥車七百乗伐陳宵突陳城(突穿/也)遂入之陳侯¶
扶其太子偃師奔墓(欲逃/冢間)遇司馬桓子曰載余(陳之/司馬)曰¶
将廵城(不欲載公/以廵城辭)遇賈獲(賈獲陳/大夫)載其母妻下之而授¶
公車公曰舍而母辭曰不祥(雖急猶不欲/男女無别)與其妻扶其¶
<pb:KR3k0013_WYG_249-35a>¶
母以奔墓亦免子展命師無入公宫與子産親御諸門¶
(欲服之而已/故禁侵掠)陳侯使司馬桓子賂以宗器陳侯免擁社¶
(免䘮服擁社/抱社主示服)使其衆男女别而纍以待於朝(纍自囚係/以待命)¶
子展執縶而見(見陳/侯)再拜稽首承飲而進獻(承飲奉觴/示不失臣)¶
(敬/)子羙入數俘而出(子美子産也但數其/所獲人數不将以歸)祝袚社司徒¶
致民司馬致節司空致地乃還(祓除也節兵符陳亂故/正其衆官修其所職以)¶
(安定之/乃還也)¶
秋楚屈建帥師滅舒鳩¶
<pb:KR3k0013_WYG_249-35b>¶
冬鄭公孫夏帥師伐陳陳及鄭平(前雖入陳服之而/已故更伐以結成)¶
十有二月呉子遏(遏諸/樊也)伐楚以報舟師之役(舟師在二/十四年)¶
門于巢¶
二十六年二月衛人侵戚東鄙(以孫林/父叛故)孫氏愬于晋晋¶
戍茅氏(茅氏戚/東鄙)殖綽伐茅氏殺晋戍三百人孫蒯(蒯林/父子)¶
追之敗之圉雍鉏獲殖綽(雍鉏孫/氏臣)復愬于晋(為下晋討/衛張本)¶
夏楚子秦人侵呉及雩婁聞呉有備而還(雩婁縣今/屬安豐邵)遂¶
侵鄭¶
<pb:KR3k0013_WYG_249-36a>¶
五月至于城麇鄭皇頡戍之(皇頡鄭大夫/守城麇之邑)出與楚師戰¶
敗穿封戍囚皇頡¶
六月公㑹晋趙武宋向戍鄭良霄曹人于澶淵以討衛¶
疆戚田(正戚之/封疆)取衛西鄙懿氏六十以與孫氏¶
冬楚子蔡侯陳侯伐鄭初許靈公如楚請伐鄭(十六年/晋伐許)¶
(他國皆大夫獨鄭伯自/行故許恚欲以報之)曰師不興孤不歸矣¶
八月卒于楚楚子曰不伐鄭何以求諸侯¶
十月伐鄭(為/許)十二月乙酉入南里墮其城(南里/鄭邑)渉於樂¶
<pb:KR3k0013_WYG_249-36b>¶
氏(樂氏/津名)門於師之梁(鄭城/門)縣門發獲九人焉渉於汜而¶
歸(於汜城下渉/汝水南歸)而後𦵏許靈公(卒靈公之志/而後𦵏之)¶
昭公元年三月季武子伐莒取鄆(兵未加莒而/鄆服故言取)¶
四年秋七月楚子蔡侯陳侯許男頓子胡子沈子淮夷¶
伐呉宋太子鄭伯先歸(時晋之屬國皆歸獨言二國者/鄭伯久於楚宋太子不得見故)¶
(慰遣/之)宋華費遂鄭大夫從(從伐呉以/答見慰)使屈申圍朱方(朱/方)¶
(呉邑齊慶封所封/也屈申屈蕩之子)八月甲申克之執齊慶封而盡滅其¶
族(慶封以襄二/十八年奔呉)遂以諸侯滅頼頼子面縛銜璧士袒輿¶
<pb:KR3k0013_WYG_249-37a>¶
櫬從之造於中軍(中軍王/所将)王問諸椒舉對曰成王克許¶
(在僖/六年)許僖公如是王親釋其縛受其璧焚其櫬王從之¶
(從舉/言)遷賴于鄢(鄢楚/邑)九月取鄫(鄫莒/邑)莒亂著丘公立而¶
不撫鄫鄫叛而來(著丘公/去疾也)¶
冬呉伐楚入棘櫟麻(棘櫟麻皆楚東鄙邑譙國鄼縣東/北有棘亭汝隂新蔡縣東北有櫟)¶
(亭/)以報朱方之役(朱方役在/此年秋)楚沈尹射奔命於夏汭(夏/汭)¶
(漢水曲入江今夏口也呉兵在/東北楚盛兵在東南以絶其後)箴尹宜咎城鍾離(宜咎/本陳)¶
(大夫襄二十/四年奔楚)薳啓疆城巢然丹城州來(然丹鄭穆公孫/㐮十九年奔楚)¶
<pb:KR3k0013_WYG_249-37b>¶
東國水不可以城彭生罷頼之師(彭生楚大夫罷鬭/韋龜城頼之師)¶
五年秋莒人來討初莒牟夷以牟婁及防兹來奔(城陽/平昌)¶
(縣西南有防亭姑/幕縣東北有兹亭)莒人愬于晋(愬魯受/牟夷)晋侯欲止公范¶
獻子曰不可人朝而執之誘也討不以師而誘以成之¶
惰也為盟主而犯此二者無乃不可乎請歸之間而以¶
師討焉(閒暇/也)乃歸公七月公至自晋莒人來討不設備¶
戊辰叔弓敗諸蚡泉莒未陳也¶
冬十月楚子蔡侯陳侯許男頓子沈子徐人越人及東¶
<pb:KR3k0013_WYG_249-38a>¶
夷伐呉以報棘櫟麻之役(役在/四年)薳射以繁揚之師㑹于¶
夏汭(㑹楚/子)越大夫常夀過帥師㑹楚子於瑣(瑣楚/地)聞呉¶
師出薳啓疆帥師從之(從吴/師也)遽不設備呉人敗諸鵲岸¶
(廬江舒縣/有鵲尾渚)楚子以驛至于羅汭(驛傳也/羅水名)呉子使其弟蹶¶
繇犒師(犒/勞)楚人執之将以釁鼓王使問焉曰汝卜來吉¶
乎對曰吉寡君聞君將治兵於敝邑卜之以守龜曰余¶
亟使人犒師請行以觀王怒之疾徐而為之備尚克知¶
之(言吳卜/龜如此)龜兆告吉曰克可知也君若驩焉好逆使臣¶
<pb:KR3k0013_WYG_249-38b>¶
兹敝邑休怠(休解/也)而忘其死亡無日矣今君奮焉震電¶
馮怒(馮盛/也)虐執使臣将以釁鼓則呉知所備矣敝邑雖¶
羸若早脩完(完器/備)其可以息師(息楚/之師)難易有備可謂吉¶
矣且呉社稷是卜豈為一人使臣獲釁軍鼓而敝邑知¶
備以禦不虞其為吉孰大焉國之守龜其何事不卜(言/嘗)¶
(卜/)一臧一否其誰能常之城濮之兆其報在邲(城濮戰/楚卜吉)¶
(其效乃/在邲)今此行也其庸有報志(言呉有/報楚意)乃弗殺楚師濟¶
於羅汭沈尹赤㑹楚子次于萊山薳射帥繁揚之師先¶
<pb:KR3k0013_WYG_249-39a>¶
入南懐楚師從之及汝清(南懐汝清/皆楚界)呉不可入(有/備)楚子¶
遂觀兵於坻箕之山(觀示/也)是行也呉早設備楚無功而¶
還以蹶繇歸楚子懼呉使沈尹射待命于巢薳啓疆待¶
命于雩婁禮也(善有/備)¶
六年秋楚薳罷帥師伐呉初徐儀楚聘於楚(儀楚徐/大夫)楚¶
子執之逃歸懼其叛也使薳洩伐徐(薳洩楚/大夫)呉人救之¶
令尹子蕩帥師伐呉師于豫章而次于乾谿(乾谿在譙/國城父縣)¶
(南楚/東竟)呉人敗其師於房鍾(房鍾/呉地)獲宫廐尹棄疾(鬭韋龜/之父)¶
<pb:KR3k0013_WYG_249-39b>¶
子蕩歸罪於薳洩而殺之¶
十一月齊侯伐北燕將納簡公(簡公北燕伯/三年出奔齊)晏子曰不¶
入燕有君矣民不貳吾君賄左右謟䛕作大事不以信¶
未嘗可也(明年暨/齊平)¶
八年九月楚公子棄疾帥師奉孫呉圍陳(孫呉悼太子/偃師子惠公)¶
宋戴惡㑹之(戴惡宋/大夫)十一月壬午滅陳¶
十年秋七月季孫意如叔弓仲孫貜帥師伐莒(三大夫/皆卿季)¶
(孫為主二/子從之)取郠(郠莒/邑)¶
<pb:KR3k0013_WYG_249-40a>¶
十一年夏四月楚公子棄疾帥師圍蔡(傳言楚/子無道)晋人使¶
狐父請蔡于楚弗聽(狐父晋/大夫)¶
冬十一月丁酉楚師滅蔡執蔡世子有以歸用之(用之/殺以)¶
(祭/山)¶
十二年春齊髙偃帥師納北燕伯欵于陽(三年燕伯出/奔齊髙偃齊)¶
(大夫陽即/唐燕别邑)因其衆也(言因唐衆欲納/之故得先入唐)¶
冬十月楚子狩于州來(狩冬/獵也)次于潁尾(潁水之尾/在下蔡西)使蕩¶
侯潘子司馬督囂尹午陵尹喜帥師圍徐以懼呉(五子/楚大)¶
<pb:KR3k0013_WYG_249-40b>¶
(夫徐呉與國故/圍之以偪呉)楚子次于乾谿(在譙國城/父縣南)以為之援是¶
冬晋伐鮮虞因肥之役也(肥役在/此年)¶
十三年春叔弓帥師圍費弗克敗焉(為費人/所敗)¶
夏楚師還自徐(前年圍/徐之師)呉人敗諸豫章獲其五帥(定二/年楚)¶
(人伐呉師于豫章而潛師于巢以軍楚師於豫章又栢/舉之役呉人捨舟于淮汭而自豫章與楚夾漢此皆當)¶
(在江北淮水南蓋/後徙在江南豫章)¶
十月呉滅州來(楚/邑)令尹子旗請伐呉王弗許曰州來在¶
呉猶在楚也子姑待之¶
<pb:KR3k0013_WYG_249-41a>¶
十五年秋晋荀呉帥師伐鮮虞圍鼓三月鼓人或請降¶
使其民見曰猶有食色姑脩而城鼓人告食竭力盡而¶
後取之克鼓而反不戮一人以鼓子䳒鞮歸¶
十六年春正月齊侯伐徐二月丙申齊師至于蒲隧¶
十七年秋晋侯使屠蒯如周請有事於雒與三塗(屠蒯/晋侯)¶
(之膳宰也以忠諫見進雒/水也三塗山名在陸渾南)萇𢎞謂劉子曰客容猛非祭¶
也其伐戎乎陸渾氏甚睦於楚必是故也君其備之乃¶
警戎備(警戎以備戍欲/因晋以合勢)¶
<pb:KR3k0013_WYG_249-41b>¶
九月丁卯晋荀呉帥師渉自棘津(河津/水名)使祭史先用牲¶
于雒陸渾人弗知師從之庚午遂滅陸渾數之以其貳¶
於楚也陸渾子奔楚其衆奔甘鹿(甘鹿/周地)周大獲(先警戎/備故獲)¶
宣子夢文公攜荀呉而授之陸渾故使穆子帥師獻俘¶
於文宫(欲以/應夢)¶
冬呉伐楚楚陽匄為令尹卜戰不吉(陽匄穆王曾/孫令尹子瑕)司馬¶
子魚曰我得上流何故不吉(子魚公子魴也順/江而下易用勝敵)且楚故¶
司馬令龜我請改卜令曰魴也以其屬死之楚師繼之¶
<pb:KR3k0013_WYG_249-42a>¶
尚大克之吉(得吉/兆)戰于長岸子魚先死楚師繼之大敗¶
呉師獲其乗舟餘皇(餘皇/舟名)使隨人與後至者守之環而¶
塹之及泉(環周/也)盈其隧炭陳以待命(隧出/入道)呉公子光(光/諸)¶
(樊子/闔廬)請於其衆曰䘮先王之乗舟豈唯光之罪衆亦有¶
焉請藉取之以救死(藉衆之力/以取舟)衆許之使長鬛者三人¶
(長鬛多鬚與呉人/異状詐為楚人)潛伏於舟側曰我呼餘皇則對師夜¶
從之(師呉/師也)三呼皆迭對(迭更/也)楚人從而殺之楚師亂呉¶
人大敗之取餘皇以歸(傳言呉/光有謀)¶
<pb:KR3k0013_WYG_249-42b>¶
十八年六月鄅人藉稻(鄅妘姓國今琅邪開陽縣/其君自出藉稻蓋履行之)邾人¶
襲鄅鄅人将閉門邾人羊羅攝其首焉(斬得閉/門者頭)遂入之¶
盡俘以歸鄅子曰余無歸矣從帑於邾邾荘公反鄅夫¶
人而舍其女鄅夫人宋向戍之女也故向寜請師(寜向/戍子)¶
(也請於宋/公伐邾)¶
十九年二月宋公伐邾圍蟲三月取之(蟲邾/邑)乃盡歸鄅¶
俘¶
秋齊髙發帥師伐莒(莒不事/齊故)莒子奔紀鄣(紀鄣莒邑也/東海贑榆縣)¶
<pb:KR3k0013_WYG_249-43a>¶
(東北有/紀城)使孫書伐之(孫書陳無宇/之子子占也)初莒有婦人莒子殺¶
其夫已為嫠婦(寡婦/為嫠)及老託於紀鄣紡焉以度而去之¶
(因紡纑連所紡以度城而藏/之以待外攻者欲以報讐)及師至則投諸外(投繩城/外隨之)¶
(而/出)或獻諸子占子占使師夜縋而登(縁繩/登城)登者六十人¶
縋絶師鼓譟城上之人亦譟莒共公懼啓西門而出七¶
月丙子齊師入紀(傳言怨/不在大)¶
二十一年冬十月丙寅齊師宋師敗呉師于鴻口(梁國/睢陽)¶
(縣東有/鴻口亭)初宋元公惡華向而攻之華登奔呉(登費遂之/子黨華向)¶
<pb:KR3k0013_WYG_249-43b>¶
(者/)明年以呉師救華氏齊烏枝鳴戍宋(烏枝鳴齊/之大夫)廚人¶
濮曰(濮宋厨/邑大夫)軍志有之先人有奪人之心後人有待其¶
衰盍及其勞且未定也伐諸若入而固則華氏衆矣悔¶
無及也從之丙寅敗呉于鴻口獲其二帥公子苦雂偃¶
州員(二帥呉/大夫)華登帥其餘(其餘/師)以敗宋師厨人濮以裳¶
裹首荷以走曰得華登矣遂敗華氏于新里(華氏所/取邑)十¶
一月癸未公子城以晋師至(城以前年奔/晋今還救宋)曹翰胡(曹大/夫)¶
㑹晋荀呉(中行/穆子)齊苑何忌(齊大/夫)衛公子朝(前年春奔/晋今還衛)救¶
<pb:KR3k0013_WYG_249-44a>¶
宋丙戌與華氏戰于赭丘(宋/地)鄭翩願為鸛其御願為鵞¶
(鄭翩華氏黨/鸛鵞皆陳名)子禄御公子城莊堇為右(子禄/向宜)干犫御吕¶
封人華豹張匄為右(吕封人華/豹華氏黨)相遇城還華豹日城也¶
城怒而反之(怒其呼已/反還戰)將注豹則關矣(注傳矢/關引弓)曰平公¶
之靈尚輔相余(平公公子/城之父)豹射出其間(出子城子/禄之間)將注¶
則又關矣曰不狎鄙(狎更/也)抽矢(豹止/不射)城射之殪(豹/死)張匄¶
抽殳而下(殳長丈二/在車邊)射之折股扶伏而擊之折軫(折城/車軫)¶
又射之死(匃/死)干犫請一矢(求/死)城曰余言女於君(欲活/之)對¶
<pb:KR3k0013_WYG_249-44b>¶
曰不死伍乘軍之大刑也(同乘共伍/當皆死)干刑而從子君焉¶
用之子速諸乃射之殪(犫又/死)大敗華氏圍諸南里華亥¶
搏膺而呼見華貙曰吾為欒氏矣(晉欒盈還入/作亂而死)¶
二十二年春王二月甲子齊北郭啓帥師伐莒(啓齊大/夫北郭)¶
(佐之/後)莒子將戰苑羊牧之諫(牧之莒/大夫)曰齊帥賤其求不¶
多不如下之大國不可怒也弗聽敗齊師于壽餘(莒/地)齊¶
侯伐莒(怒/敗)莒子行成司馬竈如莒涖盟(竈齊/大夫)¶
六月晉襲鼓初晉之取鼔也(在十/五年)既獻而反鼔子焉(獻/于)¶
<pb:KR3k0013_WYG_249-45a>¶
(廟/)又叛于鮮虞(叛晉屬/鮮虞)六月荀吳畧東陽(畧行也東陽/晉之山東邑)¶
使師偽糴者負甲息于昔陽之門外遂襲鼔滅之以鼔¶
子䳒鞮歸使涉佗守之(守鼓之地涉/佗晉大夫)¶
二十三年七月吳人伐州來楚薳越帥師(令尹以疾從/戎故薳越攝)¶
(其/事)及諸侯之師奔命救州來吳人禦諸鍾離子瑕卒楚¶
師熸(子瑕即令尹不起所疾也呉楚之間謂火滅/為熸軍之重主䘮亡故其軍人無復氣勢)呉公¶
子光曰諸侯從於楚者衆而皆小國也畏楚而不獲已¶
是以來吾聞之日作事威克其愛雖小必濟(克勝也軍/事尚威)¶
<pb:KR3k0013_WYG_249-45b>¶
胡沈之君幼而狂(狂無/常)陳大夫齧壯而頑頓與許蔡疾¶
楚政楚令尹死其師熸帥賤多寵政令不一(帥賤薳越/非正卿也)¶
(軍多寵人政/令不一於越)七國同役而不同心(七國楚頓胡/沈蔡陳許)帥賤而¶
不能整無大威命楚可敗也若分師先以犯胡沈與陳¶
必先奔三國敗諸侯之師乃搖心矣諸侯乖亂楚必大¶
奔請先者去備薄威(示之以不/整誘之)後者敦陳整旅(敦厚/也)吳¶
子從之戊辰晦戰于雞父(七月二十九日違兵/忌晦戰擊楚所不意)吳子以¶
罪人三千先犯胡沈與陳(囚徒不習戰/以示不整)三國争之吳為¶
<pb:KR3k0013_WYG_249-46a>¶
三軍以繫於後中軍從王(從吳/王)光帥右掩餘帥左(掩餘/呉王)¶
(夀夢/子)呉之罪人或奔或止三國亂呉師擊之三國敗獲¶
胡沈之君及陳大夫舍胡沈之囚使奔許與蔡頓曰吾¶
君死矣師譟而從之三國奔(三國許/蔡頓)楚師大奔¶
二十四年冬呉滅巢(楚/邑)初楚子為舟師以略呉疆(畧行/也行)¶
(呉界将/侵之)沈尹戍曰此行也楚必亡邑不撫民而勞之呉¶
不動而速之(速召/也)呉踵楚(躡楚/踵跡)而疆埸無備邑能無亡¶
乎越大夫胥犴勞王於豫章之汭(汭水/曲)越公子倉歸王¶
<pb:KR3k0013_WYG_249-46b>¶
乗舟(歸遺/也)倉及壽夢帥師從王(壽夢越/大夫)王及圉陽而還¶
(圉陽/楚地)呉人踵楚而邉人不備遂滅巢及鍾離而還(鍾離/不書)¶
(告敗/畧)沈尹戍曰亡郢之始於此在矣王壹動而亡二姓¶
之帥(二姓之帥守/巢鍾離大夫)㡬如是而不及郢詩曰誰生厲階至¶
今為梗(詩大雅厲惡/階道梗病也)其王之謂乎¶
二十五年十二月庚辰齊侯取鄆(公為季氏所逐/齊取鄲以居公)¶
二十六年夏齊侯将納公使公子鉏帥師從公(鉏齊/大夫)成¶
大夫公孫朝謂平子曰有都以衛國也請我受師許之¶
<pb:KR3k0013_WYG_249-47a>¶
(以成邑/禦齊師)請納質(恐見/疑)弗許曰信女足矣告於齊師曰孟¶
氏魯之敝室(敝壊/也)用成已甚弗能忍也請息肩于齊(公/孫)¶
(朝詐齊師言欲/降使來取成)齊師圍成成人伐齊師之飲馬于淄者¶
曰将以厭衆(以厭衆心不欲使知己降也淄/水出㤗山梁父縣西北入汶)魯成備而¶
後告曰不勝衆(告齊言衆不欲/降己不能勝)師及齊師戰于炊鼻(季/氏)¶
(師距公非公命則/不書炊鼻魯地)齊子淵㨗從洩聲子(聲子魯/大夫)射之中¶
楯瓦(瓦楯/脊)繇朐汰輈匕入者三寸(入楯瓦也朐車軛輈/車轅繇過也七矢鏃)¶
聲子射其馬斬鞅殪(殪死/也)改駕人以為鬷戾也而助之¶
<pb:KR3k0013_WYG_249-47b>¶
(人魯人也鬷戾/叔孫氏司馬)子車曰齊人也(子車即/淵㨗)将擊子車子車¶
射之殪其御曰又之(又欲使/射餘人)子車曰衆可懼也而不可¶
怒也子囊帶從野洩叱之(囊帶齊大夫/野洩即聲子)洩曰軍無私怒¶
報乃私也将亢子(欲以公戰禦之/不欲私報其叱)又叱之(子囊復/叱之)亦叱¶
之(野洩亦叱之言齊/無戰心但相叱)冉豎射陳武子中手(冉䜿季/氏臣)失弓¶
而罵(武子/罵)以告平子曰有君子白晳鬒鬚眉甚口平子¶
曰必子疆也無乃亢諸(子疆武/于字)對曰謂之君子何敢亢¶
之(偽言不敢/違季氏)林雍羞為顔鳴右下(皆魯人羞為/右故下車戰)苑何忌¶
<pb:KR3k0013_WYG_249-48a>¶
取其耳(何忌齊大夫不欲殺/雍但截其耳以辱之)顔鳴去之(其右見獲/懼而去之)苑子¶
之御曰視下顧(復欲使苑/子擊其足)苑子刜林雍㫁其足鑋而乗¶
于他車以歸(鑋一/足行)顔鳴三入齊師呼曰林雍乗(言魯人/皆致力)¶
(於季氏不以/私怨而相棄)¶
二十七年春呉子欲因楚䘮而伐之(前年楚/平王卒)使公子掩¶
餘公子燭庸帥師圍潛(二子皆王僚母弟潜楚/邑在廬江六縣西南)楚莠尹¶
然工尹麇帥師救濳(二尹楚官/然麇其名)左司馬沈尹戍帥都君¶
子與王馬之屬以濟師(都君子在都邑之士有復除者/王馬之屬王養馬官屬校人也)¶
<pb:KR3k0013_WYG_249-48b>¶
(濟益/也)與呉師遇于窮令尹子常以舟師及沙汭而還(沙/水)¶
(名/)左尹郤宛工尹夀帥師至于潛呉師不能退¶
三十年冬十二月呉滅徐初呉子使徐人執掩餘使鍾¶
吾人執燭庸(二十七/年奔故)二公子奔楚楚子大封而定其徙¶
(大封與土田定/其所徙之居)使監馬尹大心逆呉公子使居養(二子/奔楚)¶
(楚使逆之于竟也/養即所封之地)莠尹然左司馬沈尹戍城之(城/養)取於¶
城父與胡田以與之(胡田故胡/子之地)将以害呉也子西諌曰¶
呉光新得國而親其民視民如子辛苦同之将用之也¶
<pb:KR3k0013_WYG_249-49a>¶
若好吳邉疆使柔服焉猶懼其至(柔服謂不/與呉搆怨)吾又强其¶
讐以重怒之無乃不可乎(讐謂二/公子)呉周之胄裔也而棄¶
在海濵不與姬通今而始大比於諸華光又甚文将自¶
同于先王(先王謂太王王季亦/自西戎始比諸華)不知天将以為虐乎使¶
翦䘮呉國而封大異姓乎其抑亦以祚呉乎其終不逺¶
矣(言其行事/可知不久)我盍姑億吾鬼神(億安/也)而寜吾族姓以待¶
其歸(善惡/之歸)將焉用自播揚(播揚猶/勞動也)王弗聽呉子怒執鍾¶
吾子遂伐徐防山以水之(防壅山水/以灌徐)己卯滅徐徐子章¶
<pb:KR3k0013_WYG_249-49b>¶
禹㫁其髮(㫁髮自/刑示懼)携其夫人以逆呉子呉子唁而送之¶
使其邇臣從之遂奔楚(邇近/也)楚沈尹戍帥師救徐弗及¶
遂城夷使徐子處之(夷城/父也)呉子問於伍員曰初而言伐¶
楚(在十/二年)余知其可也而恐其使余徃也又惡人之有余¶
之功也今余将自有之矣伐楚何如對曰楚執政衆而¶
乖莫適任患若為三師以肄焉(肄猶/勞也)一師至彼必皆出¶
彼出則歸彼歸則出楚必道敝(罷敝/於道)亟肄以罷之(亟數/也)¶
多方以誤之既罷而後以三軍繼之必大克之闔廬從¶
<pb:KR3k0013_WYG_249-50a>¶
之楚於是乎始病(定四年/呉入楚)¶
三十一年秋呉人侵楚伐夷侵潛六(皆楚/邑)楚沈尹戍帥¶
師救濳呉師還楚師遷潛於南岡而還呉師圍弦左司¶
馬戍右司馬稽帥師救弦及豫章(左司馬/沈尹戍)呉師還始用¶
子胥之謀也(謀在/前年)¶
三十二年夏呉伐越始用師於越也(自此之前雖疆事/小争未嘗用大兵)¶
史墨曰不及四十年越其有呉乎(存亡之數不過三紀/嵗星三周三十六歳)¶
(故曰不及四十年哀二十二/年越滅吳至此三十八歳)越得歲而呉伐之必受其凶¶
<pb:KR3k0013_WYG_249-50b>¶
(此年歳在星紀星紀呉越之分也歳星/所在其國有福呉先用兵故反受其殃)¶
　¶
　¶
　¶
　¶
　¶
　¶
　册府元龜卷二百四十九¶
