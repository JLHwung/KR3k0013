# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:12.974141
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷三百二十三
<pb:KR3k0013_WYG_323-1a>¶
欽定四庫全書¶
　册府元龜卷三百二十三　宋　王欽若等　撰¶
　　宰輔部¶
　　　　總兵　　機畧¶
　　　總兵¶
天文以下台主兵周官以司馬詰禁是知秉國鈞熈帝¶
載不獨以論道為任職靖時難康天歩亦將以分閫而¶
樹勲故鷹揚大烈始於佐命敦詩說禮是謂義府宜乎¶
<pb:KR3k0013_WYG_323-1b>¶
天子任帷幄之臣如左右之手仗順扶義以肅乎戎政¶
伐謀制勝以申其廟算焉至於潔齋壇以厚其禮假節¶
鉞以尊其權建行臺嚴師律蓋所以異其名數而委以¶
專征者矣其有夙負智勇誓清疆埸顧肉食之貽誚以¶
郊壘而為耻抗詞自請専秉武節斯乃同國體休戚而¶
萬邦為憲者歟¶
周周公相成王管蔡武庚等率淮夷而叛周公乃奉成¶
王命興師東伐作大誥遂誅管叔殺武庚放蔡叔¶
<pb:KR3k0013_WYG_323-2a>¶
召公虎為宣王卿士王命虎平淮夷尹吉甫作江漢之¶
詩美之曰王命召虎來旬來宣文武受命召公為翰(旬/營)¶
(也宣徧也言勤勞以經/營四方徧疆理衆國也)¶
漢韓信為左丞相擊魏虜魏王豹定河東使人請漢王¶
曰願益兵三萬人臣請以北舉燕趙東擊齊南絶楚之¶
糧道西與大王㑹於滎陽漢王與兵三萬遣張耳與俱¶
進擊趙代破趙用廣武君策發使燕燕從風而靡又拜¶
相國發趙兵未發者擊齊¶
<pb:KR3k0013_WYG_323-2b>¶
曹參為左丞相屬相國韓信東擊齊¶
酈商以右丞相將兵擊黥布攻其前垣(攻其壁壘/之前垣)陷兩¶
陣得以破布¶
盧綰為太尉項籍死綰别將與劉賈共擊臨江王共¶
尉(共敷子/共音龔)還從擊燕王臧荼皆破之¶
樊噲封舞陽侯盧綰反噲以相國擊綰破其丞相抵薊¶
南(抵至也一云扺/其丞相之名)定燕縣十八鄉邑五十一¶
周勃為太尉擊陳豨屠馬邑將卒斬豨將軍乗馬降(姓/乗)¶
<pb:KR3k0013_WYG_323-3a>¶
(馬名/降)乃轉擊韓信陳豨趙利軍於樓煩破之¶
灌嬰為丞相匈奴大入北地文帝令嬰將騎八萬五千¶
擊匈奴匈奴去濟北王反詔罷嬰兵¶
周亞夫為太尉東擊吳楚平之¶
劉屈氂武帝時為左丞相戾太子殺江充發兵宣言帝¶
在甘泉病困疑有變奸臣欲作亂帝於是來幸城西建¶
章宫詔發三輔近縣兵部中二千石以下兼將¶
後漢鄧禹為前將軍赤睂西入關光武以禹深沉有大¶
<pb:KR3k0013_WYG_323-3b>¶
度授以西討之畧遣入關光武即位使者拜禹為大司¶
徒遂渡汾隂河入夏陽更始中郎將左輔都尉公乗歙¶
引其衆十萬拒禹於衙禹破走之而赤睂遂入長安是¶
時三輔連覆敗赤睂所過殘賊百姓不知所歸聞禹乗¶
勝獨剋而師行有紀皆望風相攜負以迎軍降者日以¶
千數於是名震關西¶
吳漢為大司馬建武二年率諸將兵擊檀鄉賊於鄴東¶
漳水上大破之復率諸將擊鄴西山賊黎伯卿等及河¶
<pb:KR3k0013_WYG_323-4a>¶
内修武悉破諸屯聚帝遣漢進兵南陽擊宛湼陽酈穰新¶
野諸城皆下之引兵南與秦豐戰黄郵水上破之與馮¶
異擊昌城五樓賊張文等又攻銅馬五幡於新安皆¶
破之眀年春率耿弇蓋延擊青犢於軹西降之又率杜¶
茂陳俊等圍蘇茂於廣樂留俊等守廣樂自將兵助蓋¶
延圍劉永於睢陽永既死二城皆降又率陳俊王梁擊¶
破五校賊破之北擊清河長直及平原五里賊皆平之¶
冬漢率耿弇王常等擊富平獲索二賊於平原眀年春¶
<pb:KR3k0013_WYG_323-4b>¶
大破其衆遂擊勃海皆平之又從征董憲圍胊城眀年¶
春拔胊斬憲東方悉定㑹隗囂叛復遣漢西屯長安十¶
一年春率岑彭等伐公孫述十二年春漢與述戰於廣¶
都成都之間八戰八剋遂軍於其郭中述自將出城大¶
戰述兵敗走髙午奔陳刺述殺之旦日城降斬述首傳¶
送雒陽十五年復率馬成馬武北擊匈奴十八年蜀郡¶
守將史歆反於成都移檄郡縣遣漢率劉尚臧宫討之¶
漢圍成都城破誅歆等而還¶
<pb:KR3k0013_WYG_323-5a>¶
王梁為大司空與大司馬吳漢等俱擊檀鄉賊有詔軍¶
事一屬大司馬¶
張温靈帝時中平元年繇司空為車騎將軍地節三年¶
春遣使者持節就長安拜温為太尉三公在外始之於¶
温¶
魏髙柔為司徒時太傅司馬懿奏免曹爽皇太后詔召¶
柔假節行大將軍事據爽營太傅謂柔曰君為周勃矣¶
爽誅進封萬歲鄉侯¶
<pb:KR3k0013_WYG_323-5b>¶
蜀諸葛亮為丞相録尚書事後主立南中諸郡並皆叛¶
亂景耀三年春亮率衆南征五年率諸軍北駐漢中六¶
年春揚聲繇斜谷道取郿使趙雲鄧芝為疑軍據箕谷¶
魏大將軍曹真舉衆拒之亮身率諸軍攻祁山戎陣整¶
齊賞罰肅而號令眀南安天水安定叛魏應亮關中響¶
震冬亮復出散關圍陳倉九年出師以木牛運十二年¶
亮悉大衆繇斜谷出以流馬運據武功五丈原與魏將¶
司馬宣王對於渭南¶
<pb:KR3k0013_WYG_323-6a>¶
吳諸葛恪廢帝即位為太傅輔政初大帝黄龍元年遷¶
都建業二年築東興隄遏湖水後征淮南敗以内船繇¶
是廢不復修恪以建興元年十月㑹衆於東興更作大¶
隄左右結山俠築兩城各留千人使全端留略守之引¶
軍而還魏大將胡遵諸葛誕等率衆七萬欲攻圍兩塢¶
圖壞隄遏恪興軍四萬晨夜赴救遵等遂敗加恪荆揚¶
州牧督中外諸軍事¶
孫峻為丞相時魏將毌丘儉文欽以衆叛與魏人戰于¶
<pb:KR3k0013_WYG_323-6b>¶
樂嘉峻帥驃騎將軍呂據左將軍留贊襲夀春㑹欽敗¶
降軍還¶
晉安平王孚初仕魏為太尉及蜀將姜維冦隴右雍州¶
刺史王經戰敗遣孚西鎮關中統諸軍事征西將軍陳¶
泰與安西將軍鄧艾進擊維退孚還京師¶
賈充為司空武帝伐吳之役詔充為使持節假黄鉞大¶
都督總統六師給羽葆皷吹緹幢兵萬人騎二千置左¶
右長史司馬從事中郎増參軍騎司馬各十人帳下司¶
<pb:KR3k0013_WYG_323-7a>¶
馬二十人大車官騎各三十人充受節鉞將中軍為諸¶
軍節度屯襄陽¶
王衍為司徒王彌冦青徐兖豫四州又入許昌諸郡守¶
將皆奔走遂冦雒陽衍帥衆禦之彌退走¶
王導眀帝末進位太保司徒如故及成帝初即位石勒¶
侵阜陵詔加導大司馬假黄鉞出討之軍次江寧帝親¶
餞于郊俄而賊退咸康元年四月石季龍掠騎至歴陽¶
導請出討之又加大司馬假黄鉞中外諸軍事置左右¶
<pb:KR3k0013_WYG_323-7b>¶
長史司馬給布萬疋俄而賊退四年為太傅都督中外¶
諸軍事¶
陶侃為侍中太尉都督交廣寧七州諸軍事又詔侃都¶
督江州移鎮武昌¶
郗鑒為車騎大將軍散騎常侍領徐州刺史蘇峻反進¶
鑒為司空鑒去賊宻邇奉詔流涕設壇場刑白馬大誓¶
三軍鑒登壇慷慨三軍争為用命及陶侃為盟主進鑒¶
都督揚州八郡軍事時賊帥劉徵聚衆數千浮海抄東¶
<pb:KR3k0013_WYG_323-8a>¶
南諸縣鑒遂城京口加都督揚州之晉陵吳郡諸軍事¶
率衆討平之進位太尉¶
庾亮為中書令與司徒王導輔政蘇峻作逆乗勝至京¶
都詔亮假節都督征討諸軍事¶
桓温為侍中大司馬都督中外諸軍事假黄鉞率舟軍¶
進合肥太和四年上疏悉衆北伐又以温領平北將軍¶
徐兖二州刺史率弟南中郎冲西中郎袁真歩騎五萬¶
北伐百官皆於南州祖道¶
<pb:KR3k0013_WYG_323-8b>¶
謝安武帝時為衛將軍輔政苻堅初破以總統功進拜¶
太保安方欲混一文軌上疏求自北征乃進都督揚江¶
荆司豫徐兖青冀幽并寧益雍梁十五州軍事加黄鉞¶
其本官悉如故置從事中郎二人¶
宋沈慶之孝武時為司空討縁江蠻¶
南齊陳顯逹為太尉侍中建武三年虜攻徐司詔顯逹¶
出屯徃來新亭白下以為聲勢¶
陳侯瑱為司空王琳立梁永嘉王蕭莊于郢州詔瑱與¶
<pb:KR3k0013_WYG_323-9a>¶
領軍將軍徐慶率舟師為前軍以討王琳瑱敗琳于梁¶
山敗齊兵于愽望生擒齊將劉伯琳盡收其資儲舟艦¶
俘馘以萬計琳奉其主蕭莊奔於齊¶
後魏長孫嵩為司徒晉末宋武帝伐姚泓眀元假嵩節¶
督山東諸軍事傳詣平原縁河北岸列軍次于畔城又¶
勑簡精兵為戰備若裕西過者便率精銳南出彭沛如¶
不時過但引軍隨之彼至崤陜間必與姚泓相持一死¶
一傷衆力疲弊比及秋月徐乃乗之則裕可不戰而擒¶
<pb:KR3k0013_WYG_323-9b>¶
於是叔孫建等踰河趣雒遂入關嵩與建等自成臯南¶
濟晉諸屯戍皆望塵奔潰晉尅長安嵩乃班師¶
奚斤為左丞相眀元車駕西巡詔斤為先驅討越勤部¶
於鹿那山大破之蠕蠕犯塞令斤等追之太武為皇太¶
子臨朝聽政以斤為左輔宋少帝立其大臣不附國内¶
離阻遣斤收宋武前侵河南地假斤節都督前鋒諸軍¶
事司空公太武即位仍為司空太武征赫連昌遣斤率¶
義兵將軍封禮等督四萬五千人襲蒲坂昌守將赫連¶
<pb:KR3k0013_WYG_323-10a>¶
乙升棄蒲西走斤追敗之昌敗亡保上邽¶
長孫翰為司徒太武征赫連昌翰與廷尉卿長孫道生¶
宗正娥青為前驅遂平其國¶
和其奴為司空侍中皇興元年長安鎮將東平王道符¶
反乃詔其奴領征西大將軍率殿中精兵萬騎以討之¶
未至而道符敗軍還¶
王肅為尚書輔政時南齊裴叔業以夀春内附拜肅使¶
持節都督江西諸軍事車騎將軍與驃騎大將軍彭城¶
<pb:KR3k0013_WYG_323-10b>¶
王勰率歩騎十萬以赴之¶
穆紹為尚書令司空公爾朱榮之討葛榮詔上黨王天¶
穆為前鋒次於懐縣司徒公楊椿為右軍紹為後繼未¶
發㑹擒葛榮乃止¶
楊津為司空爾朱榮死以津為都督并泗等九州諸軍¶
事驃騎大將軍北道大行臺委津以討胡經畧¶
北齊斛律金文宣時為太師以茹茹為突厥所破種落¶
分散慮其犯塞驚擾民乃詔金率騎二萬屯白道以備¶
<pb:KR3k0013_WYG_323-11a>¶
之¶
斛律光為太保河清二年四月光率歩騎二萬築勲掌城¶
仍築長城置十三戍三年正月周遣將達奚成興等來冦詔¶
光率步騎三萬禦之興聞而退走三月遷司徒四月¶
率騎北討突厥獲馬千餘匹是冬周又遣尉遲逈等冦¶
雒陽光率騎五萬馳徃赴擊戰于邙山逈等大敗遷太¶
尉三年遷太傅周遣將圍雒陽武平元年詔率歩騎三萬¶
大破之加右丞相二年率衆築平隴等鎮戍周柱國韋¶
<pb:KR3k0013_WYG_323-11b>¶
孝寛等來逼平隴光與戰大破之軍還詔復令率歩騎¶
五萬出平陽道攻姚襄白亭城戍皆尅之周又遣將圍¶
宜陽光率歩騎赴之大破於城下取周建安等四戍捕¶
虜千餘人而還¶
叚韶為左丞相武平二年二月周師來冦遣韶與右丞¶
相斛律光太尉蘭陵王長恭同徃捍禦獲周儀同薛敬¶
禮大斬獲首虜仍城華谷置戍而還是月又遣將冦邊¶
斛律光師先出討韶亦請行大破之七月韶疾甚先軍還¶
<pb:KR3k0013_WYG_323-12a>¶
隋髙熲開皇初為尚書左僕射兼納言時突厥屢為冦¶
患詔熲鎮遏㳂邊九年晉王大舉伐陳以熲為元帥長¶
史三軍諮禀皆取斷于熲¶
虞慶則為尚書右僕射兼右武衞大將軍開皇七年嶺¶
南人李賢據州反髙祖議欲討諸將二三請行皆不許¶
髙祖顧謂慶則曰位居宰相爵乃上公國家有賊遂無¶
行意何也慶則拜謝恐懼帝乃遣為桂州道行軍総管¶
楊素為尚書右僕射與髙熲專管朝政及煬帝初漢王¶
<pb:KR3k0013_WYG_323-12b>¶
諒反以素為荆州道行軍総管率衆數萬討諒¶
唐裴寂為尚書右僕射宋金剛之冦并州也姜寶誼李¶
仲文相次陷没寂自請行因授晉州道行軍總管得以¶
便宜從事¶
李靖為兵部尚書檢校中書令貞觀三年突厥諸部離¶
叛朝廷將圖進取以靖為代州道行軍総管率驍騎三¶
千自馬邑出其不意直趨惡陽嶺以逼之四年靖進擊¶
定襄破之¶
<pb:KR3k0013_WYG_323-13a>¶
張亮貞觀中為刑部尚書參預朝政及興髙麗之役亮¶
頻諫不納因自請行太宗乃以亮為滄海道行軍大總¶
管¶
李勣貞觀十七年為特進同中書門下三品十八年為¶
遼東道行軍總管髙宗總章元年以開府儀同三司知¶
政事為遼東行軍總管¶
劉仁軌儀鳯中為尚書左僕射詔徃洮河軍鎮守以禦¶
吐蕃¶
<pb:KR3k0013_WYG_323-13b>¶
韋待價為文昌右相永昌元年五月為安息道行軍大¶
總管以擊吐蕃¶
狄仁傑檢校納言兼右肅政臺御史大夫聖歴初突厥¶
侵掠趙定等州命仁傑為河北道元帥許以便宜從事¶
突厥從五廻道而去仁傑總兵十萬追之不及¶
婁師徳萬歲登封元年為御史大夫知政事吐蕃入冦¶
令師徳與夏官尚書王孝傑討之後為納言聖歴二年¶
又為大總管專總邊任前後三十餘年¶
<pb:KR3k0013_WYG_323-14a>¶
魏元忠為鳯閣侍郎同鳯閣鸞臺平章事聖歴二年檢¶
校并州長史充天平軍大總管以備突厥中宗朝為肅¶
政臺御史大夫同鳯閣鸞臺平章事比嵗突厥與吐蕃¶
數犯塞元忠皆為大捴管討之¶
唐休璟景龍末為太子少師同中書門下三品景雲初¶
拜特進充朔方道行軍總管以備突厥¶
郭元振為御史大夫同中書門下三品先天中持節為¶
朔方道大總管以備突厥¶
<pb:KR3k0013_WYG_323-14b>¶
張說開元八年為兵部尚書同中書門下三品眀年勑¶
說為朔方節度大使徃巡五城處置兵馬¶
房琯至徳初為吏部尚書同中書門下平章事抗疏自¶
請將兵以誅冦孽收復京師肅宗望其成功許之詔加¶
持節招討西京兼防禦蒲潼兩闗兵馬節度等使仍與¶
子儀光弼等計㑹進兵¶
張鎬肅宗至徳二年為中書侍郎平章事時朔方興戎¶
帝注意將帥以鎬有文武才業命兼河南節度使持節¶
<pb:KR3k0013_WYG_323-15a>¶
都統淮南等道諸軍¶
杜鴻漸代宗永泰中為兵部侍郎平章事時劍南節度¶
兵馬使栢貞節楊子琳皆興師討崔旰蜀方震擾詔鴻¶
漸為中書侍郎平章事充山劍副元帥兼劍南道節度¶
使討之¶
裴度憲宗元和中為中書侍郎平章事吳元濟以淮¶
蔡叛李愬李光顔用師既乆國家聚兵淮右四年度支¶
供餉不勝其弊諸將玩冦相視未有成功憲宗亦病之¶
<pb:KR3k0013_WYG_323-15b>¶
宰相李逢吉王涯等三人以勞師弊財意欲罷兵競陳¶
利害度獨無言帝問之對曰臣請身自督戰眀日延英¶
重議逢吉等出獨留度謂之曰卿必能為朕行乎度俯¶
伏流涕曰臣誓不與賊偕生帝亦為之改容度復奏曰¶
臣昨見吳元濟乞降表料此逆賊勢實窘䠞但諸將不¶
一未能迫之故未降耳若臣自赴行營則諸將各欲立¶
功以固恩寵破賊必矣帝然之異日詔曰輔弼之臣軍¶
國是賴興化致理則秉均以居取威定功則分閫而出¶
<pb:KR3k0013_WYG_323-16a>¶
所以同君臣之體一中外之任焉屬者問罪汝南致誅¶
淮右蓋欲刷其汚俗弔彼頑民雖挈地求生者實繁有¶
徒而嬰城執迷者未剪其類何獸困而猶鬭豈鳥窮之¶
無歸歟繇是遥聽皷鼙更張琴瑟煩我台席董兹戎旃¶
朝議大夫守中書侍郎同平章事飛騎尉賜紫金魚袋裴¶
度為時降生恊朕夣卜精辨宣力堅眀納忠當軸而才¶
謀老成運籌而智畧前定司其樞務備知四方之事付¶
以兵要必得萬人之心是用禱于上𤣥揀此吉日帶丞¶
<pb:KR3k0013_WYG_323-16b>¶
相之印綬所以尊其名賜諸侯之斧鉞所以重其命爾¶
宜布清問恢壯猷感勵連營蕩平多壘招懐孤疾字撫¶
夷傷况淮西一軍素效忠節過海赴難史册書勲建中¶
初攻破襄陽擒滅崇義比者脅於凶逆歸命無繇每念¶
前勞嘗思安撫所以内輟輔臣俾為師率實欲保全慰¶
諭各使得宜徃欽哉無越我丕訓可門下侍郎同中書¶
門下平章事蔡州刺史充彰義軍節度申光蔡觀察等¶
使仍充淮西宣慰招討處置使詔出度以韓𢎞為淮¶
<pb:KR3k0013_WYG_323-17a>¶
西行營都統不欲更為招討請只稱宣慰處置使又以¶
此行既兼招撫請改剪其類為革其志又以𢎞已為都¶
統請改更張琴瑟為近輟樞軸請改煩我台席為授以¶
成筭皆從之自討淮西王師屢北論者以殺傷滋甚轉¶
輸不迨疑議宻疏紛紜交進度以腹心之疾不時去之¶
終為大患不然兩河之盗亦將視此為髙下遂堅請討¶
伐帝深委信故聽之不疑度既受命召對於延英奏曰¶
主憂臣辱義在必死賊滅朝天有日賊在歸闕無期帝¶
<pb:KR3k0013_WYG_323-17b>¶
為之惻然流涕十二年八月三日度赴淮西詔以神策¶
軍三百騎衛從帝御通化門慰勉之度樓下啣涕而辭¶
賜之犀帶度名雖宣慰其實行元帥事仍以郾城為治¶
所以李逢吉與度不叶乃罷知政事出為劍南東川節¶
度使¶
王鐸為右僕射門下侍郎平章事時賊陷江陵楊知温¶
失守宋威破賊失策朝議統率宰相盧携稱髙駢累立¶
戰功宜付兵柄物議未允鐸廷奏曰臣忝宰執之長在¶
<pb:KR3k0013_WYG_323-18a>¶
朝不足分陛下之憂臣願自率諸軍盪滌羣冦朝議然¶
之乃以鐸為守司徒門下侍郎同平章事兼江陵尹荆¶
南節度充諸道都統¶
孫偓為兵部侍郎平章事乾寧二年十月壬子詔充鳯¶
翔行營招討使甲寅偓於驛舍㑹諸將以議進軍戊午¶
鳯翔李茂貞上章請罪師遂不行¶
崔𦙍為司徒知政事時昭宗初自鳯翔還都乃兼判六¶
軍十二衛事¶
<pb:KR3k0013_WYG_323-18b>¶
張濬為宰相判度支昭宗嘗問濬致理何事最急對曰¶
莫若彊兵兵彊而天下服繇是專務蒐補兵甲欲以武功¶
勝天下後于延英論前代為治得失濬曰不必逺論漢¶
晉之弊臣竊見陛下春秋鼎盛英睿如此内外偪於彊¶
臣臣每思之寔痛心而泣血也㑹朱全忠誅秦宗權安¶
居受殺李克恭以潞州降全忠幽州李匡威雲州赫連鐸¶
等奏請出軍討太原詔四品以上官議皆言國祚未安¶
不宜生事假如得太原亦非國家所有濬議曰先帝頻¶
<pb:KR3k0013_WYG_323-19a>¶
至播越王室不寧原其亂階繇克用全忠矛盾也請因¶
其奏乗全忠立功斷兩雄之勢帝曰收復之功克用第¶
一今乗其危困而加兵諸侯其謂我何濬懇論用兵之¶
利蓋欲示外勢而擠楊復恭也上猶未决宰臣孔緯曰¶
張濬所陳萬代之利也陛下所惜一時之利也以臣所¶
料師渡河而賊自破昨計度軍中轉餉犒勞一二年間¶
必無闕事陛下斷意行之既二相俱論乃以濬為河東¶
行營兵馬都招討宣慰使以京兆尹孫揆副之仍授揆¶
<pb:KR3k0013_WYG_323-19b>¶
昭義節度使華州韓建為供軍使朱全忠為太原西南¶
面招討使李匡威赫連鐸為太原東北面招討使全忠以¶
汴軍三千為濬牙隊大順元年六月濬率軍五十二都¶
兼邠寧鄜夏雜虜共五萬人騎發自京師昭宗御安喜¶
樓臨送濬¶
後唐郭崇韜為侍郎監脩國史兼樞宻使同光三年客¶
省使李嚴使西川廻言王衍可圖之狀莊宗以魏繼岌¶
為都統崇韜為招討使率魏軍六萬進討蜀川莊宗以¶
<pb:KR3k0013_WYG_323-20a>¶
御駕喜慶殿酒宴西征諸將舉酒屬崇韜曰繼岌未習¶
政事卿乆從吾戰伐西面之事屬之于卿¶
周王峻為右僕射門下侍郎平章事廣順元年冬河東¶
劉崇與契丹圍晉州峻請行應援太祖用峻為行營都¶
部署以徐州節度使王彦超為副詔諸軍並取峻節度¶
許峻以便宜從事軍行資用仰給於官隨行將吏得自¶
選擇¶
李榖為司空兼門下侍郎同平章事顯徳二年十一月¶
<pb:KR3k0013_WYG_323-20b>¶
為淮南道前軍行營都部署兼知廬夀等州行府事以¶
許州節度使王彦超副焉又令侍衛馬歩軍都指揮使¶
韓令坤以下一十二將各帶征行之號以從焉¶
　　　機畧¶
夫藴經綸之才登宰輔之任當朝廷多事之際屬黔首¶
艱難之日儻不能轉彼禍機運夫良畫則先聖所謂危¶
而不持顛而不扶者也故有詭轉逆黨之擒以清内難¶
詐謂渠魁之喪以壯人心或遣騶虞之幡或飾練布之¶
<pb:KR3k0013_WYG_323-21a>¶
服擇后黨之師傅俾脩節行通藩侯之問遺以豐國用¶
或奪姦雄之心或易驕兵之帥垂之簡編誠有可取者¶
矣¶
漢蕭何為丞相時韓信欲反其舍人上書告變吕后欲¶
詔恐其黨不就乃與何謀詐令人從髙帝所來稱陳豨¶
已破羣臣皆賀何紿信曰雖病强入賀信入吕后使武¶
士縛信斬之長樂鐘室(鐘室謂懸/鐘之室)信方斬曰吾不用蒯¶
通計反為女子所詐豈非天哉遂夷信三族¶
<pb:KR3k0013_WYG_323-21b>¶
周勃為丞相時竇后兄長君弟少君既自陳見后厚賜¶
之家於長安勃與灌嬰等曰吾属不死命乃且懸此兩¶
人(恐其後擅權則將/相大臣當被害)此兩人所出微不可不為擇師傅¶
又復放吕氏之事也於是乃選長者之有節行者與居¶
長君少君繇此為退讓君子不敢以富貴驕人¶
蜀諸葛亮為丞相時關侯聞馬超來降舊非故人致書¶
於亮問超人才可誰比類亮知其䕶前乃答之曰孟起¶
兼資文武雄烈過人一世之傑黥彭之徒當與翼徳並¶
<pb:KR3k0013_WYG_323-22a>¶
驅争先猶未及髯之絶倫超羣也關美鬚髯故亮謂之¶
髯關省書大恱以示賔客¶
晉張華為司空時楚王瑋受宻詔殺太宰汝南王亮太¶
保衛瓘等内外兵擾朝廷大恐計無所出華白惠帝以¶
瑋矯詔擅害三公將士倉卒謂是國家意故從之耳今¶
可遣騶虞幡使外軍解嚴理必風靡帝從之瑋兵果敗¶
王導眀帝時拜司徒一依陳羣輔魏故事王敦又舉兵¶
内向時敦始寢疾導便率子弟發哀衆聞謂敦死咸有¶
<pb:KR3k0013_WYG_323-22b>¶
奮志後為太保成帝時經蘇峻之亂帑藏空竭庫中惟¶
有練布數千端鬻之不售而國用不給導患之乃與朝¶
賢俱制練布單衣於是士人翕然競服之練遂踴貴乃¶
令主者出賣端至一金¶
唐崔祐甫代宗大暦中為中書侍郎平章事時神策軍¶
使王駕鶴掌禁兵十餘年權傾中外徳宗初登極將令¶
白琇珪代之懼其生變祐甫召駕鶴與語留連乆之琇¶
珪已赴軍視事矣又青州李正巳畏懼徳宗威徳乃表¶
<pb:KR3k0013_WYG_323-23a>¶
獻錢三十萬貫帝欲納其奏慮正己未可誠信以計逗¶
留止之未有其詞延問宰相祐甫對曰正己奸詐誠如¶
聖慮臣請因使徃淄青便令宣慰將士因以正己所獻¶
錢賜賚軍人且使深荷聖徳又令外藩知朝廷不重財¶
貨帝恱從之正己大慙而心畏服焉¶
裴度為門下侍郎平章事度以計諷鎮冀節度使王承¶
宗使獻徳埭二州以謝罪尋諭滄景節度程權使之入¶
覲始以滄景徳埭為一鎮朝廷命帥以分其力元和十¶
<pb:KR3k0013_WYG_323-23b>¶
三年鄆州節度使李師道領州十二握兵十萬恃强拒¶
命兩鎮騷然度遂宻計奏請討除憲宗大喜遂徵師問¶
罪數月滅之分其地為兖海淄青鄆曹三鎮數十年之¶
叛地一旦悉平成憲皇中興之基實名臣計謀之力度¶
以宰相鎮太原召還時朱克融王廷湊雖受朝廷節鉞¶
未解深州之圍度初發太原與二鎮書諭以大義克融¶
解圍而去廷湊亦退舍有中使自深州來言之穆宗甚¶
喜即日又遣中使徃深州取牛元翼更命度致書與廷¶
<pb:KR3k0013_WYG_323-24a>¶
湊度㳂路奉詔中使得度書云朝謝後即歸留務恐廷¶
湊知度無兵權即背前約請度易之中使乃進度書草¶
具奏其事及度至京進對眀辨帝方憂深州之圍遂授¶
度淮南節度先是昭義監軍使劉承偕恃寵凌節度使¶
劉悟三軍憤發大譟擒承偕欲殺之已殺其二傔悟救¶
之獲免而囚承偕詔遣歸京悟託以軍情不時奉詔至¶
是宰臣延英奏事度亦在列帝顧問度曰劉悟拘承偕¶
而不遣如何處置度辭以藩臣不合議軍國事帝固問¶
<pb:KR3k0013_WYG_323-24b>¶
之且曰劉悟負我我以僕射寵之近又賜絹五百萬疋不¶
思報效翻縱軍衆凌辱監軍我實難奈此事度對曰承¶
偕在昭義不法臣盡知之昨劉悟在行營與臣書數論¶
其事是時有中使趙𢎞亮在臣軍仍持悟書將去云欲¶
自奏不知奏否帝曰我都不知悟何不宻奏其事我豈¶
不能處置度曰劉悟武臣不知大臣體例雖然臣竊以悟¶
縱有宻奏陛下必不能處置今日事狀如此臣等面論¶
陛下猶未能决况悟單詞豈能動聖聽哉帝曰前事¶
<pb:KR3k0013_WYG_323-25a>¶
勿論直言此時如何處置度曰陛下必欲收忠義之心¶
使天下戎臣為陛下死節唯有下半紙詔書言任使不¶
眀致承偕亂法令悟集三軍斬之如此則萬方畢命羣¶
盗破膽天下無事矣茍不能如此雖與劉悟改官賜絹¶
臣亦恐於事無益帝俛首良乆曰朕不惜承偕縁是太¶
后養子今被囚縶太后未知如卿處置未得可更議其宜¶
度與王播等復奏曰但配流逺惡處承偕必得出帝以¶
為然承偕果能得歸¶
<pb:KR3k0013_WYG_323-25b>¶
韋處厚為中書侍郎平章事時滄景李同捷既稽天誅¶
魏愽史憲誠中懐向背裴度以宿舊自任待憲誠於不¶
疑憲誠嘗遣親吏請事至中書處置謂曰晉公以百口¶
於上前保使主某則不然但仰俟所為自有朝典耳憲¶
誠聞之懼從此輸竭竟有功於滄州¶
後唐郭崇韜為宰相初收汴雒稍通賂遺親友或規之¶
崇韜曰余備位將相禄賜巨萬但為梁之日賂遺成風¶
今方面藩侯多梁之舊將皆吾君射鈎斬袪之人也一¶
<pb:KR3k0013_WYG_323-26a>¶
旦革面化為吾人堅拒其情得無懼乎藏余私室無異¶
公帑及郊禋崇韜悉獻家財以助賞給¶
晉桑維翰為相及楊光逺平鄴以兵驕難制維翰請速¶
散其衆朝廷從之而移光逺為雒尹光逺繇是怏怏又¶
以馮暉鎮靈武蕃部歸心朝議患之維翰欲圖大舉以¶
制北戎命將佐十五人皆列藩之帥也唯暉不預其間¶
乃上章自陳未老可用而制書見遺維翰招禁直學士¶
答詔一一條對其云非制書忽忘實以朔方重地雜虜¶
<pb:KR3k0013_WYG_323-26b>¶
窺邊非卿雄名何以彈壓比欲移卿内地受代亦湏竒¶
才暉得詔甚喜¶
　¶
　¶
　¶
　¶
　¶
　册府元龜卷三百二十三¶
