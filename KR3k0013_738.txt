# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:29.858172
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百三十八
<pb:KR3k0013_WYG_738-1a>¶
欽定四庫全書¶
　册府元龜卷七百三十八　宋　王欽若等　撰¶
　　陪臣部¶
　　　　為政　　知禮¶
　　　為政¶
自周室東遷諸侯為政咸保世以傳祚必得士而乃昌¶
焉故其覇者之佐乗時間出為國以盡慮居位而不懈¶
斟酌政典講求治道制禮俗之法定兵賦之度修職秩¶
<pb:KR3k0013_WYG_738-1b>¶
之序搜遺滯之雋明刑賞之訓申儆備之畧謹賔聘之¶
儀翦寇盗之戾恤鰥窮之戚振威讓之令由是綱目咸¶
舉而軌物以甄國以富强民斯嘉靖觀其總庶績之要¶
治千乗之邦裁成物宜導揚官業彞倫克叙而不紊成¶
憲遵行而可久非夫包兼濟之術極惟幾之慮者疇克¶
以奮庸而垂裕哉¶
孔子為魯大司寇攝行相事與聞國政三月鬻羔豚者¶
弗飾價男女行者别於塗塗不拾遺四方之客至於邑¶
<pb:KR3k0013_WYG_738-2a>¶
者不求有司(有司常共其職/客求而有在也)皆予之以歸初魯有沈猶¶
氏旦飲羊飽之以欺市人公愼氏有妻而滛慎憒氏奢¶
侈驕佚魯市之鬻牛馬者善豫賈孔子将為魯司寇沈¶
猶氏不敢朝飲其羊公慎氏出其妻慎憒氏踰境而徙¶
魯之鬻牛馬不豫賈布正以待之也旣為司寇季孟墮¶
郈費之城齊人歸所侵魯之地由積正之所致也¶
子服景伯魯大夫子服何也哀公三年五月辛卯司鐸¶
火(司鐸/官名)火踰公宫桓僖災(桓公僖/公廟)救火者皆曰顧府(言/常)¶
<pb:KR3k0013_WYG_738-2b>¶
(人愛/財)南宫敬叔至命周人出御書俟于宫(敬叔孔子弟/子南宫閲周)¶
(人司周書典籍之官御書進/于君者也使其待命于宫)曰庀女而不在死(庀具/也)子¶
服景伯至命宰人出禮書(宰人家/宰之屬)以待命命不共有常¶
刑(待求/之命)校人乗馬巾車脂轄(校人掌馬巾車掌車乗/馬使四四相從為四馬)百¶
官官備府庫慎守官人肅給(國有大災恐有/變難故慎為備)濟濡帷幕¶
鬱攸從之(鬱攸火氣也濡物/于水出用為濟)蒙葺公屋(以濡物冒/覆公屋)自太¶
廟始外内以悛(悛次也先尊後/卑以次救之)助所不給有不用命則¶
有常刑無赦公父文伯至命校人駕乗車(乗車/公車)季桓子¶
<pb:KR3k0013_WYG_738-3a>¶
至御公立於象魏之外(象魏/門闕)命救火者傷人則止財可為¶
也命藏象魏(周禮正月縣教令之法于象魏/使萬民觀之故謂其書為象魏)曰舊章不¶
可亡也富父槐至曰無備而官辦者猶拾瀋也(槐富父/終生之)¶
(後瀋汁也言不備/而責辦不可得)於是乎去表之槀(表表火道風所/向者去其槀積)道¶
還公宫(開除道周匝公/宫使火無相逼)¶
趙盾晉大夫宣子也初晉使狐射姑将中軍(代先/且居)趙盾¶
佐之(代趙衰也/盾趙衰子)陽處父至自溫(往年聘衛過/温今始至)改蒐于董¶
易中軍(易以趙盾為帥射姑佐/之河東汾隂縣有董亭)陽子成季之屬也(處父/常為)¶
<pb:KR3k0013_WYG_738-3b>¶
(趙衰屬/大夫)故黨於趙氏且謂趙盾能曰使能國之利也是¶
以上之宣子於是乎始為國政(宣趙/盾謚)制其典(典常/也)正法¶
罪(輕重/當)辟獄刑(辟猶/理也)董逋逃(董督/也)由質要(由用也質/要契券也)治¶
舊洿(治理/洿穢)本秩禮(貴賤不/失其本)續常職(修廢/官)出淹滯(拔賢/能也)旣¶
成以授太傅陽子與太師賈佗使行諸晉國以為常法¶
隨㑹晉大夫范武子也㑹聘于周王饗之餚蒸㑹私於¶
原公曰吾聞王室之禮無毁折今此何禮也王曰子弗¶
聞乎親戚宴饗則有餚蒸武子遂不敢對而退歸乃講¶
<pb:KR3k0013_WYG_738-4a>¶
聚三代之典禮於是乎修執秩以為晉法㑹将中軍且¶
為太傅於是晉國之盜逃奔於秦羊舌職曰吾聞之禹¶
稱善人(稱舉/也)不善人遠此之謂也夫詩曰戰戰兢兢如¶
臨深淵如履薄氷善人在位也(言善人居位/則無不戒懼)善人在上¶
則國無幸民諺曰民之多幸國之不幸也是無善人之¶
謂也¶
魏絳晉大夫也初晉㑹諸侯伐鄭諸侯皆不欲戰乃許¶
成楚子伐鄭楚荘王夫人卒(共王/母)王未能定鄭而歸晉¶
<pb:KR3k0013_WYG_738-4b>¶
侯歸謀所以息民魏絳請施舍(施恩惠/舍勞役)輸積聚以貸(輸/盡)¶
(也/)自公以下茍有積者盡出之國無滯積(散在/民)亦無困¶
人(不匱/乏)公無禁利(與民/共)亦無貪民(禮讓/行)祈以幣更(不用/牲)¶
賔以特牲(務崇/省)器用不作(因仍/舊)車服從給(足給/事也)行之期¶
年國乃有節三駕而楚不能與争(三駕三興師謂十年/師于牛首十二年師)¶
(于向其秋觀兵于鄭/東門自是鄭遂服)¶
趙武晉大夫也代范匄為政令薄諸侯之幣而重其禮¶
(以重禮/待諸侯)穆叔見之謂穆叔曰自今以徃兵其少弭矣(弭/止)¶
<pb:KR3k0013_WYG_738-5a>¶
(也/)齊崔慶新得政将求善于諸侯武也知楚令尹(令尹/屈建)¶
若敬行其禮道之以文辭以靖諸侯兵可以弭初齊人¶
成郟之歲其夏齊烏餘以廪丘奔晉(烏餘齊大夫廪丘/今東郡廪丘縣故)¶
(城/是)襲衛羊角取之(今廪丘縣所/治羊角城是)遂襲魯髙魚(髙魚城在/廪丘縣東)¶
(北/)有大雨自其竇入(雨故水/竇開)介于其庫(入髙魚庫/而介其甲)以登¶
其城克而取之又取邑于宋於是范宣子卒(宣子/范匄)諸侯¶
弗能治也及武為政乃卒治之武言于晉侯曰晉為盟¶
主諸侯或相侵也則討而使歸其地今烏餘之邑皆討¶
<pb:KR3k0013_WYG_738-5b>¶
類也(言如此/宜見討)類而貪之是無以為盟主也請歸之公曰¶
諾¶
叔向為晉太傅秦后子來仕其車千乗楚公子干來仕¶
其車五乗叔向實賦祿韓宣子問二公子之祿焉對曰¶
大國之卿一旅之田(公之孤四命五百人/為旅為田五百頃)上大夫一卒¶
之田(上大夫一命百人為/卒為田一百頃也)夫二公子者上大夫也皆一¶
卒可也宣子曰秦公子富若之何其均之也對曰夫爵¶
以建事祿以食爵徳以賦之功庸以稱之若何其以富¶
<pb:KR3k0013_WYG_738-6a>¶
賦祿也夫絳之富商韋藩木楗以過於朝(韋藩專蔽前/後木楗木擔)¶
惟其庸功少也而能金玉其車文錯其服能行諸侯之¶
賄而無尋尺之祿無大績于民故也且秦楚匹也若之¶
何其回於富也乃均其祿¶
樂喜宋大夫也初宋災樂喜為司城以為典政(樂喜子/罕也為)¶
(正卿知将有火災/素戒為備火之政)使伯氏司里(伯氏宋大夫/司里里宰也)火所未至¶
徹小屋塗大屋(大屋難徹/就屋塗之)陳畚挶具綆缶(畚簣籠挶土/轝綆汲索缶)¶
(汲/器)備水器(盆罌/之屬)量輕重(計人力/所任)蓄水潦積土塗廵丈城¶
<pb:KR3k0013_WYG_738-6b>¶
繕守備(廵行也丈度也繕治也行/度守備之處恐因災有亂)表火道(火起則從其/所趣摽表之)¶
使華臣具正徒(華臣華元子為司徒正/徒役徒也司徒之所主)令隧正納郊保¶
奔火所(隧正官也五縣為隧納聚郊野/保守之民使隨火所起往救之)使華閲討右官¶
官庀其司(亦華元子代元為右師討/治也庀具也使具其官屬)向戍討左亦如之¶
(向戍/左師)使樂遄庀刑器亦如之(樂遄司寇也/刑器刑書也)使皇鄖命校¶
正出馬工正出車備甲兵庀武守(皇鄖皇父充石之後/校正主馬工正主車)¶
(使各備/其官)使西鉏吾庀府守(鉏吾太宰也/府六官之典)令司宫巷伯儆¶
宫(司宫奄臣巷伯寺/人皆掌宫内之事)二師令四卿正敬享(二師左右師/也四卿大夫)¶
<pb:KR3k0013_WYG_738-7a>¶
(享祝/也)祝宗用馬于四墉祀盤庚于西門之外(祝大祝宗/宗人墉城)¶
(也用馬祭于四城以禳火盤庚殷王宋之遠祖城積隂/之氣故祀之凡天災有幣無牲用馬祀盤庚皆非禮)¶
子皮鄭大夫也子展卒子皮即位(子皮代父/為上卿)於是鄭饑¶
而未及麥民病子皮以子展之命餼國人粟戸一鍾(在/䘮)¶
(故以父命也六/斛四斗曰鍾)是以得鄭國之民故罕氏常掌國政以¶
為上卿宋司城子罕聞之曰鄰於善民之望也(民亦望/君為善)¶
宋亦饑請於平公出公粟以貸使大夫皆貸司城氏貸¶
而不書(施而/不徳)為大夫之無者貸宋無饑人叔向聞之曰¶
<pb:KR3k0013_WYG_738-7b>¶
鄭之罕宋之樂其後亡者也二者其皆得國乎(得掌/國政)民¶
之歸也施而不徳樂氏加焉其以宋升降乎(升降隨/宋盛衰)¶
國僑字子産為鄭大夫子産為政使都鄙有章(國都及/邊鄙章)¶
(服尊卑各/有分部)上下有服(公卿大夫/服不相踰)田有封洫(封疆也/洫溝也)廬井¶
有伍(廬舍也九夫為/井使五家相保)大夫之忠儉者(謂卿/大夫)從而與之泰¶
侈者因而斃之(因其有罪/而斃踣之)從政一年輿人誦之曰取我¶
衣冠而禇之(禇蓄也奢侈者/畏法故蓄藏)取我田疇而伍之孰殺子¶
産吾其與之(並畔/為疇)及三年又誦之曰我有子弟子産誨¶
<pb:KR3k0013_WYG_738-8a>¶
之我有田疇子産殖之(殖生/也)子産而死誰其嗣之(一曰/子産)¶
(者鄭之列大夫也鄭昭公之時以所愛徐摯為相國亂/上下不親父子不和大宫子期言之君以子産為相為)¶
(相一年竪子不戲狎斑白不提挈僮子不犁畔二年市/不豫賈三年門不夜關道不拾遺四年田噐不歸五年)¶
(士無尺籍䘮期不令而治鄭二十六年而死丁壮號哭/老人兒啼曰子産去我死乎民将安歸又曰子産相鄭)¶
(内無國中之亂外/無諸侯之患也)子産之從政也擇能而使之馮簡子¶
能斷大事子太叔美秀而文(其貌美/其才秀)公孫揮能知四國¶
之為(知諸侯/所欲為)而辨于其大夫之族姓班位貴賤能否而¶
又善為辭令禆諶能謀謀於野則獲(得所/謀也)謀於邑則否¶
<pb:KR3k0013_WYG_738-8b>¶
(此才性/之弊)鄭國将有諸侯之事子産乃問四國之為於子¶
羽且使多為辭令與禆諶乗以適野使謀可否而告馮¶
簡子使斷之事成乃授子太叔使行之以應對賔客是¶
以鮮有敗事北宫文子所謂有禮也(傳跡子産行事以/明北宫文子之言)¶
子産作丘賦(丘十六井當出馬一匹牛三頭今子産别/賦其田如魯之田賦田賦在哀公十一年)¶
國人謗之(謗毁/也)曰其父䘮于路(謂子國為/尉氏所殺)已為蠆尾(謂/子)¶
(産重賦毒/害百姓)以令於國國将若之何子寛以告(子寛鄭/大夫也)子¶
産曰何害茍利社稷死生以之(以用/也)且吾聞為善者不¶
<pb:KR3k0013_WYG_738-9a>¶
改其度故能有濟也民不可逞度不可改(度法/也)詩曰禮¶
義不愆何恤于人言(逸詩也子産自以為權/制濟國於禮義無愆)吾不遷矣¶
(遷移/也)鄭定公六年五月鄭火作子産辭晉公子公孫于¶
東門(晉人新來未入/故辭不使前也)使司寇出新客(新來/聘者)禁舊客勿出¶
于宫(為其知國情/不欲令去)使子寛子上廵羣屏攝至於大宫(二/子)¶
(鄭大夫屏攝祭祀之位大宫鄭祖/廟廵行宗廟不得使火及之也)使公孫登徙大龜(登/開)¶
(卜大/夫)使祝史徙主祏于周廟告于先君(祏廟主石凾周/廟厲王廟也有)¶
(火災故合羣主/于祖廟易救䕶)使府人庫人各儆其事(儆備/火也)商成公儆¶
<pb:KR3k0013_WYG_738-9b>¶
司宫(商成公鄭大夫司/宫巷伯寺人之官)出舊宫人寘諸火所不及(舊宫/人先)¶
(公宫/女)司馬司寇列居火道(備非/常也)行火所焮(焮戻/也)城下之¶
人伍列登城(為部伍登/城備姦也)明日使野司寇各保其徵(野司/寇縣)¶
(士也火之明日四方乃聞/災故戒保所徵役之人)郊人助祝史除于國北(為祭/處于)¶
(國北者就/大隂禳火)禳火于𤣥㝠回禄(𤣥㝠水神/回禄火神)祈于四鄘(鄘城/也城)¶
(積土隂氣所聚故祈祭/之以禳火之餘災也)書焚室而寛其征與之財(征賦/税也)¶
三日哭國不市(示憂戚/不㑹市)使行人告于諸侯七月子産為¶
火故大為社(為治/也)祓禳于四方振除火災禮也(振棄/也)乃¶
<pb:KR3k0013_WYG_738-10a>¶
簡兵大蒐将為蒐除(治兵于廟城内/地廹故除廣之)子太叔之廟在道¶
南其寢在道北其庭小(庭蒐/塲也)過期三日(處小不得/一時畢)使除¶
徒陳於道南廟北曰子産過女而命速除乃毁於而鄉¶
(而女也毁/女所向)子産朝(朝/君)過而怒之(怒不/毁)除者南毁子産及¶
衝使從者止之曰毁于北方(言子産仁不/忍毁人廟)火之作也子¶
産授兵登陴子太叔曰晉無乃討乎(辭晉公子公孫而/授兵似若叛晋)¶
子産曰吾聞之小國忘守則危况有災乎國之不可小¶
有備故也子産有疾謂子太叔曰我死子必為政惟有¶
<pb:KR3k0013_WYG_738-10b>¶
徳者能以寛服民其次莫如猛夫火烈民望而畏之故¶
鮮死焉水懦弱民狎而翫之(狎輕/也)則多死焉故寛難(難/治)¶
(也/)疾數月而卒太叔為政不忍猛而寛鄭國多盗取人¶
于萑苻之澤(萑苻澤名於/澤内劫人)太叔悔之曰吾蚤從夫子不¶
及此興徒兵以攻萑苻之盜盡殺之盜少止仲尼曰善¶
哉政寛則民慢慢則糾之以猛(糾猶/攝也)猛則民殘殘則施¶
之以寛寛以濟猛猛以濟寛政是以和詩曰民亦勞止¶
汔可小康惠此中國以綏四方施之以寛也(詩大雅汔/其也康綏)¶
<pb:KR3k0013_WYG_738-11a>¶
(皆安也周厲王暴虐民勞于苛政/故詩人刺之欲其施之以寛也)毋從詭隨(詭人隨人/無正心不)¶
(可/從)以謹無良(謹勑/慎也)式遏寇虐慘不畏明糾之以猛也(式/用)¶
(也遏止也慘曽也言為寇虐曽不/畏明法者亦當用猛政糾治之也)柔遠能邇以定我王¶
予之以和也(柔安也邇近也遠者懷附/近者各以能進則王室定)又曰不競不絿¶
不剛不柔(詩殷頌言湯政得中/和競强也絿急也)布政優優百祿是遒(優/優)¶
(和也遒/聚也)和之至也¶
管仲旣任政相齊以區區之齊在海濵通貨積財富國¶
强兵與俗同好惡故其稱曰倉廪實而知禮節衣食足¶
<pb:KR3k0013_WYG_738-11b>¶
而知榮辱上服度則六親固四維不張國乃滅亡(管子/曰四)¶
(維一曰禮二曰義/三曰亷四曰恥)下令如流水之原令順民心故論卑¶
而易行俗之所欲因而予之俗之所否因而去之其為¶
政也善因禍而為福轉敗而為功貴輕重順權衡管子¶
卒齊國遵其政常彊于諸侯¶
蔿掩為楚司馬(蔿子馮/之子)子木使庀賦(庀/治)數甲兵(閱數/之)蔿¶
掩書土田(書土地/之所宜)度山林(度量山林之/材以共國用)鳩藪澤(鳩聚也/聚成藪)¶
(澤使民不得焚燎壞/之欲以備田獵之處)辨京陵(辨别也絶髙曰京大阜曰/陵别之以為冡墓之地)¶
<pb:KR3k0013_WYG_738-12a>¶
表淳鹵(淳鹵埇薄之地/表異輕其賦税)數疆潦(疆界有流潦者/計數減其租入)規偃豬¶
(偃豬下濕之地規/度其受水多少也)町原防(廣平曰原防隄也隄防間地/不得方正如井田别為小頃)¶
(町/)牧隰臯(隰臯𤓰岸下隰/為芻牧之地)井衍沃(衍沃平美之地則如/周禮制以為井田六)¶
(尺為歩歩百為畆畆/百為夫九夫為井)量入修賦(量九土之所入/而治理其賦税)賦車籍¶
馬(齒疏其毛色歲/籍以備軍用)賦車兵(車兵/甲士)徒兵(歩/卒)甲楯之數(使器/楯有)¶
(常/數)旣成以授子木禮也(得治國/之禮)¶
孫叔敖為楚相施教導民上下和合世俗盛美政緩禁¶
止吏無姦邪盜賊不起秋冬則勸民山採春夏以水(乗/多)¶
<pb:KR3k0013_WYG_738-12b>¶
(水時而/出村竹)各得其所使民皆樂其生荘王以為幣輕更以¶
小為大百姓不便皆去其業市令言之相曰市亂民莫¶
安其處次行不定相曰如此幾何頃乎市令曰三月頃¶
相曰罷吾今令之復矣後五日朝相言之王曰前日更¶
幣以為輕今市令來言曰市亂民莫安其處次行之不¶
定臣請遂令復如故王許之下令三日而市復如故楚¶
民俗好庳車王以為庫車不便馬後下令使髙之相曰¶
令數下民不知所好不可王必欲髙車臣請教閭里使¶
<pb:KR3k0013_WYG_738-13a>¶
髙其梱乗車者皆君子君子不能數下車王許之居半¶
歲民悉自髙其車此不教而民從其化近者視而效之¶
逺者四靣望而法之莊王十五年叔敖城沂(沂楚/邑)使封¶
人慮事(封人其時主築城/者慮事先慮計功)以授司徒(司徒/掌役)量功命日(命/作)¶
(日/數)分財用(財用築/作之具)平版榦(榦楨/也)稱畚築(稱量輕重/畚盛土器)程土¶
物(為作/程限)議逺邇(均勞/逸)畧基趾(趾城足/畧行也)具餱糧(餱乾/食也)度有¶
司(謀監/主)事三旬而成(十日/為旬)不愆于素(不過素所慮之期/也言叔敖之能使)¶
(民/也)¶
<pb:KR3k0013_WYG_738-13b>¶
吴起相楚悼王明法審令捐不急之官廢公族踈逺者¶
以撫養戰鬭之士要在強兵破馳説之言從横者於是¶
南平百越北并陳蔡却三晉西伐秦¶
申不害為韓昭侯相内修政教外應諸侯十五年終申¶
子之身國治兵强無侵韓者¶
衛鞅為秦左庶長定變法之令令民為什伍而相牧司¶
連坐不告姦者腰斬告姦者與斬敵首同賞匿姦者與¶
降敵同罰民有二男以上不分異者陪其賦有軍功者¶
<pb:KR3k0013_WYG_738-14a>¶
各以率(音/律)受上爵為私鬬者各以輕重被刑大小僇力¶
本業耕織致粟帛多者復其身事末利及怠而貪者舉¶
以為牧孥宗室非有軍功論不得為屬籍明尊卑爵秩¶
等級各以差次名田宅臣妾衣服以家次有功者顯榮¶
無功者雖富無所芬華令旣具未布恐民之不信已乃¶
立三丈之木於國都市南門募民有能徙置北門者予¶
十金邑民怪之莫敢從復曰能徙者予五十金有一人¶
徙之輒予五十金以明不欺卒下令令行於民期年秦¶
<pb:KR3k0013_WYG_738-14b>¶
國之民都言初令之不便者以千數於是太子犯法衛¶
鞅曰法之不行自上犯之将法太子太子君嗣也不可¶
施刑刑其傅公子䖍黥其師公孫賈明日秦人皆趍令¶
行之十年秦民大悦道不拾遺山無盗賊家給人足民¶
勇于公戰怯于私鬭鄉邑大治秦民初言令不便者有¶
來言令便者鞅曰此皆亂化之民也盡遷之於邊城其¶
後民莫敢議令於是以鞅為大良造居三年作為築冀¶
鬬宫庭於咸陽秦自雍徙都之而令民父子兄弟同室¶
<pb:KR3k0013_WYG_738-15a>¶
内息者為禁而集小都鄉邑聚為縣置令丞凡三十一¶
縣為田開阡陌封疆而賦税平平斗桶(音勇今/之斛也)權衡丈¶
尺行之四年公子䖍復犯約劓之居五年秦人富彊天¶
子致胙于孝公諸侯畢賀¶
　　　知禮¶
禮者國之幹也身之文也於人之若麴蘖在治之由粉¶
澤降自中古下逮列國承商因之制増周監之文故有¶
家陪之臣禮義是習辨尊卑之序達升降之節别㑹盟¶
<pb:KR3k0013_WYG_738-15b>¶
之等詳贈勞之規或辭享於王朝徹加於鄰國避湛露¶
之賦歸宰旅之司致三肅以惟恭薦六儀而靡忒宜乎¶
寵以文路賜之州田享昌阜之祥加好貨之數傳曰忠¶
信之人可以學禮其斯之謂歟¶
韓厥為晉大夫晉郤克與齊侯戰于鞍(魯成公/二年)齊師敗¶
績韓厥從齊侯及之執縶馬前(縶馬絆也執之/示修臣僕之職)再拜稽¶
首奉觴加璧以進(進觴璧亦/以示敬)曰寡君使羣臣為魯衛請¶
曰無令輿師陷入君地(本但為二國救請不/意乃過入君地謙辭)下臣不幸¶
<pb:KR3k0013_WYG_738-16a>¶
屬當戎行無所逃隠(屬/適)且懼奔辟而忝兩君臣辱戎士¶
(若奔避則為辱晉君并為齊侯羞故言/二君此盖韓厥自處臣僕謙敬之飾言)敢告不敏攝官¶
承乏(言欲以己不敏攝/承空乏從君俱還)齊侯以逢丑父故獲免(丑父齊/臣與公)¶
(易位故韓厥/獲丑父也)其後晉侯享齊侯(魯成公/二年)齊侯視韓厥韓¶
厥曰君知厥也乎齊侯曰服改矣(戎朝異服也言/服改明識其人)韓厥¶
登舉爵曰臣之不敢愛死為兩君之在此堂也¶
郤至為晉大夫鄢陵之戰(魯成公/十六年)郤至以韎韋之跗注¶
三遇王卒(賈逵云一染曰韎鄭司農説以為韎茅蒐染/也韎齊也韋昭謂茅蒐今絳草也急疾呼茅)¶
<pb:KR3k0013_WYG_738-16b>¶
(蒐成韎也凡染一入為縓跗注/兵服也自腰以下注于跗也)見王必下奔(下下車/奔走)退¶
戰王使工尹襄問之以弓(工尹楚官襄/名問遺也)曰方事之殷也¶
(事戎事/殷中也)有韎韋之跗注君子也屬見不榖而下無乃傷¶
乎(屬適傷/恐其傷)郤至甲胄而見客免胄而聽命(免脱也脱/胄為障耳)曰¶
君之外臣至以寡君之靈間蒙甲胄(蒙被也被介/在甲胄之間)不敢¶
當拜君命之辱為使者故敢三肅之(禮軍事肅拜肅拜/者下手至地也)¶
君子曰勇以知禮(禮軍/禮也)¶
韓宣子為晉大夫聘于周(魯襄公二/十六年)王使請事(問何事/來聘)¶
<pb:KR3k0013_WYG_738-17a>¶
對曰晉士起将歸時事于宰旅無他事矣(起宣子名禮/諸侯大夫入)¶
(天子國稱士時事四時貢職宰旅冡/宰之士言獻職貢於宰旅不敢斥尊)王聞之曰韓氏其¶
昌阜於晉乎辭不失舊(阜大也傳言周衰諸侯莫/能如禮惟韓起不失舊)¶
趙文子為晉大夫楚屈建卒(魯哀公二/十八年)趙文子䘮之如¶
同盟禮也(宋之盟有𠂻甲之隙/不以此廢好故曰禮)¶
公孫叚為鄭大夫鄭伯如晉(魯昭公/三年)公孫叚相甚敬而¶
卑禮無違者晉侯嘉焉授之以策(策賜命/之書)曰子豐有勞¶
於晉國(子豐叚/之父)余聞而弗忘賜女州田(州縣今屬/河内郡)以胙¶
<pb:KR3k0013_WYG_738-17b>¶
乃舊勲伯石再拜稽首受策以出君子曰禮其人之急¶
也乎伯石之汰也(伯石叚字/汰驕也)一為禮於晉猶荷其祿况¶
以禮終始乎詩曰人而無禮胡不遄死其是之謂乎¶
女叔齊為晉大夫魯昭公如晉(五/年)自郊勞至於贈賄無¶
失禮晉侯謂女叔齊曰魯侯不亦善於禮乎對曰魯侯¶
焉知禮公曰何為自郊勞至於贈賄禮無違者何故不¶
知對曰是儀也不可謂禮禮所以守其國行其政令無¶
失其民者也今政令在家不能取也有子家羈弗能用¶
<pb:KR3k0013_WYG_738-18a>¶
也奸大國之盟陵虐小國利人之難不知其私公室四¶
分民食于他思莫在公不圖其終為國君難将及身不¶
恤其所禮之本末将於此乎在而屑屑焉習儀以亟(言/以)¶
(習儀/為急)言善于禮不亦遠乎君子謂叔齊於是知禮¶
趙孟為晉大夫越圍吳(魯哀公/二十年)趙孟降於䘮食(趙孟襄/子無恤)¶
(也時有父/簡子之䘮)楚隆曰三年之䘮親暱之極也主又降之無¶
乃有故乎(楚隆襄/子家臣)趙孟曰黄池之役先主與吳王有質¶
(先主簡子/質盟信也)曰好惡同之今越圍吳嗣子不廢舊業而敵¶
<pb:KR3k0013_WYG_738-18b>¶
之(嗣子襄子自謂/欲敵越救吳)非晉之所能及也吾是以為降楚隆¶
曰若使吳王知之若何趙孟曰可乎隆曰請嘗之(嘗試/之也)¶
乃往先造乎越軍曰吳犯間上國多矣聞君親討焉諸¶
夏之人莫不欣喜惟恐君志之不從請入視之許之告¶
于吳王曰寡君之老無恤使陪臣隆敢展謝其不共(展/陳)¶
(也/)黄池之役君之先臣志父得承齊盟曰好惡同之今¶
君在難無恤不敢憚勞非晉國之所能及也使陪臣敢¶
展布之王拜稽首曰寡人不佞不能事越以為大夫憂¶
<pb:KR3k0013_WYG_738-19a>¶
拜命之辱與之一簞珠(簞小/笥)使問趙孟(問遺/也)曰句踐將¶
生憂寡人寡人死之不得矣¶
皇武子為鄭卿宋成公如楚還入於鄭(魯僖公二/十四年)鄭伯¶
將享之問禮於皇武子對曰宋先代之後也於周為客¶
天子有事膰焉(有事祭宗廟也膰祭/肉尊之故賜以祭胙)有䘮拜焉(宋弔周/䘮王特)¶
(拜謝/之)豐厚可也鄭伯從之享宋公有加禮也¶
子産為鄭大夫鄭簡公卒(魯昭公/十二年)將為葬除(除葬/道)及游¶
氏之廟(游氏子/太叔族)將毁焉子太叔使其除徒執用以立而¶
<pb:KR3k0013_WYG_738-19b>¶
無庸毁(用毁/廟具)曰子産過女而問何故不毁乃曰不忍廟¶
也諾將毁矣(教毁廟/者之辭)既如是子産乃使辟之司墓之室¶
有當道者(簡公别營葬地不在鄭先公舊墓故道有臨/時遷直也司墓之室鄭之掌公墓大夫徒屬)¶
(之/家)毁之則朝而□(□下/棺)弗毁則日中而□子太叔請毁¶
之曰無若諸侯之賔何(不欲乆/留賔)子産曰諸侯之賔能來㑹¶
吾䘮豈憚日中無損於賔而民不害何故不為遂弗毁日¶
中而葬君子謂子産於是乎知禮禮無毁人以自成也是¶
嵗晉侯享諸侯子産相鄭伯辭於享請免䘮而後聽命(簡/公)¶
<pb:KR3k0013_WYG_738-20a>¶
(未/葬)晉人許之禮也(善晉不奪/孝子之情)¶
季孫宿為魯大夫如晉(魯昭公/六年)拜莒田也(謝前年受牟/夷邑不見討)¶
晉侯享之有加籩(籩豆之數/多于常禮)武子退使行人告曰小國¶
之事大國也茍免於討不敢求貺(貺賜/也)得貺不過三獻¶
(常禮大/夫三獻)今豆有加下臣弗堪無乃戾也(懼以不/堪為罪)宣子曰¶
寡君以為驩也(以加禮/致驩)對曰寡君猶未敢(未敢當/此加也)况下¶
臣君之隸也敢聞加貺固請徹加而後卒事晉人以為¶
知禮重其好貨(宴好/之貨)¶
<pb:KR3k0013_WYG_738-20b>¶
叔孫武叔為魯大夫從哀公㑹吳子伐齊(魯哀公/十一年)将戰¶
吳子呼叔孫(叔孫武叔/州仇也)曰而事何也(問其/何職)對曰從司馬¶
(從吳司/馬所命)王賜之甲劍鈹曰奉爾君事敬無廢命叔孫未¶
能對衛賜進(賜子貢孔/子弟子也)曰州仇奉甲從君而拜(拜受/之)¶
縣子為魯大夫陳荘子死赴於魯魯人欲勿哭(君無哭/鄰國大)¶
(夫之禮陳荘子齊大/夫陳常之孫名伯)繆公召縣子而問焉縣子曰古之¶
大夫束修之問不出竟欲哭之安得而哭之(以其不/外交)今¶
之大夫交政于中國雖欲弗哭焉得而勿哭(言時君弱/臣强政在)¶
<pb:KR3k0013_WYG_738-21a>¶
(大夫專盟/㑹以交接)且臣聞之哭有二道有愛而哭之有畏而哭¶
之(以權激/勸之)公曰然然則如之何而可縣子曰請哭諸異¶
姓之廟(明不/當哭)於是與哭諸縣氏¶
寗武子為衛大夫聘於魯(魯文公/四年)公與之宴為賦湛露¶
及彤弓(非禮之常公特命樂人以示意/故言為賦湛露彤弓詩小雅)不辭又不答賦¶
使行人私焉(私問/之)對曰臣以為肄業及之也(肄習也魯/人失所賦)¶
(寗武子佯不知/此其愚不可及)昔諸侯朝正於王(朝而受/政教也)王宴樂之於¶
是乎賦湛露則天子當陽諸侯用命也(湛露曰湛湛露/斯匪陽不晞晞)¶
<pb:KR3k0013_WYG_738-21b>¶
(乾也言露見日而乾猶/諸侯禀命天子而行)諸侯敵王所愾而獻其功(敵猶/當也)¶
(愾恨/怒也)王於是乎賜之彤弓一彤矢百玈弓矢千以覺報¶
宴(覺明也謂諸侯有四夷之功王賜之/弓矢又為歌彤弓以明報功宴樂)今陪臣來繼舊¶
好(方論天子之樂/故自稱陪臣)君辱貺之其敢干大禮以自取戾(戾/罪)¶
(也/)¶
合左師為宋大夫楚子合諸侯于申(魯昭公/四年)使問禮於¶
左師與鄭子産左師曰小國習之大國用之敢不薦聞¶
(言所聞謙/言所未行)獻公合諸侯之禮六(其禮六儀也宋/爵公故獻公禮)子産曰¶
<pb:KR3k0013_WYG_738-22a>¶
小國共職敢不薦守獻伯子男㑹公之禮六(鄭伯爵故/稱伯子男)¶
(㑹公之禮其禮/同所從言之異)君子謂合左師善守先代子産善相小¶
國¶
管仲為齊大夫齊侯使管仲平戎於王(魯僖公十二/年平和也)王¶
以上卿之禮享管仲管仲辭曰臣賤有司也有天子之¶
二守國髙在(國子髙子天子所命為齊守臣皆上卿也/荘公二十二年髙傒始見經僖公二十八)¶
(年國歸父乃見傳歸父之父曰懿仲/髙傒之子曰荘子不知當今誰世)若節春秋來承王¶
命何以禮焉(節時/也)陪臣敢辭(諸侯之臣/曰陪臣)王曰舅氏(伯舅/之使)¶
<pb:KR3k0013_WYG_738-22b>¶
(故曰/舅氏)余嘉乃勲應乃懿徳謂督不忘往踐乃職無逆朕¶
命(功勲美徳可謂正而不可忘者不言位而言/職者管仲位卑而執齊政故欲以職尊之)管仲受¶
下卿之禮而還(管仲不敢以職自/髙卒受本位之禮)君子曰管仲之世祀¶
也宜哉讓不忘其上詩曰愷悌君子神所勞矣¶
國荘子為齊大夫聘于魯(魯荘公三/十三年)自郊勞至於贈賄¶
禮成而加之以敏(迎來曰郊勞送去曰/贈賄敏審當于事也)¶
穆叔為魯大夫齊人城郟穆叔如周(魯襄公二/十四年)聘且賀¶
城王嘉其有禮也賜之大路(大路天子所/乗車之總名)¶
<pb:KR3k0013_WYG_738-23a>¶
商陽為楚工尹與陳棄疾追吳師及之(工尹楚官名棄/疾楚公子棄疾)¶
(也/)陳棄疾謂工尹商陽曰王事也子手弓而可手弓子¶
射諸(商陽仁不忍傷/人以王事勸之)射之斃死韔弓(不忍復射斃死/人死也韔韜也)又¶
及謂之又斃二人毎斃一人掩其目(掩其目不/忍視之)止其御¶
曰朝不坐燕不與殺三人亦足以反命矣(朝燕於寢大/夫坐于上士)¶
(立于下然則商陽與御者皆士也兵車/叅乗射者在左戈盾在右御在中央)孔子曰殺人之¶
中又有禮焉(善/之)¶
　¶
<pb:KR3k0013_WYG_738-23b>¶
　¶
　¶
　¶
　¶
　¶
　¶
　¶
　册府元龜巻七百三十八¶
