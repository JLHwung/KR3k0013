# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:43.566825
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百九十六
<pb:KR3k0013_WYG_996-1a>¶
欽定四庫全書¶
　冊府元龜巻九百九十六　宋　王欽若等　撰¶
　　外臣部¶
　　　　鞮譯　　納質　　責讓¶
　　　鞮譯¶
王制云東曰寄南曰象西曰狄鞮北曰譯此蓋王者居¶
域中之大享四海之富莫不來逺人懐殊俗乃傳此徒¶
通八蠻之言語導外臣之嗜欲所以其心上逹我澤下¶
<pb:KR3k0013_WYG_996-1b>¶
降至於飲食必豐衣服必美或錫之冠𢃄或授之印綬¶
故得廻靣内向欣戴皇仁楛矢東來白狼西入獻彼犀¶
象發為詠歌皆繇此道也¶
周公居攝三年越裳以三象胥重譯而獻白雉曰道路¶
悠逺山川阻深音使不通故重譯而朝故周官象胥掌¶
蠻夷閩貉戎狄之國使掌傳王之言而諭説焉¶
秦始皇時匈奴單于北徙十有餘年姓蠻鞮氏(蠻音力/金切鞮)¶
(音下/奚切)其國稱之曰撑犁孤塗單于(撑音田/庾切)匈奴謂天為¶
<pb:KR3k0013_WYG_996-2a>¶
撑犁謂子為孤塗單于者廣大之貎也言其象天單于¶
然也¶
漢武帝元鼎五年平南越置交阯郡凡交阯所統雖置¶
郡縣而言語各異重譯乃通¶
成帝建始中復株絫(復音服絫/音力追切)若鞮單于立匈奴謂孝¶
為若鞮自呼韓單于降後與漢親宻見漢帝諡為孝慕¶
之王其子復株絫以下皆稱若鞮南單于以下直稱鞮也¶
哀帝元夀元年博士弟子秦景憲受大月氐王使伊存¶
<pb:KR3k0013_WYG_996-2b>¶
口授浮屠經浮屠正號曰佛陁與浮屠聲相近皆西方¶
言其來轉為二音華言譯之則謂淨覺言㓕穢成明道¶
為聖悟服其道者相與和居治心修淨行乞以自給謂¶
之沙門或曰桑門亦聲相近總謂之僧皆胡言也僧譯¶
為和命衆桑門為息心比丘為行乞所謂佛者本號釋¶
迦文者譯言能仁謂德充道備勤濟萬物也¶
王莽建國元年遣五威将軍王駿等六人授匈奴單于¶
印綬單于佐姑夕侯蘇為譯¶
<pb:KR3k0013_WYG_996-3a>¶
後漢明帝永平中益州刺史朱輔上疏言曰狼王唐菆¶
等慕化歸義作詩三章臣輙令詳其風俗譯其辭語遣¶
從事史李陵䕶送詣闕事下史官録其歌并載夷人本¶
語為注其一曰逺夷樂德歌詩曰大漢是居(提官/隗權)與天¶
合意(魏冐/踰糟)吏譯平端(岳譯/劉䏷)不從我來(旁莫/支留)聞風向化(徴/衣)¶
(隨/攘)所見竒異(知唐/桑艾)多贈繒布(邪毗/&KR0008;䋠)甘美酒食(推澤/攸逺)昌樂¶
肉飛(招拒/蘇便)屈伸悉備(局后/仍離)蠻夷貧薄(僂讓/龍洞)無所報嗣(莫/支)¶
(度/繇)願主長夀(陽雒/僧鱗)子孫昌熾(莫穉/兩存)其二曰逺夷慕德歌¶
<pb:KR3k0013_WYG_996-3b>¶
詩曰蠻夷所處(僂讓/反以)日入之部(且交/陵俉)慕義向化(繩動/隨旅)歸¶
日出主(落且/棟雒)聖德深恩(□德/渡諾)與人富厚(魏薗/渡洸)冬多霜雪¶
(紵邪/流藩)夏多和雨(作邪/尋螺)寒温時適(藐潯/沪離)部人多有(薗橘/邪推)渉¶
危歴險(辟危/歸險)不逺萬里(莫受/萬抑)去俗歸德(術疊/附德)心歸慈母¶
(仍蕗/孶模)逺夷懐德歌曰荒服之外(荒服/之儀)土地墝埆(犁籍/憐二)食¶
肉衣皮(坐蘇/邪犁)不見鹽榖(莫碭/麤沐)吏譯傳風(因譯/傳徴)大漢安樂¶
(是漢/夜拒)㰎負歸仁(蹤優/路仁)觸冐險陜(雷折/險龍)髙山岐峻(偷狼/藏撞)縁¶
崖磻石(扶路/側禄)本薄發家(息落/服滛)百宿到雒(理瀝/髪雒)父子同賜¶
<pb:KR3k0013_WYG_996-4a>¶
(捕菃/茵毗)懐抱匹帛(懐槀/匹漏)傳告種人(傳宣/呼敕)長願臣僕(陵陽/臣僕)¶
和帝永元六年永昌郡徼外敦忍乙王莫延慕義遣使¶
譯獻犀牛大象¶
九年徼外蠻及禪國王雍繇調(禪音/擅)遣重譯奉國珍寳¶
靈帝熹平二年日南徼外國重譯貢獻¶
晉惠帝元康中有胡沙門支恭明譯佛經維摩法華三¶
本前凉張重華鎮凉州天竺國重四譯來貢樂噐后秦¶
姚興時有胡沙門&KR3145;摩羅什為興所敬於長安草堂寺¶
<pb:KR3k0013_WYG_996-4b>¶
集義學八百人重譯經本羅什聰辨有淵思逹東西方¶
言北凉沮渠蒙遜鎮凉州時有&KR0290;賔沙門曇摩䜟與沙¶
門智嵩等譯湼槃諸經十餘部¶
梁髙祖普通二年新羅王募秦始遣使隨百濟奉獻其¶
俗呼城曰健矣羅其邑在内曰啄評在外曰邑勒亦中¶
國之言郡縣也語言待百濟覆通¶
後魏道武時太史令晁崇弟懿以善北人語内侍左右¶
為黄門侍郎是時蠕蠕社崙自號豆代可汗豆代猶魏¶
<pb:KR3k0013_WYG_996-5a>¶
言駕馭開張也可汗猶魏言皇帝也社崙卒立其弟斛¶
律號謁苦蓋可汗猶魏言姿質美好也斛律卒立其季¶
父僕渾之子大擅號牟汗紇升蓋可汗猶魏言制勝也¶
大擅卒子呉提立號處勑連可汗猶魏言神聖也呉提¶
卒子吐賀真立號處可汗猶魏言唯也吐賀真卒子予¶
成立號受羅部真可汗魏言惠也予成卒子豆崙立號¶
伏名敦可汗魏言嘗也豆崙卒立其叔父那蓋號候其¶
代庫者可汗魏言悦樂也那蓋死子伏圖立號他汗可¶
<pb:KR3k0013_WYG_996-5b>¶
汗魏言緒也伏圖為髙車所殺子醜奴立號豆羅伏䟦¶
豆代可汗魏言彰制也醜奴卒立其弟阿那環奔魏國¶
人推娑羅門為主號彌偶可社句可汗魏言安靜也¶
明元時沙門法顯自長安逰天竺歴二十餘國隨有經¶
律之處學其書語譯而寫之還至江南更與天竺禪師¶
䟦陁羅辨定之䟦陁羅共沙門法業重加釋撰¶
獻文時中散吕文祖以舊語譯注皇誥辭義通辨¶
孝文時羽林監孟威以明觧北人之語勑在注作以備¶
<pb:KR3k0013_WYG_996-6a>¶
推訪¶
北齊後主武平末侍中劉世清能通四夷語為當時第¶
一後主命世清作突厥語翻湼槃經以遺突厥可汗勑¶
中書侍郎李德林為其序¶
隋髙祖開皇十四年新羅王真王遣使貢方物新羅言¶
語名物有似中國人名國為邦弓為弧賊為冦行酒為¶
行觴相呼皆為徒不與馬韓同焉¶
唐太宗貞觀十四年三月流鬼國遣使余志重三譯朝¶
<pb:KR3k0013_WYG_996-6b>¶
貢¶
𤣥宗開元中安西都䕶蓋嘉惠撰西域記云堅昆國人¶
皆赤髪緑睛其有黒髪黒睛者則李陵之後故其人稱¶
是都尉苖裔亦有繇然又今改稱紇扢斯者亦是北夷¶
舊號臣案國史叙鐵勒種類云伊吾以西焉耆以北旁¶
白山則有契弊烏䕶紇骨等其契弊則契秘烏䕶則烏¶
紇也後為回鶻其紇骨即紇扢斯也繇是而言蓋鐵勒¶
之種常以稱紇骨矣其轉為黠戞斯者蓋夷音有緩急¶
<pb:KR3k0013_WYG_996-7a>¶
即傳譯語不同其或自稱黠黠斯者語急而然耳訪於¶
吏譯云黠戞斯是黄頭赤靣義即似為囘鶻所呼今使¶
者稱自有此名未知孰是¶
安禄山觧六蕃語為𤣥帝牙郎¶
代宗寳應元年加冊囘紇可汗為登里頡咄登宻施含¶
俱録英義逮加毗伽可汗加冊可敦為婆墨光親麗華¶
毗伽可敦(頡咄華言社稷法用登密施華言到竞&KR0356;俱/録華言婁羅毗伽華言足意知婆墨華言得)¶
(憐/)¶
<pb:KR3k0013_WYG_996-7b>¶
唐德宗貞元八年驃國王遣其弟悉利移因南詔重譯¶
來朝華言謂之驃自謂突羅成闍婆人謂之徒里拙¶
文宗開成元年五月勑應邊州今置譯語學官掌令教¶
習以逹異意¶
後唐李存信惠黠多數㑹四夷語别六蕃書善戰識兵¶
勢初為獻祖親信¶
晉康福善諳蕃語初仕後唐明宗視政之暇毎詔入便¶
殿諮訪時之利病福即以蕃語奏之樞宻使安重誨惡¶
<pb:KR3k0013_WYG_996-8a>¶
焉嘗靣戒之曰康福但亂奏事有日斬之福懼¶
周世宗顯德末占城國遣使朝貢所貢表文于貝多葉¶
簡以香木其言譯之方諭其意¶
　　　納質¶
夫四夷稱臣納子為質其來久矣自漢氏建元之後窮¶
兵黷武開拓提封北逐匈奴南誅閩粤由是百蠻懾伏¶
厥角稽顙或内向而請吏或遣子於宿衛武力之盛振¶
古莫傳然而國帑虚竭生民減半復何補哉雖後世相¶
<pb:KR3k0013_WYG_996-8b>¶
㳂或遵前制豈惟質其種裔習我華風而又降其部落¶
布之内地暨為害之深也則五胡亂於西晉朱耶横於¶
唐季六月之詩曰薄伐玁狁至于太原言逐出之而已¶
漢武帝建元六年南粤王胡為閩粤王郢所攻漢為興¶
師討閩粤王弟餘善殺郢以降天子使嚴助往諭意南¶
粤王胡頓首曰天子乃興兵誅閩粤死亾以報德遣太¶
子嬰齊入宿衛胡病甚太子嬰齊請歸胡薨嬰齊嗣立¶
遣子次公入宿衛¶
<pb:KR3k0013_WYG_996-9a>¶
元光中大行王恢佐從驃侯趙奴虜樓蘭王樓蘭既降¶
匈奴聞發兵擊之於是樓蘭遣一子質匈奴一子質漢¶
征和元年樓蘭王死國人來請質子在漢者欲立之質¶
子嘗坐漢法下蚕室宫刑故不遣報曰侍子天子愛之¶
不能遣其更立其次當立者樓蘭更立王漢復責其質¶
子¶
太初四年貳師将軍李廣利斬大宛王更立貴人昧察¶
為宛王及貳師将軍之東(旋車/東出)諸所過小國聞宛破皆¶
<pb:KR3k0013_WYG_996-9b>¶
使其子弟從入貢獻見天子因為質焉嵗餘宛貴人殺¶
昧察立故宛王母寡弟蟬封為王遣子入侍質於漢漢¶
因使使賂賜鎮撫之¶
宣帝五鳯四年匈奴單于稱臣遣弟谷蠡王入侍¶
甘露元年正月遣子右賢王銖樓渠堂入侍郅支單于¶
亦遣子右大将駒子利受入侍¶
元帝初元四年遣使奉獻因求侍子願為内附遣衛司¶
馬谷吉送之¶
<pb:KR3k0013_WYG_996-10a>¶
成帝建始二年匈奴呼韓邪單于子死子雕陶莫臯立¶
為復株絫若鞮單于遣子右致盧兒王醯諧屠奴侯入¶
侍(是時康居亦遣子/侍漢史失其年)¶
鴻嘉元年復株絫單于死弟且麋胥立為搜諧若鞮單¶
于遣子左祝都韓王朐留斯侯入侍¶
元延元年搜諧若鞮單于死弟且莫車立為車牙若鞮¶
單于遣子右於駼&KR0311;撣王烏夷當入侍¶
綏和元年車牙若鞮單于死弟&KR0504;知牙斯立為烏珠留¶
<pb:KR3k0013_WYG_996-10b>¶
若鞮單于遣子右股奴王烏鞮牙斯入侍¶
二年匈奴侍子右股奴死歸葬遣子右於駼&KR0311;撣王稽¶
留昆入侍¶
哀帝元夀二年匈奴單于來朝帝遣侍子稽留昆隨單¶
于去到國¶
平帝元始初單于復遣稽留昆同母兄右大且方與婦¶
入侍還歸復遣且方同母兄左日逐王都與婦入侍是¶
時帝㓜太皇太后稱制新都侯王莽秉政欲説太后以¶
<pb:KR3k0013_WYG_996-11a>¶
威德至盛異於前(説讀日悦以此/事取悦於太后)廼風單于(風讀/曰諷)令遣¶
王昭君女須卜居次云入侍(云者其/女名)太后所以賞賜之¶
甚厚¶
後漢光武建武二十一年冬鄯善王車師王等十六國¶
皆遣子入侍奉獻願請都䕶帝以中國初定未遑外事¶
乃還其子也(一云車師鄯善焉耆等/十八國俱遣子入侍)¶
二十五年三月南單于遣子入侍¶
明帝永平十六年春奉車都尉竇固出酒泉破呼衍王¶
<pb:KR3k0013_WYG_996-11b>¶
天山(呼衍匈奴王號天山即祈/連山一名雪山在伊州北)留兵屯伊吾盧城明年¶
春西域于寘諸國皆遺子入侍(西域自絶六十/五載後復通焉)¶
十七年戊己校尉耿恭屯後王部金蒲城(金蒲城車師/後王城廷也)¶
(今廷州/蒲昌縣)移檄烏孫示漢威德大昆彌已下皆願遣子入¶
侍恭乃發使齎金帛迎其侍子¶
和帝永元二年大将軍竇憲破北匈奴車師震慴前後¶
王並遣子入侍(車師有後王前王前王即後/王之子其庭相去五百里)¶
六年西域都䕶班超大破焉耆尉犁斬其王自是西域¶
<pb:KR3k0013_WYG_996-12a>¶
降服納質者五十餘國¶
安帝永初中鮮卑大人燕荔陽詣闕朝賀令止烏桓校¶
尉所居寗城下通胡市因築南北兩部質館(築館以/受降質)鮮¶
卑邑落百二十部各遣子入質¶
順帝永建五年疏勒國王臣磐遣侍子與大宛莎車使¶
俱詣闕貢獻¶
魏明帝太和元年十月焉耆王遣子入侍¶
晉武帝太康元年八月車師前部遣子入侍¶
<pb:KR3k0013_WYG_996-12b>¶
四年八月鄯善國遣子入侍假其子歸義侯¶
六年十月龜兹焉耆國遣子入侍¶
後魏太武正平元年車師國王遣子入侍是時狄道人¶
李寳初欲謀歸欵令其子承隨表入質帝深相噐異禮¶
遇甚優賜爵姑臧侯¶
孝文太和十五年詔立髙句麗王雲又詔雲遣世子入¶
朝雲上書辭疾遣其從叔子隨使詣闕¶
唐𤣥宗開元二年二月壬寅新羅王子金守忠來朝留¶
<pb:KR3k0013_WYG_996-13a>¶
宿衛賜宅及帛以寵之¶
是年閏五月戊寅詔曰我國家統一寰宇歴年滋多九¶
夷同文四隩來暨夫其襲冠𢃄奉正朔顒顒然嚮風而¶
慕化列於天朝編於屬國者蓋亦衆矣我則潤之以時¶
雨炤之以春陽淳德以柔之中孚以信之𤣥風既同羣¶
物兹遂莫不自天壤窮海域厥角以請吏執贄以來庭¶
皇唐之德於此為盛今外蕃侍子久在京國雖威惠之¶
及自逺畢歸而覊旅之志重遷斯在宜命所司勘㑹諸¶
<pb:KR3k0013_WYG_996-13b>¶
蕃充質宿衛子弟等量放還國契丹及奚延通質子並¶
即停追前令還蕃首領等至幽州且住交替者即旋去¶
朕欲以鳥獸咸若華戎俱㤗來則納其朝謁之禮去則¶
隨其生育之心推我至誠崇彼大順含𢎞之施德莫厚¶
焉¶
十五年契丹遣首領諾括來送質子并獻方物¶
代宗大歴九年二月辛卯渤海質子大英俊還蕃引辭¶
于延英殿¶
<pb:KR3k0013_WYG_996-14a>¶
德宗貞元七年八月渤海王遣其子太貞幹(一作/真幹)來朝¶
請備宿衛¶
憲宗元和元年十一月放宿衛新羅質子金獻忠歸本¶
國¶
十五年二月新羅質子試太子中允賜紫金魚袋金士¶
信奏臣本國朝天二百餘載常差質子宿衛闕庭毎有¶
天使臨蕃即充副使轉通聖㫖下告國中今在城宿衛¶
質子臣次當行之¶
<pb:KR3k0013_WYG_996-14b>¶
文宗開成元年新羅王金景徽遣其子義琮來謝恩兼¶
宿衛二年四月放還蕃是年十二月新羅國質子試光¶
禄卿紫金魚袋金允夫進状稱本國王命臣入朝充質¶
二十六年矣三蒙改授試官再當本國宣慰及冊立等¶
副使准徃例皆蒙特授正官遂授武成王廟今¶
晉髙祖天福三年八月青州王建立奏髙麗國宿衛質¶
子王仁翟乞放歸鄉里可之¶
　　　責讓¶
<pb:KR3k0013_WYG_996-15a>¶
夫要荒之服聲教攸暨天子有守在四夷之道春秋著¶
彊以天下之法故威讓之命所以懲其不貢文告之辭¶
所以譴其不庭惟制御之多方在羈縻而勿絶若乃象¶
胥是設言語既通使者載馳要領斯得而乃陸梁負約¶
桀驁渝盟䑕首多疑狼心肆志或自相殘孽或敢行侵¶
叛憫其類之所愬慮我邊之有聳繇是布之言令昭以¶
刑德示曲直之㫖諭誅賞之意故有革心改圖厥角謝¶
罪者矣¶
<pb:KR3k0013_WYG_996-15b>¶
漢武帝太初中樓蘭王遣一子質漢一子質匈奴後貳¶
師擊大宛匈奴欲遮之貳師兵盛不敢當即遣騎因樓¶
蘭候漢使后過者欲絶勿通軍正任文将兵屯玉門闗¶
為貳師後距(後距者居/後以拒敵)捕得生口知状以聞帝詔文便¶
道引兵捕樓蘭王将詣闕簿責王(以文簿一/一責之)對日小國¶
在大國間不兩屬無以自安願徙國入居漢地帝直其¶
言遣歸國¶
宣帝時賜烏孫大吏大禄大監金印紫綬使尊輔大昆¶
<pb:KR3k0013_WYG_996-16a>¶
彌星靡星靡死子雌栗靡立為小昆彌後末振将使人¶
刺殺之漢責大禄大吏大監以雌靡見殺状奪金印紫¶
綬更與銅墨¶
哀帝建平二年烏孫庶子卑援(音/爰)㚄(音竹/二切)入匈奴界冦¶
盗匈奴擊敗之卑援㚄恐遣子趍逯為質匈奴(逯音/録)單¶
于受以状聞漢遣中郎将丁野林副校尉公乗音使匈¶
奴責讓單于告令還歸卑援㚄質子單于受詔遣歸¶
後漢順帝永和中南匈奴左部勾龍王吾思居細等背¶
<pb:KR3k0013_WYG_996-16b>¶
叛中郎将梁並等擊破之天子遣使責讓單于開以恩¶
義令相招降單于本不預謀乃脱㡌避帳詣並謝罪¶
隋髙祖開皇六年契丹諸部相攻擊久不止又與突厥¶
相侵髙祖使責讓之其國遣使詣闕頓顙謝罪¶
十七年賜髙麗王湯璽書曰朕膺天命愛育率土奠王¶
海隅宣揚朝化欲使圓首方足各遂其心王毎遣使人¶
嵗常朝貢雖稱藩附誠節未盡王既人臣須同朕德而¶
乃驅逼靺鞨固禁契丹諸蕃頓顙為我臣妾忿善人之¶
<pb:KR3k0013_WYG_996-17a>¶
慕義何毒害之情深乎大府工人其數不少王必須之¶
自可聞奏昔年潜行財貨利動小人私将弩手逃&KR0481;下¶
國豈非修理兵噐意欲不臧恐有外聞故為盗竊時命¶
使者撫慰王蕃本欲問彼人情教彼政術王乃坐之空¶
舘嚴加防守使其閉目塞耳永無聞見有何隂惡弗欲¶
人知禁制官司畏其訪察又數遣馬騎殺害邊人屢騁¶
姦謀動作邪説心在不賔朕於蒼生悉如赤子賜王土¶
宇錫王官爵深恩殊澤彰著遐邇王專懐不信常自猜¶
<pb:KR3k0013_WYG_996-17b>¶
疑常遣使人密覘消息純臣之義豈若是也蓋當繇朕¶
訓導不明王之愆違一巳寛恕今日以後必須改革守¶
藩臣之節奉朝正之典自化爾蕃勿忤他國則長享富¶
貴實稱朕心彼之一方雖地狹人少然普天之下皆為¶
朕臣今若黜王不可虗置終須更選官屬就彼安否王¶
若洒心易行率繇憲章即是朕之良臣何勞别遣才彦¶
也昔帝王作法仁信為先有善必賞有惡必罰四海之¶
内俱聞朕㫖王若無罪朕勿加兵其餘蕃國謂朕何也¶
<pb:KR3k0013_WYG_996-18a>¶
王必虚心納朕此意慎勿疑惑更懐異圖往者陳叔寳¶
代在江隂殘害人庶驚動我&KR0463;候抄掠我邊境朕前後¶
誡勑經歴十年彼則恃長江之外聚一隅之衆惛狂驕¶
傲不從朕言故命将出師除彼㓙逆往來不盈旬月兵¶
騎不過數千歴代逋冦一朝清蕩遐邇久安人臣胥悦¶
聞王歎恨獨致悲傷黜陟幽明有司是職罪王不為陳¶
㓕賞王不為陳存樂禍好亂何為爾也王謂遼水之廣¶
何如長江髙麗之人多少陳國朕若不存含育責王前¶
<pb:KR3k0013_WYG_996-18b>¶
愆命一将軍何繇多力慇懃曉示許王自新耳宜體朕¶
懐自求多福湯得書惶恐将奉表陳謝㑹病卒¶
唐太宗貞觀十五年二月既破薛延陁是月延陁使者¶
辭還大宗謂之曰語爾可汗延陁為大突厥為小爾責¶
突厥羊馬又勒首領侍衛我今最處尊大亦須徴發於¶
爾我既不為爾安得妄作爾云突厥部數竊羊馬犬䑕¶
之盗何國無之執而加罪足以懲誡豈得将兵踰漠違¶
負要約耶我國家西越昌海東踰遼澤縁邊州郡列屯¶
<pb:KR3k0013_WYG_996-19a>¶
将士亦猶延陁有四靣可冦至便擊朔州道總管為大¶
度設引兵欲入長城輕軍往問曾無報荅控弦馳突輕¶
我師衆致此狼狽爾誠自取我邊方馬士一麾雲集今¶
青山甲卒未盈三千斬将搴旗猶能若是舉措利害爾¶
當自思¶
二十年十月壬申詔曰髙麗餘燼謂能悔禍故遣停兵¶
全其巢穴而兇頑成性殊未革心前後表聞類多不實¶
毎懐詭誑罪極難宥見朕使人又虧蕃禮所令誨云莫¶
<pb:KR3k0013_WYG_996-19b>¶
擾新羅口云從命侵凌不止積其姦惡常苞禍心蓋天¶
攸棄豈宜馴飬自今已后勿聼朝貢¶
髙宗時吐谷渾為吐蕃擊走投凉州請附内地吐蕃大¶
臣禄東賛亦屯兵於青海之地遣使人諭仲琮入朝上¶
表稱吐谷渾之罪仍請和親髙宗不許之遣左衛郎将¶
劉文祥使于吐蕃降璽書以責讓之¶
德宗貞元十三年正月吐蕃賛普遣使農索昔齎表請¶
修和好邊将以聞德宗以其&KR0600;狼之心數負恩背約不¶
<pb:KR3k0013_WYG_996-20a>¶
受表状任其使却歸¶
武宗㑹昌四年十月賜黨項詔曰自爾祖歸欵國家依¶
附邊塞為我赤子編于黔黎牛馬蕃孳種落殷盛不侵¶
不叛頗効信誠比聞邊将不守朝章失於綏緝因縁徴¶
歛害及無辜念爾逺人莫知控告特命朕之愛子實總¶
元戎所冀羣帥聼命而不敢自專諸部懐寃有所披訴¶
奉我憲令以保和好如聞莫顧恩私遂懐憑恃攘奪不¶
避于官物驅掠罔憚于中人擅用甲兵恣行攻刼豈有¶
<pb:KR3k0013_WYG_996-20b>¶
朝廷内地輙此䲭張道路阻艱商旅殆絶朕便欲詔命¶
諸鎮同力勦除深慮玉石難分善惡同弊今再為條制¶
各使得宜却令節将指揮許其處斷如亊有寃濫政乖¶
公平並遣廵院奏聞朝廷必與申理如或不知恩貸猶¶
敢猖狂國有典章必難容捨故兹曉示當體朕懐初黨¶
項自貞觀五年詔開河曲地為六十州内附者三十萬¶
口有大酋長拓抜赤詞者與諸首領歸欵朝廷以為松¶
州都督賜姓李氏自是從大積石山已東並為中國之¶
<pb:KR3k0013_WYG_996-21a>¶
境嵗來朝覲及武宗即位以破廻鶻之衆塞上紛擾慮¶
邊将統押不得威重故以皇子德王愕遥鎮朔方道節¶
度充管押西北諸蕃部落使時曾遣中使宣撫或為戎¶
騎所掠故有是詔戒之¶
後唐荘宗初為晉王天祐十四年二月新州編将盧文¶
進殺其帥李存矩叛投契丹冦我新州先是契丹阿保¶
機當武皇時屢盟於雲中靣相約束欵塞交歡義為弟¶
兄&KR0485;難相救彼無侵苦至是容納叛臣渝盟犯塞使讓¶
<pb:KR3k0013_WYG_996-21b>¶
之曰畫野離疆雖有華戎之别惟忠與信不違蠻貊之¶
邦契丹王氣稟貞忠心懐仁義為天山之貴族據玉塞¶
之雄藩恩加辮髪之鄉威讋控弦之俗往者降情修好¶
欵塞通盟各守封疆交陳贄幣錦車使者常馳問遺之¶
書牙帳賢王頗識㑹同之禮闗山無事風馬有歸青塜¶
路邊罕有射鵰之騎受降城北更無遺鏃之憂永保初¶
終不渝信誓近者盧文進潜圖兇逆茍避誅夷苞姦藴¶
惡之情何方可保有父有君之國皆所不容契丹王未¶
<pb:KR3k0013_WYG_996-22a>¶
始苞藏專聼誑惑黨一夫之罪惡絶兩國之歡盟縱彼¶
犬羊窺吾亭鄣徒封牛耳難保獸心輙将左袵之徒幸¶
我中原之利見蒐兵甲决戰西樓暫勞車騎之師佇見¶
槀街之首¶
　¶
　¶
　¶
　¶
<pb:KR3k0013_WYG_996-22b>¶
　¶
　¶
　¶
　¶
　¶
　¶
　¶
　冊府元龜卷九百九十六¶
