# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:36.813295
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百七十二
<pb:KR3k0013_WYG_872-1a>¶
欽定四庫全書¶
　册府元龜卷八百七十二　宋　王欽若等　撰¶
　　總錄部¶
　　　訟寃¶
昔史遷有言人之窮也未嘗不呼天疾痛惨怛未嘗不¶
呼父母斯亦茹寃衘恤之不能無告者也若夫大道之¶
䘮亂獄滋豐上聼不聰巧言競進邪曲害於正讒諂蔽¶
其眀懐寳而被誣含忠而獲戾乃至樹勲以光國獨見¶
<pb:KR3k0013_WYG_872-1b>¶
擯棄仗節以没世反䝉譛毁蹈非辜於公憲䧟惡名於¶
鉤黨推是而徃其流實繁盖有齎志以沉幽壤竄跡而¶
投遐裔遭刑辟之荼毒淪輸作之幽窘乃或奮不顧死¶
自訟其寃逮乎近親故吏仁人志士伏闕以申理露章¶
而上訴因以攄宿憤而䝉委炤起痿廢而被昭洗者固¶
多乎哉若夫辭意懇到卒不見諒者斯可悲矣¶
楚人卞和得玉璞而獻之厲王厲王使玉尹相之曰石¶
也王以和為謾而斷其左足厲王薨武王即位和又奉¶
<pb:KR3k0013_WYG_872-2a>¶
玉璞而獻之武王使玉尹相之曰石也又以為謾而斷¶
其右足武王薨共王即位和乃奉璞而哭於荆山中三¶
日不食泣盡而繼之以血共王聞之使人問之曰天下¶
之則者衆矣子獨何哭之悲也對曰夫寳玉而名曰石¶
貞士戮之以謾此臣所以悲也共王曰惜矣吾先王之¶
聼難剖石而易斬人之足夫死者不可生斷者不可續¶
何聼之殊也乃使人理其璞而得寳焉故名之曰和氏¶
之璧¶
<pb:KR3k0013_WYG_872-2b>¶
漢鄒陽齊人客㳺於梁人或讒之於孝王孝王怒下陽¶
吏將殺之鄒陽客㳺以讒見禽乃從獄中上書曰臣聞¶
忠無不報信不見疑臣嘗以為然徒虚語爾昔者荆軻¶
慕燕丹之義白虹貫日太子畏之衞先生為秦畫長平¶
之事太白食昴昭王疑之夫精變天地而信不諭兩主¶
豈不哀哉今臣竭忠盡誠畢議願知左右不眀卒從吏¶
訊為世所疑是使荆軻衞先生復起而燕秦不悟也願¶
大王熟察之昔者玉人獻寳楚王誅之李斯竭忠胡亥¶
<pb:KR3k0013_WYG_872-3a>¶
極刑是以箕子佯狂接輿避世恐遭此患也願大王熟¶
察玉人李斯之意而後楚王胡亥之聼無使臣為箕¶
子接輿所笑臣聞比干剖心子胥鴟夷臣始不信乃今¶
知之願大王熟察少加憐焉語曰有白頭如新傾蓋如故¶
何則知與不知也昔者樊於期逃秦之燕籍荆軻首以¶
奉丹事王奢去齊之魏臨城自剄以却齊而存魏夫王¶
奢樊於期非新於齊秦而故於燕魏也所以去二國死¶
兩君者行合於志慕義無窮也是以蘇秦不信於天下¶
<pb:KR3k0013_WYG_872-3b>¶
為燕尾生白圭戰亡六城為魏取中山何則誠有以相¶
知也蘓秦相燕人惡之於燕王燕王按劒而怒食之以¶
駃騠白圭顯於中山人惡之於魏文侯文侯投以夜光¶
之璧何則兩主二臣剖心析肝相信豈移於浮辭哉故女無¶
美惡入宫見妬士無賢不肖入朝見嫉昔者司馬喜臏¶
脚於宋卒相中山范雎拉脇折齒於魏卒為應侯此二¶
人者皆信必然之畫捐朋黨之私挾孤獨之交故不能¶
自免於嫉妬之人也是以申徒狄蹈雍之河徐衍負石¶
<pb:KR3k0013_WYG_872-4a>¶
入海不容於世義不茍取比周於朝以移主上之¶
心故百里奚乞食於路繆公委之以政甯戚飯牛車¶
下而桓公任之以國此二人者豈素宦於朝借譽於左¶
右然後二主用之哉感於心合於行堅如膠漆昆弟不¶
能離豈惑於衆口哉故偏聼生姦獨任成亂昔魯聼季¶
孫之說逐孔子宋任子冉之計囚墨翟夫以孔墨之辯¶
不能自免於讒諛而二國以危何則衆口鑠金積毁銷¶
骨也秦用戎人由余而伯中國(伯讀/曰覇)齊用越人子臧而¶
<pb:KR3k0013_WYG_872-4b>¶
强威宣(二王/諡)此二國者豈係於俗牽於世繫竒偏之辭¶
哉公聼並觀垂眀當世故意合則胡越為昆弟由余子¶
臧是矣不合則骨肉為敵讐朱象管蔡是矣今人主誠¶
能用齊秦之眀後宋魯之聼則五伯不足侔而三王易¶
為比也是以聖王覺悟捐子之之心而不說田常之賢¶
封比干之後修孕婦之墓故功業覆於天下何則欲善¶
無厭也夫晉文公親其讐强覇諸侯齊桓公用其仇一¶
匡天下何則慈仁殷勤誠加於心不可以虚辭借也至¶
<pb:KR3k0013_WYG_872-5a>¶
夫秦用商鞅之法東弱韓魏兵强天下卒車裂之越用¶
大夫種之謀擒勁呉覇中國卒誅其身是以孫叔敖三¶
去相而不悔於陵子仲辭三公為人灌園今人主誠能¶
去驕傲之心懐可報之徳披心腹見情素墮肝膽施徳¶
厚終與之窮達無愛於士則桀之犬可使吠尭而跖之¶
客可使刺繇况因萬乗之權假聖王之資乎然則荆軻¶
沈七族要離燔妻子豈足為大王道哉臣聞眀月之¶
珠夜光之璧以闇投人於道衆無不按劍相盼者何則¶
<pb:KR3k0013_WYG_872-5b>¶
無因而至前也蟠木根柢輪囷離竒而為萬乗器者以左¶
右為之先容也故無因而至前雖出隋珠和璧祗足以結¶
怨而不見徳故有人先㳺則枯木朽株樹功而不忘今天¶
下布衣窮居之士身在貧羸雖蒙堯舜之術挾伊管之辯¶
懐龍逢比干之意而素無根柢之容雖竭精神欲開忠于¶
當世之君則人主必襲按劍相眄之迹矣是使布衣之士¶
不得為枯木朽株之資也是以聖王制世御俗獨化於¶
陶鈞之上而不牽乎卑亂之言不惑乎衆多之口¶
<pb:KR3k0013_WYG_872-6a>¶
故秦皇帝任中庶子蒙之言以信荆軻而匕首竊¶
發周文王獵涇渭載吕尚歸而王天下秦信左右¶
而亡周用烏集而王何則以其能越拘攣之語馳¶
域外之議獨觀於昭曠之道也今人主沉諂諛之¶
辭牽帷廧之制使不羈之士與牛驥同皂此鮑焦¶
所以忿世而不留富貴之樂也臣聞盛飾入朝者不以¶
私汙義砥礪名號者不以利傷行故里名勝母而曾子¶
不入邑號朝歌而墨子廻車今欲使天下寥廓之士籠於¶
<pb:KR3k0013_WYG_872-6b>¶
威重之權脅於勢位之貴回面汙行以事謟諛之人而¶
求親近於左右則士有伏死崛穴巖藪之中爾安有盡¶
忠信而趨闕下者哉書奏孝王孝王立出之卒為上客¶
也¶
于公東海郯人為郡决曹東海有孝婦少寡亡子養姑¶
甚謹姑欲嫁之終不肯姑謂鄰人曰孝婦事我勤苦哀¶
其亡子守寡我老乆絫丁壯奈何其後姑自經死(不欲/累婦)¶
(故自/殺)姑女告吏婦殺我母吏捕孝婦孝婦辭不殺姑吏¶
<pb:KR3k0013_WYG_872-7a>¶
驗治孝婦自誣服具獄上府(府郡之/曹府)于公以為此婦養¶
姑十餘年以孝聞必不殺也太守不聼于公争之不得¶
乃抱其具獄哭於府上(具獄者獄案已/成其文備具也)因辭疾去郡中¶
枯旱三年後太守至卜筮其故于公曰孝婦不當死前¶
太守强㫁之咎當在是乎於是太守殺牛祭孝婦冡因¶
表其墓天立大雨歳熟郡中以此大敬重于公¶
鄭昌為諌大夫宣帝時葢寛饒上書誹謗昌愍傷寛饒¶
忠直憂國以言事不當意而為文吏所詆挫上書訟寛¶
<pb:KR3k0013_WYG_872-7b>¶
饒曰臣聞山有猛獸藜藿為之不采國有忠臣姦邪為¶
之不起司𨽻校尉寛饒居不求安食不求飽進有憂國¶
之心退有死節之義上無許史之屬下無金張之託職¶
在司察直道而行多仇少與上書陳國事有司劾以大¶
辟臣幸得從大夫之後官以諌為名不敢不言帝不聼¶
公乗興湖三老也京兆尹王尊坐免吏民多稱惜之興¶
等(湖縣名也今虢州/湖城縣取其名)上書訟尊治京兆功効日著徃者¶
南山盗賊阻山横行剽刦良民殺奪法吏道路不通城¶
<pb:KR3k0013_WYG_872-8a>¶
門至以警戒歩兵校尉使逐捕暴師露衆曠日煩費不¶
能禽制二卿坐黜(三輔皆秩中二千石號為卿也即前/京兆尹王昌貶為鴈門太守甄遵河)¶
(内太/守也)羣盗寖强吏氣傷沮(寖益也/沮壊也)流聞四方為國家憂¶
當此之時有能捕斬不愛金爵重賞關内侯寛中使問¶
所徴故司𨽻校尉王尊捕羣盗方畧拜為諌大夫守京¶
輔都尉行京兆尹事尊盡節勞心夙夜思職卑體下士¶
厲奔北之吏起沮傷之氣二旬之間大黨震壊渠率效¶
首(效致也斬其/首而致之也)賊亂蠲除民反農業拊循貧弱鉏耘豪¶
<pb:KR3k0013_WYG_872-8b>¶
强長安宿豪大猾東市賈萭城西萭章翦張禁酒趙放¶
(萭音矩翦張禁酒趙放/此二人作翦作酒之家)杜陵楊章等皆通邪結黨挾養¶
姦宄上干王法下亂吏治并兼役使侵漁小民為百姓¶
豺狼更數二千石二十年莫能禽討(更歴/也)尊以正法案¶
誅皆伏其辜姦邪銷釋吏民說服(釋解也說/讀曰悅)尊撥劇整亂¶
誅暴禁邪皆前所稀有名將所不及雖拜為真未有殊¶
絶褒賞加於尊身今御史大夫奏尊傷害隂陽為國家¶
憂無承用詔書之意靖言庸違象共滔天(此引虞書尭/典之辭也靖)¶
<pb:KR3k0013_WYG_872-9a>¶
(治也庸用也違僻也滔漫也謂其言假/託於治實用違僻貎象共過惡漫天也)原其所以出御¶
史丞楊輔故為尊書佐素行隂賊惡口不信(謂其口惡/而心不信)¶
(也/)好以刀筆䧟人於法輔嘗醉過尊大奴利家利家捽搏¶
其頰(捽持頭也/摶擊也)兄子閎㧞刀欲剄之輔以故深怨疾毒¶
欲傷害尊疑輔内懐怨恨外依公事建畫為此議也傅¶
致奏文(建立謀畫此議也傅讀曰附/謂益其事而引致于罪狀)浸潤加誣以復私¶
怨(浸潤猶漸染/也復報也)昔白起為秦將東破韓魏南㧞郢都應¶
侯譛之賜死杜郵(應侯范雎也杜郵/地名在咸陽也)呉起為魏守西河¶
<pb:KR3k0013_WYG_872-9b>¶
而秦韓不敢犯讒人間焉斥逐奔楚秦聼浸潤以誅良¶
將魏信讒言以逐賢守此皆偏聼不聰失人之患也臣¶
等竊痛傷尊修身潔己砥節首公(砥厲也/首向也)刺譏不憚將¶
相誅惡不辟豪强誅不制之賊解國家之憂功著職修¶
威信不廢誠國家爪牙之吏折衝之臣今一旦無辜制¶
於仇人之手傷於詆欺之文上不得以功除罪下不得¶
䝉棘木之聼(周禮三槐九棘/公卿於下聼訟)獨掩怨讐之偏奏被共工¶
之大惡(共工官名尭時諸侯/舜流之於幽州也)無所陳怨愬罪尊以京師¶
<pb:KR3k0013_WYG_872-10a>¶
廢亂羣盗並興選賢徴用起家為卿賊亂既除豪猾伏¶
辜即以佞巧廢黜一尊之身三期之間乍賢乍佞豈不¶
甚哉(期年/也)孔子曰愛之欲其生惡之欲其死是惑也浸¶
潤之譛不行焉可謂眀矣願下公卿大夫博士議郎定¶
尊素行夫人臣而傷害隂陽死誅之罪也靖言庸違放¶
殛之刑也(殛誅/也)審如御史章尊乃當伏觀闕之誅(孔子/誅少)¶
(正夘於兩/觀之間)放於無人之域不得茍免(非止合免/官而已也)及任舉¶
尊者當獲選舉之辜不可但已(但徒也空也已止也/不可空然而止也)即¶
<pb:KR3k0013_WYG_872-10b>¶
不如章飾文深詆以愬無罪(詆毁/也)亦宜有誅以懲讒賊¶
之口絶詐欺之路(懲創/也)惟眀主參詳使白黒分別書奏¶
天子復以尊為徐州刺史¶
杜欽為議郎先是宣帝時漢數出使西域多辱命不稱¶
或貪汙為外國所苦(苦謂困/辱之)是時烏孫大有擊匈奴之¶
功而西域諸國新輯(輯與集同/集和也)漢方善遇欲以安之選可¶
使外國者前將軍韓增舉馮奉世以衞侯使持節送大¶
宛諸國客至伊脩城(伊脩城在鄯善國漢於/其中置屯田吏士也)都尉宋將¶
<pb:KR3k0013_WYG_872-11a>¶
言莎車與旁國共攻殺漢所置莎車王萬年(莎車國名/萬年其王)¶
(名也莎/素和切)并殺漢使者奚充國時匈奴又發兵攻車師城¶
不能下而去莎車遣使揚言北道諸國已屬匈奴矣於¶
是攻刧南道與㰱盟畔漢從鄯善以西皆絶不通(鄯音/善)¶
都䕶鄭吉校尉司馬意皆在北道諸國間奉世與其副¶
嚴昌計以為不亟擊之則莎車日彊(亟急也音/居力切)其埶難¶
制必危西域遂以節諭告諸國王因發其兵南北道合¶
萬五千人進擊莎車攻㧞其城莎車王自殺傳其首詣¶
<pb:KR3k0013_WYG_872-11b>¶
長安諸國悉平威振西域奉世乃罷兵以聞宣帝召見¶
韓增曰賀將軍所舉得其人奉世遂西至大宛大宛聞¶
其斬莎車王敬之異於他使得其名馬象龍而還(言馬/形似)¶
(龍/者)帝甚說(說讀/曰悅)下議封奉世(下其事/令議之)丞相將軍皆曰春¶
秋之義大夫出疆有可以安國家則專之可也(專與/顓同)奉¶
世功効尤著宜加爵土之賞少府蕭望之獨以奉世奉¶
使有指(本為送/諸國客)而擅矯制違命發諸國兵雖有功効不¶
可以為後世法即封奉世開後世奉使者例以奉世為¶
<pb:KR3k0013_WYG_872-12a>¶
比(比必/寐切)争逐發兵要功萬里之外(逐競/也)為國家生事於¶
夷狄漸不可長奉世不宜受封帝善望之議以奉世為¶
光祿大夫水衡都尉及奉世卒後二年西域都䕶甘延¶
夀以誅郅支單于封為列侯時丞相匡衡亦用延夀矯¶
制生事據蕭望之前議以為不當封而議者咸美其功¶
帝從衆而侯之於是欽上疏追訟奉世前功曰前莎車¶
王殺漢使者約諸國背畔(約謂共/為契約)左將軍奉世以衞侯¶
便宜發兵誅莎車王䇿定城郭功施邊境(城郭者謂西/域諸國為城)¶
<pb:KR3k0013_WYG_872-12b>¶
(郭而/居者)議者以奉世奉使有指春秋之義亡遂事漢家之¶
法有矯制(亡遂事者謂臨事制宜前事不可必遂也/漢家之法擅矯詔命雖有功勞不加賞也)故¶
不得侯今匈奴郅支單于殺漢使者亡保康居都䕶延¶
夀發城郭兵屯田吏士四萬餘人以誅斬之封為列侯¶
臣愚以為比罪則郅支薄量敵則莎車衆用師則奉世¶
寡計勝則奉世為功於邊境安慮敗則延夀為禍於國¶
家深其違命而擅生事同延夀割地封而奉世獨不錄¶
臣聞功同賞異則勞臣疑罪均刑殊則百姓惑疑生無¶
<pb:KR3k0013_WYG_872-13a>¶
常惑生不知所從無常則節趨不立(趨讀曰趣趣/謂意思所向)不知¶
所從則百姓無所措手足(措置也/千故切)奉世圖難忘死信命¶
於殊俗(圖難謀除國難/也信讀曰伸)威功自著為世使表(自著謂顯/眀也表猶)¶
(首/也)獨抑厭而不揚(厭乙/渉切)非聖主所以塞疑厲節之意願¶
下有司議帝以先帝時事不復錄¶
劉向為宗正時甘延夀陳湯誅郅支單于既至論功石¶
顯匡衡以為延夀湯擅興師矯制幸得不誅如復加爵¶
土則後奉使者争欲乘危徼幸生事於蠻夷為國招難¶
<pb:KR3k0013_WYG_872-13b>¶
漸不可開元帝内嘉延夀湯功而重違衡顯之議議乆¶
不决向上疏曰郅支單于囚殺使者吏士以百數事暴¶
揚外國傷威毁重羣臣皆閔焉陛下赫然欲誅之意未¶
嘗有㤀西域都䕶延夀副校尉湯承聖指倚神靈總百¶
蠻之君㩜(㩜與/攬同)城郭之兵出百死入絶域遂蹈康居屠¶
五重城搴歙侯之旗斬郅支之首縣旌萬里之外揚威¶
昆山之西掃谷吉之恥立昭眀之功萬夷慴伏莫不懼震¶
呼韓邪單于見郅支已誅且喜且懼向風馳義稽首來¶
<pb:KR3k0013_WYG_872-14a>¶
賔願守北藩累世稱臣立千載之功建萬世之安羣臣¶
之勲莫大焉昔周大夫方叔吉甫為宣王誅玁狁而¶
百蠻從其詩曰嘽嘽焞焞如霆如雷(嘽它丹切/焞它回切)顯允方¶
叔薄伐玁狁蠻荆來威易曰有嘉折首獲匪其醜言美¶
誅首惡之人而諸不順者皆來從也今延夀湯所誅震¶
雖易之折首詩之雷霆不能及也論大功者不錄小過¶
舉大羙者不疵細瑕司馬法曰軍賞不踰月欲民速得¶
為善之利也葢急武功重用人也吉甫之歸周厚賜之¶
<pb:KR3k0013_WYG_872-14b>¶
其詩曰吉甫宴喜既多受祉來歸自鎬我行永乆千里¶
之鎬猶以為逺况萬里之外其勤至矣延夀湯既未獲¶
受祉之報反屈捐命之功乆挫於刀筆之前非所以勸¶
有功勵戎士也昔齊桓前有尊周之功後有滅項之罪¶
君子以功覆過而為之諱行事貳師將軍李廣利捐五¶
萬之師靡億萬之費(靡散也/音糜)經四年之勞而厪獲駿馬¶
三十匹(厪與/僅同)雖斬宛王母之首猶不足以復費其私罪¶
惡甚多孝武以為萬里征伐不錄其過遂封拜兩侯三¶
<pb:KR3k0013_WYG_872-15a>¶
卿二千石百有餘人今康居國强於大宛郅支之號重¶
於宛王殺使者罪甚於留馬而延夀湯不煩漢士不費¶
斗糧比於貳師功徳百之且嘗惠隨欲擊之烏孫鄭吉¶
迎自來之日逐猶皆裂土受爵故言威武勤勞則大於¶
方叔吉甫列功覆過則優於齊桓貳師近事之功則髙¶
於安逺長羅而大功未著小惡數布臣竊痛之宜以時¶
解縣通籍除過勿治尊寵爵位以勸有功於是天子下¶
詔曰匈奴郅支單于背畔禮義留殺漢使者吏士甚逆¶
<pb:KR3k0013_WYG_872-15b>¶
道理朕豈忘之哉所以優㳺而不征者重動師衆勞將¶
率故隠忍而未有云也今延夀湯睹便宜乗時利結城¶
郭諸國擅興師矯制而征之頼天地宗廟之靈誅討郅¶
支單于斬獲其首及閼氏貴人名王以下千數雖踰義¶
干法内不煩一夫之役不開府庫之藏因敵之糧以贍¶
軍用立功萬里之外威鎮百蠻名顯四海為國除殘¶
兵革之原息邊境得以安然猶不免死亡之患罪當在¶
於奉憲朕甚閔之其赦延夀湯罪勿治詔公卿議封焉¶
<pb:KR3k0013_WYG_872-16a>¶
耿育為議郎時射聲校尉關内侯陳湯徙焞煌育上書¶
言便宜因寃訟湯曰延夀湯為聖漢揚鉤深致逺之威¶
雪國家累年之耻討絶域不羈之君係萬里難制之虜¶
豈有比哉先帝嘉之仍下眀詔宣著其功改年埀歴傳¶
之無窮應是南郡獻白虎邊陲無警備㑹先帝寢疾然¶
猶埀意不㤀數使尚書責問丞相趣立其功獨丞相匡¶
衡排而不予封延夀湯數百戸此功臣戰士所以失望¶
也孝成皇帝承建業之基乘征伐之威兵革不動國家¶
<pb:KR3k0013_WYG_872-16b>¶
無事而大臣傾邪讒佞在朝曾不深惟本末之難以防¶
未然之戒欲專主威排妬有功使湯塊然被寃拘囚不¶
能自眀卒以無罪老棄焞煌正當西域通道令威名折¶
衝之臣旋踵及身復為郅支遺虜所笑誠可悲也至今¶
奉使外蠻者未嘗不陳郅支之誅以揚漢國之盛夫援¶
人之功以懼敵棄人之身以快讒豈不痛哉且安不忘¶
危盛必慮衰今國家素無文帝累年節儉富饒之畜又¶
無武帝薦延梟俊禽敵之臣獨有一陳湯爾假使異世¶
<pb:KR3k0013_WYG_872-17a>¶
不及陛下尚望國家追錄其功封表其墓以勸後進也¶
湯幸得身當聖世功曾未乆反聼邪臣鞭逐斥逺使亡¶
逃分竄死無處所逺覽之士莫不計度以為湯功累世¶
不可及而湯過人情所恒有湯尚如此雖復破絶筋骨¶
暴露形骸猶復制於唇舌為嫉妬之臣所係虜耳此臣¶
所以為國家尤戚戚也書奏成帝還湯卒於長安¶
鮑宣為諫大夫時大司空何武遣吏迎後母㑹成帝末¶
吏恐道路有盗賊留止左右或譏武事親不篤遂䇿免¶
<pb:KR3k0013_WYG_872-17b>¶
後五歳宣數稱寃之天子感丞相王嘉之對而髙安侯¶
董賢亦薦武繇是復徴為御史大夫¶
孫寳鴻嘉中以廣漢羣盗起選為益州刺史廣漢太守¶
扈商者大司馬車騎將軍王音姊子軟弱不任職寳到¶
部親入山谷諭告羣盗非本造意渠率皆得毁過自出¶
(渠大/也)遣歸田里自劾矯制奏商為亂首(擅放羣盗歸故/云矯制繇商不)¶
(任職致有盗賊/故云為亂首也)春秋之義誅首惡而已商亦奏寳所縱¶
或有渠率當坐者(縱放/也)商徴下獄寳坐失死罪免益州¶
<pb:KR3k0013_WYG_872-18a>¶
吏民多陳寳㓛効言為車騎將軍所排上復拜寳為冀¶
州刺史¶
　¶
　¶
　¶
　¶
　¶
　¶
<pb:KR3k0013_WYG_872-18b>¶
　¶
　¶
　¶
　¶
　¶
　¶
　¶
　册府元龜卷八百七十二¶
