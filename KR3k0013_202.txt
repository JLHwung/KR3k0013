# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:09.226867
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷二百二
<pb:KR3k0013_WYG_202-1a>¶
欽定四庫全書¶
　冊府元龜卷二百二　　宋　王欽若等　撰¶
　　閏位部¶
　　　祥瑞第二¶
宋明帝泰始元年二月丙寅揚州淮水清潔有異於常¶
州治中從事史張緒以聞乙亥白鹿見宣城宣城太守¶
劉勰以聞己亥白鹿見長沙湘州刺史劉韞以獻¶
二年三月丙午黄紫雲從景陽樓出隨風回乆乃消華林園¶
<pb:KR3k0013_WYG_202-1b>¶
令臧延之以聞¶
四月乙未甘露降上林苑苑令徐承道以獻庚申甘露¶
降華林園園令臧延之以獻¶
五月甲寅赭中獲石柏長三丈二尺廣三尺五寸揚州¶
刺史建安王休仁以獻乙亥甘露降丹陽秣陵縣舍齋¶
前竹丹陽尹王景文以獻¶
六月丁巳白烏見吳郡海鹽太守顧顗之以獻己邜日¶
入後有黄白赤白氣東西竟天光明潤澤乆乃消¶
<pb:KR3k0013_WYG_202-2a>¶
是月白燕見零陵獲以獻¶
七月戊子白雀見虎檻洲都督征討諸軍建安王休仁¶
以聞己酉嘉禾生㑹稽永興太守巴陵王休若以聞¶
八月丙辰朔四眼龜見㑹稽會稽太守巴陵王休若以¶
獻五城澳池二蓮同榦都水使者羅僧愍以獻戊午嘉¶
𤓰生南豫州刺史山陽王休祐以獻己未豫州刺史山¶
陽王休祐獻蓮二花一蔕丙寅六眼龜見東陽長山文¶
如爻卦太守劉勰以獻¶
<pb:KR3k0013_WYG_202-2b>¶
是月於赭圻城南得紫玉一段圍三尺二寸長一尺太¶
宗攻為二爵以獻武文二廟¶
九月庚寅青雀見京城内南徐州刺史桂陽王休範以¶
獻壬寅白烏見吳興烏城太守都顒以獻¶
十月己巳幸華林天淵池白魚躍入御舟¶
三年二月壬寅白䑕見樂安青州刺史沈文秀以獻¶
五月癸酉白麞見南東海丹徒南徐州刺史桂陽王休¶
範以獻乙亥白鴝鵒見京兆雍州刺史巴陵王休若以¶
<pb:KR3k0013_WYG_202-3a>¶
獻乙邜白麞見北海都昌青州刺史沈文秀以獻¶
十一月乙邜盱眙獲石柏寜朔将軍段佛榮以獻庚申¶
甘露降晉陵太守王藴以聞癸亥甘露降南東海丹徒¶
建岡南徐州刺史桂陽王休範以聞¶
十二月壬午甘露降崇寜陵揚州刺史建安王休仁以¶
聞¶
四年十一月辛未崇寜陵尚書言自大明八年至今四¶
年二月宣太后陵明堂前後有光及五色雲又芳香四¶
<pb:KR3k0013_WYG_202-3b>¶
滿又五彩雲在松下狀如車蓋¶
五年正月癸邜白麞見汝隂樓煩豫州刺史劉勔以獻¶
五月壬戌豫章南昌獲古銅鼎容斛七㪷江州刺史王¶
景文以獻¶
六月甲子嘉蓮生湖熟南䑓侍御史竺曽度以聞¶
十月庚辰郢州獲𤣥璧廣八寸五分安西将軍蔡興宗¶
以獻¶
六年六月壬子嘉蓮生東宫𤣥圃池皇太子以聞¶
<pb:KR3k0013_WYG_202-4a>¶
七月壬午白雀二見廬陵吉陽内史江孜以聞¶
九月己巳八眼龜見吳興故鄣太守禇淵以獻¶
十二月乙未白鹿見梁州刺史杜㓜文以聞¶
十年四月戊申夜京邑崇虚館堂前有黄氣狀如寳蓋¶
高十許丈漸有五色道士陸脩静以聞¶
六月甲寅義陽郡獲銅鼎受一斛并蓋並隠起鏤豫州¶
刺史段佛榮以獻¶
泰豫元年四月己酉㑹稽山隂思義醴泉出太守蔡興¶
<pb:KR3k0013_WYG_202-4b>¶
宗以聞¶
六年辛丑白雀見廣州刺史孫超以聞¶
十月壬戌白麞見義興國山太守王藴以獻義興陽羡¶
縣獲毛龜太守王藴以獻¶
後廢帝元徽元年正月甲午白麞見海陵寧海太守孫¶
嗣之以獻¶
二年三月甲子白鹿見鬱州青冀二州刺史西海太守¶
劉善明以獻¶
<pb:KR3k0013_WYG_202-5a>¶
四年三月醴泉出昌國白鹿山其味甚甘¶
十一月乙巳甘露降吳興烏程太守蕭恵明以聞¶
五年四月己巳白雀二見尋陽柴桑江州刺史邵陵王¶
友以獻¶
順帝昇平二年十一月甘露降南東海武進彭山太守¶
謝頊以聞又甘露降長城下山太守王奐以聞¶
十二月甘露降建康禁中里¶
是年宣城山中生紫芝一株在所獲以獻¶
<pb:KR3k0013_WYG_202-5b>¶
三年三月白虎見歴陽龍元縣新昌村新昌嘉名也瑞¶
應圗王者不暴白虎出白虎仁獸也¶
是年騶虞見東安縣五界山獅子頭虎身龍脚詩傳曰¶
騶虞獸白虎黒文不食生物至徳則出¶
南齊太祖建元元年正月拜皇太子日有慶雲在日邉¶
又新蔡郡固始縣嘉禾一莖五穂¶
四月有司奏延陵令戴景度稱所領季子廟舊有湧井¶
二所廟祝列云舊井北忽聞金石聲即掘深三尺得沸¶
<pb:KR3k0013_WYG_202-6a>¶
泉其東忽有聲錚錚又掘得泉沸湧若浪中得一銀木簡¶
長一尺廣二寸上有隱起文曰廬山道人張陵再拜謁¶
闕起居簡木堅白而字色黄謹按瑞應圖浪井不鑿自¶
成王者清靜則仙人主之孔氏世録云叶精帝道孔書¶
明巧當在張陵宋均註云張陵佐封禪一云陵仙人也¶
五月白烏見巴郡¶
八月男子王約獲白雀一頭¶
九月甘露降淮南郡桃石榴二株有司又奏甘露降汲¶
<pb:KR3k0013_WYG_202-6b>¶
縣王安世園樹秣陵縣獲白雀一頭¶
十月涪陵郡蜑民田健所住嵓間常留雲氣有聲響徹¶
若龍吟求之積歳莫有見者去四月二十七日嵓數里¶
夜忽有雙光至明往獲古鐘一枚又有一器名錞于蜑¶
人以為神物奉祠之¶
十一月固始縣獲嘉禾一莖九穗¶
是年(臣欽若等曰/史臣不書月)郢州監利縣天井湖水色忽澄清出¶
綿百姓採以為纊¶
<pb:KR3k0013_WYG_202-7a>¶
三年華林園醴泉堂東忽有瑞雲周圍十許丈髙下與景¶
雲樓平五色藻宻光彩映山徘徊良久轉南行過長船入¶
華池大鳥集東陽郡太守沈約表云鳥身備五彩赤色¶
居多案樂緯叶圖徵云焦明鳥質赤至則德之感也¶
武帝永明元年五月木連理生安成新喻縣又生南梁¶
陳縣郢州丁坡屯獲白雀一頭¶
閏月璿明殿外閣南槐樹連理新蔡縣獲嘉禾二莖九¶
穗一莖七穗鹽官縣内村木連理¶
<pb:KR3k0013_WYG_202-7b>¶
二年正月冠軍將軍周晉孫於石頭北廂將堂見地有¶
異光照城堞往獲玉璽一鈕方七分文曰明𤣥君¶
四月白雀集郢州府館又甘露降南郡桐樹¶
五月白雀見㑹稽永興縣¶
七月新冶縣槐栗二木合生異根連理去地數尺中央¶
小開上復為一又烏程縣陳文則家槿樹連理¶
九月有司奏上虞縣楓樹連理兩根相去九尺雙株均¶
聳去地九尺合成一幹故鄣縣楓樹連理兩株相去七¶
<pb:KR3k0013_WYG_202-8a>¶
尺大八圍去地一丈仍相合為樹泯如一木山陽縣界¶
若耶村有一槻木合為連理淮隂縣建業寺木連理建¶
康縣棃樹耀欀五圍連理六枝¶
十一月魏國民齊祥歸入靈丘關聞殷然有聲仰視之¶
見山側有紫氣如雲衆鳥囘翔其間祥往氣所獲璽方¶
寸四分獸鈕文曰坤維聖帝永昌送與魏太后師道人¶
慧度欲獻魏主慧度覩其文窺謂當今衣冠正朔在于¶
齊國遂附道人慧臧送京師因羽林監崔士亮獻之¶
<pb:KR3k0013_WYG_202-8b>¶
是年江陵縣獲白鼠一頭又休安陵獲白龜一頭又彭¶
澤縣獲白雉一頭乂順陽丹光縣山下得古鼎一枚又¶
䕶軍府門外桑樹一株並有蠶絲綿被枝莖漢光武時有¶
野蠶成繭百姓得以衣服今則浮波幕樹其亦此之類乎¶
三年正月安成縣榆樹二株連理¶
四月白雀見臨汝縣¶
七月安成王暠第獲白雀一頭又始興郡民龔𤣥宣云¶
去年二月忽有一道人乞食因採懐中出篆書真經一¶
<pb:KR3k0013_WYG_202-9a>¶
卷六紙又表北極一紙又移付羅漢居士一紙云從兠¶
率天宫下使上送天子因失道人所在𤣥宣又稱神人¶
授皇帝璽龜形長五寸廣二寸厚二寸五分上有天子¶
字中央蕭字下有萬世字¶
八月梁郡睢陽界野田中獲嘉禾一莖二十三穗¶
九月南郡江陵縣獲白雀一頭又句陽縣之榖山槿樹¶
連理異根雙挺共杪為一¶
十一月永寧左郡樠木連理¶
<pb:KR3k0013_WYG_202-9b>¶
是年越州南髙涼住人海中網魚獲銅獸一頭銘曰作¶
寳鼎齊臣萬年子孫承寳¶
四年二月甘露降臨湘縣李樹¶
三月甘露降南郡桐樹三足烏巢南安中陶縣庭中又¶
秣陵縣喬天明園中李樹連理生高三尺五寸兩枝别¶
生復高三尺合為一幹又白虎見安蠻䖍化縣¶
四月甘露降睢陽縣桃樹¶
是年丹陽縣獲白兎一頭東昌縣山自比歳以來常發¶
<pb:KR3k0013_WYG_202-10a>¶
異響去二月十五日有一巖禠落縣民方元泰往視於¶
巖下得古鐘一枚青龍見順陽郡清水縣平泉湖¶
五年正月秣陵縣華僧秀園中四樹連理¶
三月豫寜縣長崗山獲神鐘一枚¶
四月甘露降荆州府中閣外桐樹¶
六年建城縣昌城田獲四目龜一頭腹下有萬齊字¶
八月延寜縣王恵獲六目龜一頭腹下有萬歡字并有¶
卦兆¶
<pb:KR3k0013_WYG_202-10b>¶
九月莒縣獲嘉禾一株¶
是年山隂縣孔廣家園檉樹十二層㑹稽太守隋王子¶
隆獻之種芳林苑鳯光殿西武騎常侍唐潜上青毛神¶
龜一頭望蔡縣獲白鹿一頭南豫州刺史建安王子真¶
表獻金色魚一頭¶
六年四月江寜縣北界頼鄉齊平里三城邏門外路東¶
太常蕭恵基園楥樹二株連理其高相去二尺南大北¶
小小者傾柯南附合為一枝葉繁茂圓宻如蓋¶
<pb:KR3k0013_WYG_202-11a>¶
是年白鼠見芳林園蒲濤縣亮野村獲白麞一頭甘露¶
降芳林園故山堂桐樹¶
七年六月鹽官縣獲白雀一頭¶
是年黄龍見曲江縣黄池中一宿二日越州獻白珠¶
自然作思惟佛像長三寸起禪靈寺置刹下江寧縣¶
李樹二株連理兩根相去一丈五尺鬱林獲白雉一¶
頭荆州獲白麞一頭又吳郡太守江斆於錢塘縣獲¶
蒼玉璧一枚以獻又齊興太守劉元寳治郡城於塹¶
<pb:KR3k0013_WYG_202-11b>¶
中獲錢數百萬形極大以獻臺為瑞世祖班賜朝臣¶
以下各有差又主書朱靈讓於浙江得靈石十人舉¶
乃起在水深三尺而浮世祖親投於天淵池試之刻¶
為佛像¶
八年三月武陵白沙戍槻木連理相去五尺俱高三尺¶
東西二枝合而通柯¶
四月陽羡縣獲白烏一頭¶
五月陽城縣獲紫芝一株¶
<pb:KR3k0013_WYG_202-12a>¶
十二月柴桑縣陶委天家樹連理¶
是年餘干縣獲白麞一頭天門臨澧縣獲白雀一頭巴¶
陵郡連理四株又天忽黄色照地衆莫能觧司徒法曹¶
王融上金天頌云是即金天所謂榮光武帝大悦始興¶
郡昌樂村獲白鳩一頭又餘干縣獲白麞一頭¶
九年五月長山縣獲神龜一頭腹有巽兑卦¶
七月吳郡錢塘縣獲白雀一頭¶
八月豫州獲白雀一頭甘露降上定林寺佛堂庭中天如¶
<pb:KR3k0013_WYG_202-12b>¶
雨遍地如雪其氣芳其味甘耀日舞風至晡乃止爾後¶
頻降鍾山松樹四十餘日乃止¶
十月甘露降大安陵樹¶
十一月寜蜀廣漢縣田所墾地八尺四寸獲古鍾一枚¶
形高三尺八寸圍四尺七寸懸柄長一尺二寸合高五¶
尺四面各九孔夜中於陶所瓦間見有白光窺尋無物¶
自後夜夜輒復有光既經旬日村民張慶宣瓦作屋又¶
於屋間見光炤内外慶宣疑之以告孔休先乃共發視獲¶
<pb:KR3k0013_WYG_202-13a>¶
玉璽一鈕璧方八寸上有鼻文曰帝真又曲阿縣民黄¶
慶宅左有園園東南廣袤四丈每種菜輒鮮異雖加採¶
掇隨復更生夜中長有白光皎質屬天状似懸絹慶疑¶
非常請師卜侯道士𫝊徳占使掘之深三尺獲玉印一¶
鈕文曰長承萬福¶
是年臨湘縣獲白鹿一頭義陽安昌縣獲白麞一頭秣¶
陵縣鬭塲里安明寺有古樹衆僧改架屋宇伐以為薪¶
剖樹木裏自然有法大徳三字¶
<pb:KR3k0013_WYG_202-13b>¶
又始興郡本無欓樹調味有闕世祖在郡堂屋後忽生¶
一株¶
十年五月齊郡獲白雀一頭¶
六月海陵齊昌縣獲嘉禾一莖六穂¶
是年青州獲白雉一頭司州清激戍獲白麞一頭蘭陵¶
民齊伯生於六合山獲金璽一鈕文曰年予主青州洍¶
液戍獲白雉一頭¶
十一年九月睢陽縣里中獲嘉禾一株¶
<pb:KR3k0013_WYG_202-14a>¶
是年廣陵海陵縣獲白麞一頭¶
鬱林王隆昌元年正月襄陽縣獲紫芝一莖¶
四月陽羡縣獲白烏一頭¶
和帝中興二年正月邏将潘道益于山石穴中獲毛龜¶
一頭¶
二月白虎見東平夀張安樂村¶
三月甘露降茅山彌漫數里¶
是年山上雲障四塞頃有𤣥黄五色如龍形長十餘丈¶
<pb:KR3k0013_WYG_202-14b>¶
從西北昇天¶
梁高祖天監元年七月癸邜鸞鳥見樂逰苑¶
四年四月自甲寅至壬戌甘露連降華林園¶
五月建康縣朔隂里生嘉禾一莖十二穂¶
八月庚子老人星見¶
五年四月丙申廬陵高昌之仁山獲銅劒二始豐縣獲¶
八目龜一¶
八月戊戌老人星見¶
<pb:KR3k0013_WYG_202-15a>¶
六年二月甲辰老人星見¶
六月新吳縣獲四目龜一¶
九月嘉禾一莖九穂生江陵縣¶
七年四月辛未秣陵縣獲靈龜一¶
八月甲戌老人星見¶
十一月辛巳鄞縣言甘露降¶
八年二月壬戌老人星見¶
八月戊午老人星見¶
<pb:KR3k0013_WYG_202-15b>¶
九年七月己巳老人星見¶
十年二月戊申騶虞一見荆州華容縣五月癸酉安豐¶
縣獲一角𤣥龜乙酉嘉蓮一莖三花生樂逰苑¶
十二月癸酉山車見于臨成縣¶
十一年二月新昌濟陽二郡野蠶成繭¶
十三年二月丁亥老人星見¶
十四年二月戊戌老人星見¶
八月乙未老人星見¶
<pb:KR3k0013_WYG_202-16a>¶
十五年八月老人星見¶
十六年二月庚戌老人星見¶
四月潮溝獲白雀¶
八月辛丑老人星見¶
十七年二月甲申老人星見¶
八月壬寅老人星見¶
十八年二月戊午老人星見¶
七月甲申老人星見¶
<pb:KR3k0013_WYG_202-16b>¶
普通元年二月壬子老人星見¶
八月庚戌老人星見¶
二年七月甲寅老人星見¶
三年八月甲子老人星見¶
四年二月庚午老人星見¶
八月丁邜老人星見¶
五年二月丁丑老人星見¶
六年二月丁丑老人星見¶
<pb:KR3k0013_WYG_202-17a>¶
八月壬午老人星見¶
七年二月丁亥老人星見¶
大通元年八月壬辰老人星見¶
二年二月甲子老人星見¶
中大通二年正月癸未老人星見¶
三年二月甲寅老人星見¶
八月癸巳老人星見¶
是嵗吳興郡生野榖堪食¶
<pb:KR3k0013_WYG_202-17b>¶
四年二月壬寅老人星見丙辰邵陵縣獲白鹿一¶
五年正月辛邜輿駕親祀南郊先是一日丙夜南郊令¶
觧滌之等到郊所履行忽聞空中有異香三隨風至及¶
将行事奏樂迎神畢有神光圓滿壇上朱紫白黄雜色¶
食頃方㓕兼太宰武陵王紀等以聞¶
二月己丑老人星見¶
八月庚申老人星見¶
大同元年三月己邜老人星見¶
<pb:KR3k0013_WYG_202-18a>¶
七月乙邜老人星見¶
二年二月丙戌老人星見¶
三年二月乙酉老人星見¶
八月甲申老人星見¶
六年二月秦郡獻白鹿一¶
六月丁未平陽縣獻白鹿一¶
九月始平太守崔碩表獻嘉禾一莖十二穂¶
敬帝紹泰元年冬至二年三月甘露頻降于鍾山梅崗¶
<pb:KR3k0013_WYG_202-18b>¶
南澗及京口江寜縣境或至三數升大如奕棋子陳高¶
祖表以獻臺¶
二年二月前寜逺石城公外兵參軍王位于石頭沙際¶
獲玉璽四紐¶
陳高祖永定元年十一月甘露降于鍾山松林彌漫岩¶
谷庚子開善寺沙門採之以獻勑頒賜羣臣¶
二年四月重雲殿東鴟尾有紫煙屬天¶
文帝天嘉元年正月辛未輿駕親祠北郊日有冠¶
<pb:KR3k0013_WYG_202-19a>¶
廢帝光大二年五月丙辰太傅安成王獻玉璽一¶
宣帝大建二年閏四月乙邜儀同黄法氍獻瑞璧一¶
四年八月丁丑景雲見¶
十二月壬寅甘露降樂逰苑¶
五年五月癸丑景雲見¶
七年四月壬子郢州獻瑞鍾六¶
閏九月壬辰甘露頻降樂逰苑¶
十二月甲子南康郡獻瑞鍾一¶
<pb:KR3k0013_WYG_202-19b>¶
八年正月庚辰西南有紫雲見¶
東魏孝静天平二年二月員外散騎常侍穆禮得玉板¶
一廣三寸長五寸頭有兩孔以獻¶
四月臨水縣木連理¶
五月北豫州獻白雀¶
七月齊獻武王獲白烏以獻魏郡木連理¶
八月光州獻白兎¶
三年正月青州獻白雉¶
<pb:KR3k0013_WYG_202-20a>¶
五月司州上言清河郡木連理¶
七月魏郡獻嘉禾京師獻白雀¶
四年二月青州獻白雉¶
四月西兖州獻白狐¶
六月廣平郡上言木連理¶
七月兖州獻白雀光州獻白兎又獻九尾狐¶
八月并州上言木連理又獻嘉禾京師又獲嘉禾虞曹¶
郎中司馬仲璨又獻嘉禾一莖五穂¶
<pb:KR3k0013_WYG_202-20b>¶
十二月梁州獻白雉¶
元象元年正月有巨象自至碭郡波中南兖州獲送于¶
鄴大赦改元¶
二月雒州上言木連理¶
四月光州獻九尾狐¶
五月冀州獲白烏林慮縣上言木連理京師獲白雀徐¶
州獲白兎¶
六月京師獲白雀齊獻武王獲白兎以獻¶
<pb:KR3k0013_WYG_202-21a>¶
濮陽郡獲白兎齊獻武王獲白鹿以獻¶
七月肆州獻白雀是月齊獻武王獲白雀以獻¶
八月東雍州獻嘉禾上黨郡言木連理西中府獻白燕¶
興和元年正月魏郡繁陽縣獻白雉¶
二月光州獻九尾狐¶
三月甘露降于京師¶
四月京師獲三足烏¶
五月京師獲白雀¶
<pb:KR3k0013_WYG_202-21b>¶
六月齊文襄王獲白雀以獻南兖州獲白雀¶
七月京師獲白雀¶
八月徐州表濟隂郡㕔事前槐樹烏巢于上烏母死有¶
鵲銜食哺烏兒不失其時竝皆長大賞太守帛十疋¶
九月有司奏西山採材司馬張神和上言司空谷木連¶
理¶
二年四月光州上言盧鄉縣木連理京師獲白雀徐州¶
獻白兎¶
<pb:KR3k0013_WYG_202-22a>¶
閏月京師獻白雀¶
五月京師獲白雀又獲白燕¶
六月京師獲白兎光州獻白雀¶
七月京師獲白雀¶
三年二月東郡白馬縣民獻玉印一¶
五月司州獻九尾狐京師獲白雀¶
八月南青州獻嘉禾¶
十二月魏郡獻白狐¶
<pb:KR3k0013_WYG_202-22b>¶
四年正月京師獲白雀光州獲白兎¶
四月魏郡貴鄉縣獲白烏雛瀛州獻白狐二¶
五月京師獲白烏陽夏郡獻白烏濟州獻蒼烏¶
六月京師獲白雀¶
七月瀛州獻蒼烏鄴縣民獻白玉一璞北豫州獻白烏¶
京師獲白雀¶
十月瀛州獻白雀¶
武定元年正月廣宗郡獻白雉兖州獻白雉¶
<pb:KR3k0013_WYG_202-23a>¶
二月瀛州獻白兎青州獻白雉¶
四月兖州獻蒼烏¶
五月梁州獲白雀濟州獻蒼烏¶
六月兖州獻白鹿京師獲白雀東郡民獻白烏¶
七月京師獲白雀幽州獲白狐以獻¶
八月西兖州上言濟隂郡¶
九月齊獻武王上言并州木連理汲郡獻白兎¶
十月兖州獻白雀¶
<pb:KR3k0013_WYG_202-23b>¶
二年五月京師獲蒼烏¶
七月林慮縣獻白鵲¶
八月京師獲嘉禾¶
三年五月瀛州獻三足烏北豫州獻白烏廣宗郡獻白¶
烏潁州獻白烏梁州獻白雀¶
六月京師獲蒼烏滄州獻白烏京師又獲白雀北豫州¶
獻白燕¶
七月瀛州獻白狐二牡一牝光州獻蒼烏京師獲白雀¶
<pb:KR3k0013_WYG_202-24a>¶
八月并州獻嘉禾¶
九月西兖州獻白狐瀛州上言河間郡木連理¶
十月有司奏南兖州陳留郡民賈興逹於家庭得毛龜¶
一兖州獻白雀¶
四年三月青州獻白雉¶
四月梁州獻白烏穎州獻三足烏¶
五月濟州獻白烏穎州又獻三足烏¶
六月京師獲白雀¶
<pb:KR3k0013_WYG_202-24b>¶
八月陽夏郡獻白烏¶
五年十月甘露降齊文襄王第門柳樹¶
十一月汾州上言木連理¶
六年三月甘露降于京師¶
四月太山郡上言甘露降¶
五月晉州上言木連理¶
六月京師獲白雀¶
十一月武平鎮獻白兎¶
<pb:KR3k0013_WYG_202-25a>¶
七年七月瀛州獻白麞¶
八年四月青州上言齊郡木連理¶
北齊文宣帝以東魏武定八年五月受禪是日京師獲¶
赤雀獻於南郊又光州獻九尾狐¶
武成帝河清元年四月青州刺史上言今月庚寅河濟¶
清改大寜二年為河清¶
梁太祖開平元年正月壬寅帝至自長蘆是日有五色¶
雲覆于府署之上又丙辰慶雲見丁巳宋州刺史王臯¶
<pb:KR3k0013_WYG_202-25b>¶
進赤烏一¶
四月乙丑潁州刺史張實進白兎一戊辰宋州刺史王¶
臯進兩歧麥陳州袁象先進白兎一付史舘編録兼示¶
百官¶
五月丙戌荆州高季昌進瑞橘七十顆是月宿州刺史¶
王儒進白兎一濮州刺史圖嘉禾瑞麥以進¶
八月甲子平明前老人星見于南極壬申宻州進嘉禾¶
又有合歡榆樹並圖形以獻是月隰州奏大寧縣¶
<pb:KR3k0013_WYG_202-26a>¶
至固鎮上下二百里今月八日黄河清至十月如¶
故¶
十一月廣南管内獲白鹿竝圗形来獻耳有兩缺按符¶
瑞圖鹿夀千嵗變白耳一缺今騐此鹿耳有二缺其獸¶
與色皆應金行實表嘉瑞¶
二年四月鄢陵居人程震以兩歧麥穂并畫圗來進¶
八月甲寅太史奏夀星見于南方甲子廣州上言白龍¶
見圗形以進¶
<pb:KR3k0013_WYG_202-26b>¶
三年八月司天臺奏今月二十七日平明前東南丙上¶
去山髙三尺以来老人星見測在井宿十一度其色光¶
明濶大¶
十一月司天臺奏冬至日自夜半後祥風微扇帝座澄¶
明至曉黄雲捧日¶
四年四月丁邜宋州節度使衡王友諒進瑞麥一莖三¶
穂¶
八月辛未老人星見¶
<pb:KR3k0013_WYG_202-27a>¶
乾化元年八月癸亥老人星見¶
　¶
　¶
　¶
　¶
　¶
　¶
　¶
<pb:KR3k0013_WYG_202-27b>¶
　¶
　¶
　¶
　¶
　¶
　¶
　¶
　冊府元龜卷二百二¶
