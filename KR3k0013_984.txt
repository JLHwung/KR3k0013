# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:42.905941
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷九百八十四
<pb:KR3k0013_WYG_984-1a>¶
欽定四庫全書¶
　册府元龜卷九百八十四　宋　王欽若等　撰¶
　　外臣部¶
　　　征討第三¶
蜀後主建興三年三月丞相諸葛亮率衆南征越嶲夷¶
王髙定遂至滇池南中平皆即其渠率而用之¶
八年丞相叅軍領益州治中從事馬忠督將軍張嶷等¶
討汶山郡叛羌嶷别督數營在先至佗里邑所在髙峻¶
<pb:KR3k0013_WYG_984-1b>¶
嶷隨山立上四五里羌於要厄作石門於門上施牀積¶
石于其上過者下石搥擊之無不糜爛嶷度不可得攻¶
乃使譯告曉之曰汝汶山諸種反叛傷害良善天子命¶
將討㓕惡類汝等若稽顙過軍資給糧費福禄永隆其¶
報百倍若終不從大兵致誅雷擊電下雖追悔之亦無¶
益也耆帥得命即出詣嶷給糧過軍軍前討餘種聞佗¶
里已下悉恐佈失所或迎軍出降或奔竄山谷放兵攻¶
擊軍以克㨗¶
<pb:KR3k0013_WYG_984-2a>¶
十一年南夷豪帥劉胄反擾亂諸郡以馬忠為庲降都¶
督討之忠遂斬胄平南土¶
延熈三年春使越雋太守張嶷平定越雋郡初越雋自¶
丞相諸葛亮討髙定之後叟夷數反殺太守龔禄焦璜¶
是後太守不敢之郡只住安定縣去郡八百里其郡徒¶
有名而已時論欲復舊郡除嶷為越雋太守嶷将所領¶
徃之郡誘以恩信蠻夷皆服頗来降附北徼捉馬最驍¶
勁不承節度嶷乃往討生縳其帥魏狼又解縱告喻使¶
<pb:KR3k0013_WYG_984-2b>¶
招懷餘類諸種聞之多漸降服斯都耆帥李求承昔手¶
殺龔禄嶷求募捕得數其宿惡而誅之¶
十年汶山平康夷反衛将軍姜維徃討破平之¶
吳大帝黄龍三年二月遣太常潘濬率衆五萬討武陵¶
蠻夷¶
嘉禾三年潘濬平武陵蠻(又云濬遷太常五溪蠻夷叛/亂假節督諸軍討之自是羣)¶
(蠻衰弱一/方寜靜)¶
赤烏二年十月將軍薛秘南討夷賊¶
<pb:KR3k0013_WYG_984-3a>¶
晉武帝太始六年六月秦州刺史胡烈擊破虜戰死之¶
詔遣尚書石鑒行安西将軍都督秦州諸軍事與奮威¶
䕶軍田章討之¶
七年匃奴單于猛叛屯孔邪城帝遣婁侯何楨持節討¶
之楨素有志畧以猛衆凶悍非少兵所制乃潜誘猛左¶
部督李恪殺猛於是匃奴震服積年不敢復反¶
十年八月凉州虜寇金城諸郡鎮西將軍汝陰王駿討¶
之斬其帥乞文泥等¶
<pb:KR3k0013_WYG_984-3b>¶
咸寜元年六月戊己校尉馬循討叛鮮卑破之斬其渠¶
帥¶
二年二月并州虜犯塞監并州諸軍事胡奮擊破之五¶
月鎮西大將軍汝陰王駿討北胡斬其渠帥吐敦七月¶
鮮卑阿羅多等寇邊西域戊己校尉馬循討之斬首四¶
千餘級獲生口九千餘人於是来降¶
三年正月使征北大將軍衛瓘討鮮卑破之二月平虜¶
䕶軍文淑討叛虜樹機能破之¶
<pb:KR3k0013_WYG_984-4a>¶
五年正月虜帥樹機能攻䧟涼州使討虜䕶軍武威太¶
守馬隆擊之十二月大破斬之涼州平¶
穆帝永和五年四月征南大将軍桓溫遣督䕶滕畯率¶
交廣之兵伐林邑國王范文於虜容(為四年文/冦九真也)¶
九年三月交州刺史阮敷討林邑范佛於日南破其五¶
十餘壘(范佛文之子/嗣其父位)¶
升平三年十二月交州刺史溫放之帥兵討林邑叅黎¶
耽潦並降之(一云廣州刺史滕含伐林/邑范佛詣降與盟而退)¶
<pb:KR3k0013_WYG_984-4b>¶
宋髙祖永初元年交州刺史䕶國將軍杜慧度率文武¶
萬人南討林邑所殺過半前後被抄畧悉得還本林邑¶
乞降輸生口大象金銀吉貝等乃釋之遣長史江悠奉¶
表獻㨗¶
文帝元嘉十九年五月龍驤將軍裴方明等伐氐尅&KR0311;¶
池¶
二十三年六月交州刺史檀和之伐林邑尅之初帝以¶
林邑雖貢奉而冦盗不已所貢亦陋薄忿其違傲使和¶
<pb:KR3k0013_WYG_984-5a>¶
之及振武將軍宗慤伐之和之遣司馬蕭景獻為前鋒¶
向區栗城其王陽邁遣大帥范扶龍戍區栗城景獻攻¶
城尅之斬扶龍獲金銀雜物不可勝計追討即尅林邑¶
陽邁父子並挺身奔逃凡所獲珍異皆是未名之寳¶
孝武帝大明四年十月遣司空沈慶之討㳂江蠻¶
南齊太祖建元元年南襄城蠻秦逺寇潼陽比上黃蠻¶
文勉徳寇汶陽荆州刺史豫章王遣中兵叅軍劉伾緒¶
領千人討勉徳至當陽降之¶
<pb:KR3k0013_WYG_984-5b>¶
武帝永明十年武都王楊集始反率氐蜀雜種寇漢川¶
涼州刺史陰智伯遣軍主寜朔將軍桓盧奴梁季郡宋¶
王士隆等千餘人拒之不利退保白馬賊衆萬餘人縱¶
兵火攻其城栅盧奴拒守死戰智伯又遣軍主陰仲昌¶
等馬歩數千人救援至白馬城東千豁橋相去數里集¶
始等悉力攻之官軍内外奮擊集始大敗十八營一時¶
潰走殺獲數千人集始奔入虜界¶
後魏道武天興元年七月漁陽烏丸庫傉官韜聚黨為¶
<pb:KR3k0013_WYG_984-6a>¶
寇詔冠軍將軍王建討平之¶
二年三月丙子遣建義將軍庾真越騎校尉奚斤討庫¶
狄部帥葉赤宥連部帥竇羽泥於大渾川破之庫狄勒¶
支子沓亦于率其部落内附真等進破侯莫陳部獲馬¶
牛羊十餘萬頭追殄遺迹并入大峨谷¶
四年十二月卒亥詔征西大將軍常山王遵等率衆五¶
萬討破多蘭部木易千材官將軍和突率騎六千襲黜¶
佛素古延等諸部¶
<pb:KR3k0013_WYG_984-6b>¶
六年十月丁巳詔將軍伊謂率騎二萬北襲髙車十一¶
月大破之¶
明元永興二年正月詔南平公長孫嵩等北伐蠕蠕(為/元)¶
(年冬犯塞五月聞/帝親征乃遁走)¶
五年四月車駕西巡詔左丞相奚斤為先驅討越勤部¶
(勤一/作勒)於鹿那山大破之獲馬五萬匹牛羊二十萬頭徙¶
二萬餘家而還¶
泰常元年十月徙河部落庫傉官斌元降後復叛歸北¶
<pb:KR3k0013_WYG_984-7a>¶
燕馮跋驍騎將軍延普渡濡水討擊斬斌大破之及獲¶
馮跋幽州刺史漁陽公庫傉官昌征北將軍關内侯庫¶
傉官提等首生擒庫傉官女生縳送京師幽州平¶
三年正月詔䕶髙車中郎將薛繁率髙車丁零十二部¶
大人衆北畧至弱水降者二千餘人獲馬牛羊二萬餘¶
頭¶
太武始光元年八月蠕蠕率六萬騎入雲中殺掠吏民¶
攻陷盛樂宫赭陽子尉普文率輕騎討之虜乃退走詔¶
<pb:KR3k0013_WYG_984-7b>¶
安集將軍平陽王長孫輸率北部諸將尉眷自叅合以¶
北擊大檀别帥阿伏干於祁山斬首數千級獲馬萬餘¶
匹十二月遣平陽王長孫輸等討蠕蠕車駕次祁山蠕¶
蠕北遁諸軍追之大獲而還¶
神䴥元年閏十月定州丁零鮮于臺陽翟喬等二千餘¶
家叛入西山劫掠郡縣州兵討之失利詔鎮南將軍壽¶
光侯叔孫建擊之¶
二年八月帝以東部髙車屯已厄陂詔左僕射安原率¶
<pb:KR3k0013_WYG_984-8a>¶
騎萬餘討之¶
三年四月勅勒萬餘落叛走詔尚書封鐵追討滅之¶
延和三年三月金當川率其衆圍西川侯彭文暉於陰¶
宻詔征西大將軍常山王素討獲當川斬之於長安以狥¶
七月命諸軍討山胡白龍于西河九月戊子尅之斬白¶
龍及其將帥屠其城¶
大延二年五月仇池氐楊難當竊據上邽七月庚戍詔¶
驃騎大將軍樂平王丕等督河西髙平諸軍討之(九月/以難)¶
<pb:KR3k0013_WYG_984-8b>¶
(當攝上/邽守)¶
三年七月使撫軍大將軍永昌王健司空上黨王長孫¶
道生討山胡白龍餘黨於西河滅之¶
太平真君六年八月征西大將軍髙涼王那等討吐谷¶
渾慕利延軍到曼頭城慕利延驅其部落西渡流沙那¶
急追故西秦王慕世子被囊破之中山公杜豐追度三¶
危至雪山擒被囊及慕利延元子什歸熾盤子成龍送¶
於京師慕利延遂西入于闐國¶
<pb:KR3k0013_WYG_984-9a>¶
九年九月成周公萬度千里驛上大破焉耆國其王鳩¶
尸卑那奔龜兹¶
十二月詔成周公萬度歸自焉耆西討龜兹¶
文成大安二年二月丁零數千家亡匿井陘山聚為寇¶
盜詔定州刺史許宗之并州刺史乞佛成龍討平之¶
八月平西將軍漁陽公尉眷北擊伊吾尅其城大獲而¶
還¶
和平元年二月衛將軍樂安王良督東雍吐京六壁諸¶
<pb:KR3k0013_WYG_984-9b>¶
軍西趣河征西將軍皮豹子等督河西諸軍南趣石樓¶
以討河西叛胡¶
六月甲午詔征西大将軍陽平王新城等督統萬髙平¶
諸軍出南道南郡公李恵等督源州諸軍出北道討吐¶
谷渾什寅¶
八月西征諸軍至西平什寅走保南山九月諸軍濟河¶
追之遇瘴氣多有疾病乃引軍還獲畜二十餘萬¶
三年六月諸将軍陸真討雍州叛氐仇傉檀大破之¶
<pb:KR3k0013_WYG_984-10a>¶
五年七月北鎮游軍大破蠕蠕¶
獻文皇興四年二月吐谷渾什寅不供職貢詔使持節¶
征西大將軍上黨王長孫觀討之軍至曼頭山大破什¶
寅什寅與麾下數百騎宵遁什寅從弟豆勿来及其渠¶
帥匹婁拔累等率所領降附¶
孝文延興元年十月沃野統萬二鎮勅勒叛詔太尉隴¶
西王元賀追擊至枹罕滅之斬首三萬餘級徙其遺迸¶
於冀定相三州為營戸¶
<pb:KR3k0013_WYG_984-10b>¶
二年正月統萬鎮胡民相率北叛詔寜南將軍交趾公¶
韓拔追滅之¶
三年四月詔假司空上黨王長孫觀等征吐谷渾什寅¶
十月武都王反攻仇池詔長孫觀回師討之¶
太和元年十二月蠕蠕犯塞詔任城王澄率衆討之¶
十四年四月地豆千頻犯塞征西大將軍陽平王𧷤擊¶
走之¶
十六年八月詔陽平王𧷤左僕射陸叡督十二將七萬¶
<pb:KR3k0013_WYG_984-11a>¶
騎北討蠕蠕¶
二十年閏十一月右將軍元隆大破汾州叛胡¶
二十二年八月勅勒樹者相率反叛詔平北将軍江陽¶
王繼都督北討諸軍事以討之¶
宣武景明三年三月魯陽蠻叛詔撫軍將軍李崇討之¶
四年十二月詔鎮南李崇討東荆反蠻明年崇大破諸¶
蠻帥樊安¶
正始二年十一月武興國王楊紹先叔父集起謀反詔¶
<pb:KR3k0013_WYG_984-11b>¶
光禄大夫楊椿討之十二月又詔驃騎大将軍源懐慎¶
令討武興反氐¶
三年正月梁秦二州刺史邢巒連破氐賊尅武興(是日/楊集)¶
(起兄弟/相率降)¶
永平三年二月秦州隴西羌殺鎮將趙雋阻兵反叛州¶
軍討平之¶
孝明以延昌四年正月即位四月梁州刺史薛懐古破¶
反氐於沮水¶
<pb:KR3k0013_WYG_984-12a>¶
五月南秦州刺史崔暹擊破氐賊解武興圍¶
正光四年二月蠕蠕主阿那環率衆犯塞遣尚書右丞¶
相元孚持節喻之阿那環執孚驅掠畜牧北遁詔驃騎¶
大將軍尚書令李崇中軍將軍兼尚書右僕射元纂率¶
騎十萬討蠕蠕出塞三千餘里不及而還¶
五年十二月汾州正平陽山胡叛逆詔復征東將軍章¶
武王融封爵為大都督率衆討之¶
孝昌元年十二月以臨淮王彧為征南大將軍率衆討¶
<pb:KR3k0013_WYG_984-12b>¶
魯陽蠻¶
三年三月西部勅勒斛律雒陽反於桑乾西牧子通連¶
别將爾朱榮擊破之¶
五月以安西將軍光禄大夫宗正&KR0575;孫為都督討汾州¶
反胡¶
出帝永熈三年正月天柱大將軍髙歡討費也頭於河¶
西苦洩河大破之獲其帥紇豆陵伊利遷其部落於内¶
地¶
<pb:KR3k0013_WYG_984-13a>¶
二月東梁州為民夷侵逼詔使持節車騎大將軍行東¶
雍州事泉企為東梁州行臺都督以討之¶
西魏文帝大統七年三月襲胡帥夏州刺史劉平伏據¶
上郡叛遣開府于謹討平之¶
恭帝元年四月茹茹乙旃逹官寇廣武遣柱國趙貴追¶
擊之斬首數千級收其輜重而還十一月柱國于謹既¶
平江陵諸蠻騷動詔豆盧寜蔡祐等討破之¶
東魏孝静太平二年正月齊神武為大丞相柱國大將¶
<pb:KR3k0013_WYG_984-13b>¶
軍襲擊中山胡劉蠡升大破之三月神武欲以女妻蠡¶
升太子候其不設備乃潜師襲之其北部王斬蠡升首¶
以送其衆復立其子南海王神武擊之又獲南海王及¶
其弟西海王北海王皇后公卿以下四百餘人胡魏五¶
萬户¶
十一月齊神武討山胡叛平之俘獲一萬餘户口分配¶
諸州¶
北齊文宣天保三年正月帝親討庫莫奚於代郡大破¶
<pb:KR3k0013_WYG_984-14a>¶
之獲雜畜十餘萬分賚將士各有差以奚口付山東為¶
民¶
四年九月契丹犯塞帝北廵冀定幽安仍北討十月丁¶
酉帝至平州遂從西道趣長塹詔司徒潘相樂帥精騎¶
五千自東道趣青山辛丑至白狼城壬寅終昌黎城復¶
詔安徳王韓軌率精騎四千東趣斷契丹走路癸卯至¶
陽師水倍道兼行掩襲契丹甲辰帝親踰山嶺為士卒¶
先指麾奮擊大破之虜獲十餘萬口雜畜數十萬頭樂¶
<pb:KR3k0013_WYG_984-14b>¶
又于青山大破契丹别部所虜生口皆分置諸州十二¶
月突厥攻茹茹茹茹舉國南奔帝自晉北討突厥迎納¶
茹茹乃廢其主庫提立阿那環子蓭羅辰為主置之馬¶
邑川給其廪餼繒帛親退突厥於朔州突厥請降許之¶
而還於是貢獻相繼¶
五年正月帝討山胡從離石道遣太師咸陽王斛律金¶
從顯州道常山王從晉州道犄角夾攻大破之斬首數¶
萬獲雜畜十餘萬遂平石樓石樓絶險自魏世所不能¶
<pb:KR3k0013_WYG_984-15a>¶
至於是逺近山胡莫不懾服¶
三月茹茹菴羅辰叛帝親討大破之辰父子北遁¶
四月茹茹寇肆州帝自晉陽討之至恒州黃𤓰堆虜騎¶
走時大軍已還帝率麾下千餘騎遇茹茹别部數萬四¶
面圍逼帝神色自若指畫形勢虜衆披靡遂縱兵潰圍¶
而出虜乃退走追擊之伏尸二十里獲菴羅辰妻子及¶
生口三萬餘人¶
五月北討茹茹大破之¶
<pb:KR3k0013_WYG_984-15b>¶
六月茹茹率部衆東徙將南侵帝率輕騎於金山下邀¶
擊之茹茹聞而遠遁¶
六年六月帝親討茹茹諸軍大會於祁連池七月己卯¶
帝頓白道留輜重親率輕騎五千追茹茹壬午及於懐¶
朔鎮帝躬當矢石頻大破之遂至沃野獲其俟利藹然¶
力婁阿嘗吐頭發郁久閭㧞延等并口二萬餘牛羊數¶
十萬頭茹茹俟利郁久閭李提率部人數百降¶
孝昭皇建元年十一月親戎北討庫莫奚長城處奔遁¶
<pb:KR3k0013_WYG_984-16a>¶
分兵致討大獲牛馬括總入晉陽宫¶
武成河清三年四月衞將軍斛律光率騎北討突厥獲¶
馬千餘匹¶
後周武帝天和元年九月信州蠻冉令賢向五子王反¶
詔開府陸騰討平之先是巴西人譙淹扇動羣蠻以附¶
於梁蠻帥向鎮侯向白彪等應之尋而冉令賢向五子¶
王又攻䧟白帝殺開府楊長華遂相率作亂前後遣開¶
府元契趙剛等總兵出討雖破翦其族類而元惡未除¶
<pb:KR3k0013_WYG_984-16b>¶
至是詔騰督王亮司馬裔等討之騰水陸俱進次于湯¶
口先遣諭之而令賢方增浚城池嚴設捍禦遣其長子¶
西黎諭子南王領其支屬於江南險要之地置立十城¶
遠結涔陽蠻為其聲援令賢率其精卒固守水邏城騰¶
乃總集將帥謀其進趣咸謂先取水邏然後經畧江南¶
騰言於衆曰令賢内恃水邏金湯之險外託涔陽輔車¶
之援兼復資糧充實器械精新以我懸軍攻其嚴壘脱¶
一戰不克更成其氣不如頓軍湯口先取江南翦其羽¶
<pb:KR3k0013_WYG_984-17a>¶
毛然後旋軍水邏此制勝之計也衆皆然之乃遣開府¶
王亮率衆渡江旬日攻㧞其八城凶黨奔散獲賊帥冉¶
承公并生口三千人降其部衆一千户遂簡募驍勇數¶
道入攻水邏路經石壁城此城峻險四面壁立故以名¶
焉惟有一小路縁梯而上蠻蜑以為峭絶非兵衆所行¶
騰被甲先升衆軍繼進備經危阻累日乃得舊路且騰¶
先任隆州總&KR0249;雅知蠻帥冉伯黎冉安西與令賢有隙¶
騰乃招誘伯黎等結為父子又多遺其金帛伯黎等悦¶
<pb:KR3k0013_WYG_984-17b>¶
遂為鄉𨗳水邏側又有石勝城者亦是險要令賢使其¶
兄子龍真據之騰又密誘龍真云若平水邏使其代令¶
賢處龍真大悦宻遣其子詣騰騰乃厚加禮接賜以金¶
帛蠻貪利既深仍請立効乃謂騰曰欲翻所據城恐人¶
力寡少騰許以三百兵助之既而遣二千人衘枚夜進¶
龍真力不能禦遂平石勝城晨至水邏蠻衆大潰斬首¶
萬餘級虜獲一萬口令賢遁走追而獲之并其子弟等¶
皆斬之司馬裔又别下其二十餘城獲其蠻帥冉三公¶
<pb:KR3k0013_WYG_984-18a>¶
等騰乃積其骸骨於水邏城側為京觀後蠻蜑望見輒¶
大號哭自此狼戻之心輟矣¶
六年四月信州蠻渠冉祖喜冉龍驤舉兵反詔大將軍¶
趙誾率師討平之¶
建徳五年二月詔皇太子廵西土因討吐谷渾¶
六年十一月稽胡反遣齊王憲率軍討平之初五年帝¶
敗齊師於晉州乗勝逐北齊人所棄甲仗未暇收歛稽¶
胡乗間竊出盗而有之乃立劉蠡升孫沒鐸為主號聖¶
<pb:KR3k0013_WYG_984-18b>¶
武皇帝年曰石平時帝定東夏討之議欲窮其巢穴齊¶
王以為種類既多又山谷阻絶王師一舉未可盡除且¶
當翦其魁首餘加慰撫帝然之乃以憲為行軍元帥督¶
行軍總&KR0249;趙王招譙王儉滕王逌等討之憲軍次馬邑¶
乃分道俱進沒鐸遣其黨天柱守河東大帥穆支據河¶
西規欲分守險要犄角憲軍憲命譙王儉攻天柱滕王¶
逌擊穆支並破之斬首萬餘級趙王招又擒沒鐸餘衆¶
盡降¶
<pb:KR3k0013_WYG_984-19a>¶
宣帝宣政元年九月汾州稽胡帥劉受邏干舉兵反詔¶
上柱國越王咸為行軍元帥率衆討之¶
隋髙祖開皇元年八月甲午遣行軍元帥樂安公元諧¶
擊吐谷渾于青海破而降之¶
二年四月大將軍韓僧壽破突厥于雞頭山上柱國李¶
充破突厥於河北山¶
六月李充破突厥於馬邑¶
十一月突厥沙鉢悉衆為寇縱兵自木硖石門兩道来¶
<pb:KR3k0013_WYG_984-19b>¶
寇武威天水安定金城上郡𢎞化延安六畜咸盡帝赫¶
怒下詔曰往者魏道衰弊禍難相尋周齊抗衡分割諸¶
夏突厥之虜俱通二國周人東慮恐齊好之深齊氏西¶
虞懼周交之厚謂虜意輕重國遂安危非徒並有大敵¶
之憂思減一邊之防竭生民之力供其来往傾府庫之¶
財棄於沙漠華夏之地實為勞擾猶復刼剥烽戍殺害¶
吏民無嵗月而不有也惡積禍盈非止今日朕受天明¶
命子育萬方愍臣下之勞除既往之弊以為厚歛兆庻¶
<pb:KR3k0013_WYG_984-20a>¶
多恵豺狼未嘗感恩資而為賊違天地之意非帝王之¶
道節之以禮不為虛費省徭薄賦國用有餘因入賊之¶
物加賜將士息道路之民務於耕織清邊制勝成策在¶
心凶醜愚暗未知深㫖將大定之日比戰國之時乗昔¶
世之驕結今時之憾近者盡其巢穴俱犯北邊朕分置¶
軍旅所在邀截望其深入一舉滅之而遠鎮偏師逢而¶
摧剪未及南上遽已奔北應弦染鍔過半不歸且彼渠¶
帥其數㡬何昆季爭長父叔相猜外示彌縫内乖心腹¶
<pb:KR3k0013_WYG_984-20b>¶
世行暴虐家法殘忍東夷諸國盡挾私讎西戎羣長皆¶
有宿怨突厥之北契丹之徒切齒磨牙嘗伺其便達頭¶
前攻酒泉其後于闐波斯挹怛三國一時即叛沙鉢畧¶
近趣周槩其部内薄孤束紇羅尋亦翻動往年利稽察¶
大為髙麗靺羯所破婆毗設又為紇支可汗所殺與其¶
為隣皆願誅勦部落之下盡異純民千種萬類仇敵怨¶
偶泣血拊心衘悲積憾圓首方足皆人類也有一於此¶
更切朕懐彼地咎徵妖作年將一紀乃獸為人語人作¶
<pb:KR3k0013_WYG_984-21a>¶
神言云其國亡訖而不見每冬雷震觸地火生種類資¶
給惟藉水草去嵗四時竟無雨雪川枯蝗暴草木燒盡¶
饑疫死亡人畜相半舊居之所赤地無依遷徙漠南偷¶
存晷刻斯盖上天所忿驅就齊斧幽明合契今也其時¶
故選將治兵臝糧聚甲義士奮發壮夫肆憤願取名王¶
之首思撻單于之背雲歸霧集不可數也東極滄海西¶
盡流沙縱百勝之兵橫萬里之種亘朔野而追躡望天¶
涯而一掃此則王恢所説其猶射癕何敵能當何遠不¶
<pb:KR3k0013_WYG_984-21b>¶
服但皇王舊迹北止幽都荒遐之表文軌所棄得其地¶
不可而居得其民不忍皆殺無勞兵革逺規溟海諸將¶
令行義兼含育有降者納有違者死異域殊方被其摧¶
抑放聽復舊廣闢邊境嚴治關塞使其不敢南望永服¶
威刑卧皷息&KR0463;蹔勞終逸制禦夷狄義在斯乎何用侍¶
子之朝無勞渭橋之拜普告海内知朕意焉於是以河¶
間王𢎞上柱國豆盧勣竇榮定左僕射髙熲右僕射虞¶
慶則并為元帥出塞擊之沙鉢畧率阿波貪汗二可汗¶
<pb:KR3k0013_WYG_984-22a>¶
等来拒戰皆敗走遁去時虜饑甚不能得食于是粉骨¶
為糧又多災疫死者極衆¶
三年四月衛王爽破突厥於白道¶
五月癸卯行軍總&KR0249;李晃破突厥于摩那渡口壬戍行¶
軍元帥竇榮定破突厥及吐谷渾于涼州¶
六月行軍總&KR0249;梁遠破吐谷渾於爾汗出山斬其名王¶
八月遣尚書左僕射髙熲出寜州道内史監虞慶則出¶
原州道並為行軍元帥以擊胡¶
<pb:KR3k0013_WYG_984-22b>¶
十七年二月太平公史萬嵗擊西寜羌平之¶
十八年二月以漢王諒為行軍元帥率水陸三十萬伐¶
髙句麗九月遇疫而還¶
是年突厥雍虞閭數為邊患詔蜀王秀出靈州道以擊¶
之¶
十九年四月逹頭可汗犯塞遣八軍總&KR0249;史萬嵗擊破¶
之是年遣漢王諒為元帥左僕射髙熲率將軍王詧上¶
柱國趙仲卿並出朔州道右僕射楊素率柱國李徹韓¶
<pb:KR3k0013_WYG_984-23a>¶
僧夀出靈州上柱國燕榮出幽州以擊突厥是時啓民¶
可汗歸朝帝於朔州築大利城以居之雍虞閭又擊之¶
帝復令入塞雍虞閭侵掠不已遂遷於河南在夏勝二¶
州之間發役掘塹數百里東西拒河盡為啓民畜牧之¶
地於是遣越國公楊素出靈州行軍總&KR0249;韓僧夀出慶¶
州太平公史萬嵗出燕州大將軍姚辦出河州以擊都¶
藍師未出塞而都藍為其麾下所殺達頭自立為歩迦¶
可汗其國大破遣太平公史萬嵗出朔州以擊之遇逹¶
<pb:KR3k0013_WYG_984-23b>¶
頭於大斤山虜不戰而遁追斬首虜二千餘人¶
二十年四月突厥犯塞以晉王(煬帝/也)為行軍元帥擊破¶
之¶
仁夀元年正月突厥寇恒安遣柱國韓洪擊破之洪復¶
為虜所敗於恒安廢為庻人詔楊素為雲州道行軍元¶
帥率啓民可汗北征斛薛薛等諸姓初附於啓民至是¶
而叛素軍河北值突厥阿勿思力俟斤等南度掠啓民¶
男女六千口雜畜二十餘萬而去素率上大將軍梁黙¶
<pb:KR3k0013_WYG_984-24a>¶
輕騎追之轉戰六十餘里大破俟斤悉得人畜以歸啓¶
民素又遣柱國張定和領軍大將軍劉昇别路邀擊并¶
多斬獲而還兵既定渡河賊復掠啓民部落素率驃騎¶
范貴於窟結谷東南奮擊復破之追奔八十餘里¶
煬帝大業元年四月大將軍劉方擊林邑破之初髙祖¶
時天下無事羣臣言林邑多竒寳者仁夀末遣方為驩¶
州道行軍總&KR0249;率欽州刺史寗長真驩州刺史李暈開¶
府秦雄歩騎萬餘及犯罪者數千人擊之其王梵志率¶
<pb:KR3k0013_WYG_984-24b>¶
其徒乗巨象而戰方軍不利於是多掘小坑草覆其上¶
因以兵挑之梵志悉衆而陣方與戰偽北梵志逐之至¶
坑所其衆多䧟轉相驚駭軍遂亂方縱兵擊之大破之¶
頻戰輒敗遂棄城而走方入其都獲其廟主十八枚皆¶
鑄金為之盖其有國十八葉矣方班師梵志復其故地¶
遣使謝罪於是朝貢不絶¶
四年七月左翼衛大將軍宇文述破吐谷渾於曼頭赤¶
水¶
<pb:KR3k0013_WYG_984-25a>¶
五年五月吐谷渾主保覆袁州詔左屯衛大将軍張定¶
和往捕之定和挺身挑戰為賊所殺亞将栁武建撃破¶
之斬首數百級¶
六年二月武賁郎将陳稜朝散大夫張鎮州撃琉球破¶
之獻俘萬七千口頒賜百官¶
七年二月詔以髙麗髙元獻失藩禮将欲問罪遼左(事/具)¶
(帝王/親征)¶
　¶
<pb:KR3k0013_WYG_984-25b>¶
　¶
　¶
　¶
　¶
　¶
　¶
　¶
　册府元龜卷九百八十四¶
