# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:05.722008
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷六十七
<pb:KR3k0013_WYG_067-1a>¶
欽定四庫全書¶
　册府元龜卷六十七　　　宋　王欽若等　撰¶
　　帝王部¶
　　　求賢¶
傳曰股肱喜哉元首起哉百工熈哉鼂錯有言曰古之¶
賢主莫不求賢以為輔翼若夫居大寳之位制四海之¶
命葢竝建衆職非借才於異代故君人者勤於求賢而¶
逸於得人曷嘗不昧旦丕顯求衣未明訪問諮諏膝之¶
<pb:KR3k0013_WYG_067-1b>¶
前席然後異人間出賢士鄉臻濟濟之寜文王彬彬之¶
盛漢室者繇斯而已矣若乃青雲之士翔而後集爵以¶
德進義無苟合易禄而難畜難進而易退其或弓旌之¶
踰分薫蕕之同器葢有閉門却埽隠居求志者有矣故¶
五三而下致治之后罔不退託不明以延髦俊而後為¶
盛德也¶
虞舜詢於四岳闢四門(詢謀也謀治政于四岳開闢四/方之門未開者以廣致衆賢)¶
周成王嗣位求忠臣輔助以為政作小毖之詩(毖慎也/天下之)¶
<pb:KR3k0013_WYG_067-2a>¶
(事當慎其小小時/不慎後為禍大)¶
宣王欲得國子之能導訓諸侯者樊穆仲曰魯侯孝(言/魯)¶
(侯有/孝徳)王曰何以對曰肅恭明神而敬事耉老賦事行刑¶
必問於遺訓而咨於故實不干所問不犯所咨王曰然¶
則能訓治其民矣乃命魯孝公於夷宫¶
漢髙祖十一年詔曰葢聞王者莫髙於周文伯者莫高¶
於齊桓皆待賢人而成名今天下賢者智能豈特古之¶
人乎患在人主不交故也士奚繇進今吾以天之靈賢¶
<pb:KR3k0013_WYG_067-2b>¶
士大夫定有天下以為一家欲其長久世世奉宗廟亡¶
(音/無)絶也賢人已與我共平之矣而不與吾共安利之可¶
乎賢士大夫有肯從我游者吾能尊顯之布告天下使¶
明知朕意御史大夫昌下相國相國鄼侯下諸侯王(鄼音/賛蕭)¶
(何封國/在南陽)御史中執法下郡守(中執法/中丞也)其有意稱明徳者¶
必身勸為之駕(有賢者郡守身往勸勉/令至京師駕車遣之)遣詣相國府¶
署行義年(行状年/紀也)有而弗言覺免年老癃病勿遣¶
文帝二年十一月詔舉賢良方正能直言極諫者以輔¶
<pb:KR3k0013_WYG_067-3a>¶
朕之不逮¶
十五年九月詔諸侯王公卿郡守舉賢良能直言極諫¶
上親䇿之博納以言¶
武帝初即位徴天下舉方正賢良文學才力之士待以¶
不次之位四方士多上書言得失自&KR0247;鬻者以千數其¶
不足採者輙報聞罷(報云天子聞其所上/之書而罷之令歸)¶
建元元年冬十月詔丞相御史列侯中二千石二千石¶
諸侯相舉賢良方正直言極諫之士¶
<pb:KR3k0013_WYG_067-3b>¶
元光元年十一月初令郡國舉孝㢘各一人(孝謂善事/父母㢘謂)¶
(清潔有/㢘隅者)¶
五年徴吏民有明當世之務習先世之術者縣次給食¶
令與計偕(計者上計簿使也郡國每歳遣詣京師偕者/俱也令所徴之人與上計者俱來而縣次給)¶
(之/食)¶
元朔元年詔曰夫本仁祖義褒徳錄賢勸善刑暴(本仁/祖義)¶
(謂以仁義/為本始)五帝三王所繇昌也故詔執事興㢘舉孝庶¶
幾成風夫十室之邑必有忠信三人竝行厥有我師今¶
<pb:KR3k0013_WYG_067-4a>¶
或至闔郡而不薦一人(闔閉也總一郡之/中故言闔郡也)是化不下䆒¶
而積行之君子壅於上聞也(究竟也言見壅遏/不得聞於天子也)且進賢¶
受上賞蔽賢䝉顯戮古之道也其與中二千石禮官愽¶
士議不舉者罪是時天下愼法莫敢謬舉而貢士葢鮮¶
故有斯詔¶
元封五年四月詔曰葢有非常之功必待非常之人故¶
馬或奔踶(踶蹋也奔走也奔踶者乗之/即奔立則踶人也踶音提)而致千里士或¶
有負俗之累而立功名夫泛駕之馬(泛覆也方勇反字/本作覆後通用耳)¶
<pb:KR3k0013_WYG_067-4b>¶
(覆駕者馬有逸氣/而不循軌轍也)跅弛之士(跅者跅落無檢局也弛者/放廢不遵禮度也跅音士)¶
(各反弛音/式爾反)亦在御之而已其令州縣察吏民有茂才異¶
等可為将相及使絶國者(絶逺之國謂/聲敎之外)¶
昭帝始元五年六月詔曰朕以𦕈身獲保宗廟戰戰栗¶
栗夙興夜寐修古帝王之事通保傅傳孝經論語尚書¶
未能有明(賈誼作保傅傳在禮大戴記通言能通讀也/帝自謂雖通舉此四書皆未能有所明此帝)¶
(之謙/也)其令三輔太常舉賢良各二人郡國文學髙第各¶
一人¶
<pb:KR3k0013_WYG_067-5a>¶
宣帝本始元年四月庚午地震詔内郡國舉文學髙第¶
各一人(中國為内郡緣邊有/夷狄障塞者為外郡)¶
四年夏四月壬寅郡國四十九地震或山崩水出詔曰¶
葢災異者天地之戒也朕承洪業奉宗廟託於士民之¶
上未能和羣生廼者地震北海琅琊壞祖宗廟朕甚懼¶
焉丞相御史其與列侯中二千石博問經學之士有以¶
應變輔朕之不逮毋有所諱令三輔太常内郡國舉賢¶
良方正各一人¶
<pb:KR3k0013_WYG_067-5b>¶
地節三年詔令内郡國舉賢良方正可親民者¶
元康元年秋八月詔曰朕不明六藝鬱於大道是以隂¶
陽風雨失時其博舉吏民厥身脩正通文學明於先王¶
之術宣䆒其意者各二人中二千石各一人¶
神爵四年四月詔令内郡國舉賢良可親民者各一人¶
元帝初元元年三月詔丞相御史中二千石舉茂材異¶
等直言極諌之士朕将親覽焉¶
二年三月詔丞相御史中二千石舉茂材異等直言極¶
<pb:KR3k0013_WYG_067-6a>¶
諫之士朕将親覽焉¶
永光二年三月日有食之詔内郡國舉茂材異等賢良¶
直言之士一人¶
成帝建始元年二月詔三輔内郡舉賢良方正各一人¶
三年十二月詔丞相御史與将軍列侯中二千石及内¶
郡國舉賢良方正能直言極諫之士詣公車朕将覽焉¶
河平四年三月詔舉惇厚有行能直言之士¶
元延元年秋七月詔内郡國舉方正能直言極諫者各¶
<pb:KR3k0013_WYG_067-6b>¶
一人北邊二十二郡舉勇猛知兵法者各一人¶
哀帝建平元年二月詔曰葢聞聖王之治以得賢為首¶
其與大司馬列侯将軍中二千石州牧守相舉孝悌惇¶
厚能直言通政事延於側陋可親民者各一人¶
四年冬詔将軍中二千石舉明兵法有大慮者¶
元夀元年春正月辛丒朔日有蝕之詔曰朕獲保宗廟¶
不明不敏夙夜憂勞未遑寧息惟隂陽不調元元不贍¶
未睹厥咎婁勅公卿庶幾有望(婁古/屢字)至今有司執法未¶
<pb:KR3k0013_WYG_067-7a>¶
得其中或上暴虐假勢獲名温良寛柔䧟于亡滅是故¶
殘賊彌長和睦日衰百姓愁怨靡所錯躬(錯猶/置也)乃正月¶
朔日有蝕之厥咎不逺在予一人公卿大夫其各悉心¶
勉帥百僚敦任仁人黜逺殘賊期於安民陳朕之過失¶
無有所諱其與将軍列侯中二千石舉賢良方正能直¶
言者各一人¶
平帝元始二年秋舉勇武有節明兵法郡一人詣公車¶
冬中二千石舉治獄平歳一人(吏治獄/平端也)¶
<pb:KR3k0013_WYG_067-7b>¶
後漢光武建武七年四月壬午詔曰比隂陽錯謬日月¶
薄食百姓有過在予一人大赦天下公卿司𨽻州牧舉¶
賢良方正各一人遣詣公車朕将覽試焉(公車門名公/車所在因以)¶
(名焉漢官儀曰公車令掌殿司馬/門天下上事及徴召皆總領之)¶
孝章建初元年三月甲寅山陽東平地震己巳詔曰朕¶
以無徳奉承大業夙夜慄慄不敢荒寧而災異仍見與¶
政相應朕既不明涉道日寡又選舉乖實俗吏傷人官¶
職耗亂刑罪不中可不憂與昔仲弓季氏之家臣子游¶
<pb:KR3k0013_WYG_067-8a>¶
武城之小宰孔子猶誨以賢才問以得人明政無大小¶
以得人為本夫鄉舉里選必累功勞今刺史守相不明¶
眞偽茂才孝㢘歳有百數既非能顯而當授之政事甚¶
無謂也每尋前世舉人貢士或起&KR0373;畆不繫閥閱敷奏¶
以言則文章可採明試以功則政有異迹文質彬彬朕¶
甚嘉之其令太傅三公中二千石郡國守相舉賢良方¶
正能直言極諫之士各一人¶
五月辛酉初舉孝㢘郎中寛博有謀任典城者以補長¶
<pb:KR3k0013_WYG_067-8b>¶
相(任堪使也典主也長/謂縣長相謂諸侯相)¶
孝和永元六年詔曰朕以𦕈末奉承鴻烈隂陽不和水¶
旱違度濟河之域凶饉流亡(尚書曰濟河惟兖州言/東南據濟西北距河)而¶
未獲忠言至謀所以康救之䇿窹寐永嘆用思孔疚(詩/云)¶
(憂心/孔疚)惟官人不得於上庶民不安於下有司不念寛和¶
而競為苛刻覆案不急以妨民事(不急謂/非要)甚非所以上¶
當天心下濟元元也思得忠良之士以輔朕之不逮其¶
令三公中二千石二千石内郡守相舉賢良方正能直¶
<pb:KR3k0013_WYG_067-9a>¶
言極諫之士各一人昭巖穴披幽隐遣詣公車¶
殤帝延平中詔公卿中二千石各舉隐士大儒務取高¶
行以勸後進¶
孝安永初元年三月癸酉日有食之詔公卿内外官郡¶
國守相舉賢良方正有道術之士明政術通古今能直¶
言極諫者各一人¶
五年閏三月戊戌詔曰朕以不徳奉郊廟承大業不能¶
興和降善為人祈福災異蜂起冦賊縱横夷狄猾夏戎¶
<pb:KR3k0013_WYG_067-9b>¶
事不息百姓匱乏疲於徴發重以蝗蟲滋生害及成麥¶
秋稼方收甚可悼也朕以不明統理失中亦未獲忠良¶
以毗闕政傳曰顛而不扶危而不持則将焉用彼相矣¶
公卿大夫将何以拯救濟斯艱戹承天誡哉葢為政之¶
本莫若得人褒賢顯善聖制所先濟濟多士文王以寧¶
思得忠良正直之臣以輔不逮其令三公特進侯中二¶
千石二千石郡守諸侯相舉賢良方正有道術逹於政¶
化能直言極諫之士各一人及至孝與衆卓異者并詣¶
<pb:KR3k0013_WYG_067-10a>¶
公車朕将親覽焉¶
七月己巳詔三公特進九卿校尉舉列将子孫明曉戰¶
陣任将帥者¶
元初元年四月丁酉詔三公特進列侯中二千石二千¶
石郡守舉敦厚質直者各一人¶
建光元年四月己巳令公卿特進侯中二千石二千石郡¶
國守相舉有道之士各一人¶
十一月癸卯詔三公特進侯卿校尉舉武猛堪將帥者各¶
<pb:KR3k0013_WYG_067-10b>¶
五人¶
延光元年詔三公中二千石舉刺史二千石令長相視¶
事一歳已上至十歳清白愛利能勅身率下防奸理煩¶
有益於人者無拘官簿(清白謂眞正也愛利謂愛人而/利之也無拘官簿謂超遷之不)¶
(拘常/牒也)刺史舉所部郡國太守相舉墨綬隐親悉心勿取¶
浮華(墨綬謂令長之屬也隐親猶親自隐也悉盡也言/令三公以下各舉所知皆當盡心勿取乎浮華不)¶
(實/者)¶
順帝即位三月詔公卿郡守國相舉賢良方正能直言¶
<pb:KR3k0013_WYG_067-11a>¶
極諫之士各一人¶
永和三年九月丙戌令大将軍三公各舉故刺史二千¶
石及見令長郎謁者四府掾屬剛毅武猛有謀謨任将¶
帥者各二人特進卿校尉各一人¶
漢安元年二月丙辰詔大将軍公卿舉賢良方正能探¶
&KR0296;索隐者各一人¶
十一月詔大将軍三公選武猛試用有効驗任為将校¶
者各一人¶
<pb:KR3k0013_WYG_067-11b>¶
冲帝永嘉元年九月京師及太原鴈門地震三郡水涌¶
土裂詔三公特進侯卿校尉舉賢良方正幽逸修道之¶
士各一人百僚皆上封事¶
桓帝建和元年四月京師地震詔大将軍公卿郡國舉¶
至孝篤行之士各一人又詔大将軍公卿校尉舉賢良¶
方正能直言極諫者各一人¶
三年六月詔大将軍三公特進侯其與卿校尉舉賢良¶
方正能直言極諫之士各一人¶
<pb:KR3k0013_WYG_067-12a>¶
永興二年二月癸卯京兆地震詔公卿校尉舉賢良方¶
正能直言極諫之士各一人¶
延熹八年正月詔公卿校尉舉賢良方正¶
九年詔舉武猛三公各二人卿校尉舉賢良方正各一¶
人¶
永康元年五月詔公卿校尉舉賢良方正¶
靈帝建寧元年五月詔郡國守相舉有道之士各一人¶
又故刺史二千石清髙有遺恵為衆所歸者皆詣公車¶
<pb:KR3k0013_WYG_067-12b>¶
中平元年三月詔公卿舉列将子弟及吏民有明戰陳¶
之略者詣公車¶
魏武帝建安十五年春下令曰自古受命及中興之君¶
曷嘗不得賢人君子與之共治天下者乎及其得賢也¶
曽不出閭巷豈幸相遇哉上之人不求之耳今天下尚¶
未定此特求賢之急時也孟公綽為趙魏老則優不可¶
以為滕薛大夫若必㢘士而後可用則齊桓其何以覇¶
世今天下得無有被褐懷玉而釣於渭濱者乎又得無¶
<pb:KR3k0013_WYG_067-13a>¶
盗嫂受金而未遇無知者乎二三子其佐我明揚側陋¶
唯才是舉吾得而用之¶
十九年十二月又下令曰夫有行之士未必能進取進¶
取之士未必能有行也陳平豈篤行蘓秦豈守信邪而¶
陳平定漢業蘓秦濟弱燕繇此言之士有偏短庸可廢¶
乎有司明思此義則士無遺滯官無廢業矣¶
二十二年八月又下令曰昔伊摰傅說出於賤人管仲¶
桓公賊也皆用之以興蕭何曹參縣吏也韓信陳平負¶
<pb:KR3k0013_WYG_067-13b>¶
汙辱之名有見笑之恥卒能成就王業聲著千載呉起¶
貪将殺妻自信散金求官母死不歸然在魏秦不敢東¶
向在楚則三晉不敢南謀今天下得無有至徳之人放¶
在民間及果勇不顧臨敵力戰若文治之吏髙才異質¶
或堪為将守負汙辱之名見笑之行或不仁不孝而有¶
治國用兵之術其各舉所知勿有所遺¶
文帝黄初四年五月有鵜鶘鳥集靈芝池詔曰此詩人¶
所謂汙澤也曹詩刺共公逺君子而近小人今豈有賢¶
<pb:KR3k0013_WYG_067-14a>¶
智之士處於下位乎否則斯鳥何為而至其博舉天下¶
雋徳茂才獨行君子以答曹人之刺¶
明帝太和二年十月詔公卿近臣舉良将各一人¶
四年十二月丙寅詔公卿舉賢良¶
青龍元年三月甲子詔公卿舉賢良篤行之士各一人¶
晉武帝泰始四年詔王公卿尹及郡國守相舉賢良方¶
正直言之士¶
五年将興伐呉之役下詔曰呉㑹未平宜得猛士以濟¶
<pb:KR3k0013_WYG_067-14b>¶
武功雖舊有薦舉之法未足以盡殊才其普告州郡有¶
壮勇秀異才力傑出者皆以名聞簡其尤異擢而用之¶
苟有人勿限所取¶
七年六月詔公卿以下舉将帥各一人¶
八年詔内外羣官舉可任邊郡者各三人¶
太康九年詔内外羣官舉守令之才¶
明帝太寧三年八月詔曰昔周武尅殷封比干之墓漢¶
祖過趙錄樂毅之後追顯既往以勸将來呉時将相名¶
<pb:KR3k0013_WYG_067-15a>¶
賢之冑有能纂修家訓及忠孝仁義静已守眞不聞於¶
時者州郡中正亟以名聞勿有所遺¶
成帝咸和六年詔舉賢良直言之士¶
七年詔舉賢良¶
簡文咸安二年詔曰朕以𦕈身託於王公之上思頼羣¶
賢以弼其闕夫肥遯窮谷之賢滑泥揚波之士雖抗志¶
𤣥霄潜黙幽岫貪屈髙尚之道以隆恊賛之美孰與自¶
足山水棲遲丘壑狥匹夫之潔而&KR0111;兼濟之大邪古人¶
<pb:KR3k0013_WYG_067-15b>¶
不借才於異代朕所以虛想於今日内外百官各勸所¶
司使善無不逹而吾獲虛心之求焉¶
後魏道武天興四年四月詔有司明隐逸¶
天賜元年十有一月上幸西宫大選朝臣令各辨宗黨¶
保舉才行¶
明元永興五年二月詔分遣使者廵求雋逸其豪門彊¶
族為州閭所推者及有文武才幹臨疑能决或有先賢世¶
胄徳行清美學優義博可為人師者各令詣京師當隨¶
<pb:KR3k0013_WYG_067-16a>¶
才叙用以賛庶政¶
太武神䴥四年九月詔曰頃逆命縱逸方夏未寧戎車¶
屢駕不遑休息今二㓂摧殄士馬無為方将偃武修文¶
遵太平之化理廢職舉逸民㧞起幽窮延登雋乂昧旦¶
思求想遇師輔雖殷宗之夢版築罔以加也訪諸有司咸稱¶
范陽盧𤣥博陵崔綽趙郡李靈河間邢頴渤海髙允廣¶
平游雅太原張偉等皆賢雋之胄冠冕州邦有羽儀之¶
用詩不云乎鶴鳴九臯聲聞于天庶得其人任之政事¶
<pb:KR3k0013_WYG_067-16b>¶
共臻雍熈之美易曰我有好爵吾與爾縻之如𤣥之比¶
隐迹衡門不曜名譽者盡勅州郡以禮發遣遂徴𤣥等¶
及州郡所遣至者數百人皆差次叙用¶
延和元年十二月先是辟召賢良州郡多逼遣之詔曰¶
朕除偽平暴征討累年思得英賢緝熙治道故詔州郡¶
搜揚隐逸進賢舉俊古之君子養志衡門德成業就才¶
為世使或雍容雅歩三命而後至或棲棲遑遑負鼎而¶
自逹雖徇尚不同濟時一也諸召人皆當以禮申諭任¶
<pb:KR3k0013_WYG_067-17a>¶
其進退何逼遣之有也比刺史守宰宣揚失㫖豈復光¶
益乃所以彰朕不德自今以後各令鄉閭推舉守宰但¶
宣朕虛心求賢之意既至當待以不次之舉隨才文武任¶
之政事其明宣勅咸使聞知¶
孝文延興二年七月壬寅詔州郡縣各遣二人才堪専¶
對者赴行在所¶
三年十一月詔其有力田孝悌才器有益於時信義著¶
於鄉閭者具以名聞¶
<pb:KR3k0013_WYG_067-17b>¶
太和十七年九月帝南伐濟河詔孝悌㢘義文武應求¶
者皆以名聞¶
十八年正月車駕南廵詔孝悌㢘義文武應求者皆以¶
名聞¶
十一月辛未詔冀定二州孝義㢘貞文武應求者具以¶
名聞¶
十二月車駕南廵詔郢豫二州孝悌㢘義文武應求者¶
具以名聞¶
<pb:KR3k0013_WYG_067-18a>¶
十九年四月行幸魯城詔兖州刺史舉部内士人才堪¶
軍國及守宰治行具以名聞¶
六月帝自南伐迴詔車駕所經孝悌㢘義文武應求者¶
具以名聞¶
十月辛酉詔州郡諸有士庶經行修敏文思遒逸才長¶
吏治堪幹政事者以時發遣¶
二十年七月丁亥詔曰炎陽爽節秋霖大澍在予之責¶
實深慄慄故輟膳三晨以命上訴靈鑒誠欵曲流雲液¶
<pb:KR3k0013_WYG_067-18b>¶
雖休勿休寧敢僭怠将有賢人湛徳髙士凝棲雖加銓¶
採未能招致其精訪幽谷舉兹賢彦直言極諫輔予不¶
及¶
二十一年五月詔雍州其孝友徳義文學才幹悉仰貢¶
舉¶
孝明孝昌元年三月詔曰選衆而舉其來自昔朕纉承¶
大業綜理萬幾求賢致治心焉若渴知人則哲振古所¶
難宜博訪公卿採兹聲實可令第一品以下五品以上¶
<pb:KR3k0013_WYG_067-19a>¶
各薦其所知不限素身居職必使精辦器藝具注所能¶
然後依牒簡擢隨才收叙庻濟濟之美無替往時蹇蹇¶
之直有申兹歳¶
九月詔百官五品以上各舉所知¶
孝荘建義元年五月詔求徳行文藝政事彊直者縣令¶
太守刺史皆叙其志業具以表聞得三人以上縣令太¶
守刺史賞一階舉非其人者亦黜一階¶
前廢帝普泰元年三月詔天下徳孝仁賢忠義志信者¶
<pb:KR3k0013_WYG_067-19b>¶
可以禮召赴闕其不應召者以不敬論¶
後周閔帝元年八月甲午詔曰帝王之治天下罔弗博¶
求衆才以乂厥民今二十四軍宜舉賢良堪治民者軍¶
各九人被舉之人於後不稱厥任者所舉官司皆治其¶
罪¶
武帝太和元年二月戊辰詔三公已下各舉所知¶
建徳元年三月詔公卿以下各舉所知¶
三年二月令六府各舉賢良清正之人¶
<pb:KR3k0013_WYG_067-20a>¶
四年詔諸畿郡各舉賢良¶
六年平齊詔山東諸州各舉明經幹治者二人若竒才¶
異術卓爾不羣者不拘多少又詔山東諸州舉有才者¶
上縣六人中縣五人下縣四人赴行在所共論政治得¶
失¶
静帝大定元年詔曰帝王設官惟才是務人臣報國薦¶
賢為重去歲已來屢有妖冦宰臣英筭咸得清蕩逆亂之後¶
兵車始竭遐邇勞役生民未康居官之徒致治者寡斯¶
<pb:KR3k0013_WYG_067-20b>¶
故上失其道以至於兹亦繇下有幽人未展其力今四¶
海寧一八表無塵元輔執鈞垂風揚化若使天下英傑¶
盡升於朝銓衡陟䧏量才而處垂拱無為庶幾可致於¶
是遣戎秩上開府以上職事下大夫以上外官刺史以¶
上各舉清平勤幹者三人被舉之人居官三年有功過¶
者所舉之人隨加賞罰¶
隋文帝開皇三年正月甲戌詔舉賢良¶
十八年詔京官五品以上總管刺史以志行修謹平清¶
<pb:KR3k0013_WYG_067-21a>¶
幹濟二科舉人¶
仁夀二年七月丙戌詔内外官各舉所知¶
三年七月丁卯詔曰日往月來唯天所以運序山鎭川¶
流唯地所以宣氣運序則寒暑無差宣氣則雲雨有作¶
故能成天地之大徳育萬物而為功況以一人君於四¶
海睹物欲運獨見致治不藉羣才未之有也是以唐堯¶
欽明命羲和以居嶽虞舜敬徳升元凱而作相伊尹鼎¶
爼之媵為殷之阿衡吕望魚釣之夫為周之尚父此則¶
<pb:KR3k0013_WYG_067-21b>¶
鳴鶴在隂其子必和風雲之從龍虎賢哲之應聖明君¶
徳不回臣道以正故能通天地之和順隂陽之序豈不¶
繇元首而有股肱乎自王道衰人風薄居上莫能公道¶
以御物為下必踵私法以希時上下相䝉君臣義失義¶
失則政乖政乖則人困葢同徳之風不嗣離徳之謗乃¶
生衆人之口鑠金戮辱之禍不測是以行歌避代辭位¶
灌園卷而可懷黜而無愠放逐江湖之上沉赴河海之¶
流所以自潔而不悔者也至於閭閻秀異之士鄉曲博¶
<pb:KR3k0013_WYG_067-22a>¶
雅之儒言足以佐時行足以厲俗遺棄於草野湮滅而¶
無聞豈勝道哉所以覽古而歎息者也方今區宇一家¶
煙火萬里百姓乂安四夷賔服豈是人功實乃天意朕¶
唯夙夜祗懼将所以上嗣明靈是以小心厲已日愼一¶
日以遺黎在念憂兆庶未康以庶政為懷慮一物失所¶
雖求傳送莫見幽人徒想崆峒未聞至道唯恐商歌於¶
長夜抱闗於夷門逺跡犬羊之間屈身僮僕之伍其令¶
州縣捜揚賢哲皆取明知今古通識治亂䆒政敎之本¶
<pb:KR3k0013_WYG_067-22b>¶
逹禮樂之源不限多少不得不舉限以三旬咸令進路¶
徴召将送必須以禮(時蘓䕫為太子舍人仁夀末天下/舉逹禮樂之源者晉王時為雍州)¶
(牧舉䕫應之詔諸州所舉五十餘人謁見髙祖望/䕫謂侍臣曰唯此一人稱吾所舉于是拜晉王友)¶
煬帝大業三年四月甲午詔曰天下之重非獨治所安¶
帝王之功豈一士之力自古明君哲后立政經邦何嘗¶
不選賢與能收採滯幽周稱多士漢號得人尚想前風¶
載懷欽佇朕負扆夙興冕旒待旦引領巖谷寘以周行¶
冀與羣才共康庶績而彚茅寂寞投竿罕至豈美璞韜¶
<pb:KR3k0013_WYG_067-23a>¶
采未値良工将介石在懷確乎難㧞垂鑒則哲憮然興¶
歎凡厥在位譬諸股肱若濟巨川義同舟檝豈得保兹¶
寵祿晦爾所知優游卒歳甚無謂也祁大夫之舉善良¶
史以為至公臧文仲之蔽賢尼父譏其竊位求諸徃古¶
非無褒貶宜思進善用匡寡薄夫孝悌有聞人倫之本¶
徳行敦厚立身之基或節義可稱或操履清潔所以激¶
貪勵俗有益風化彊毅正直執憲不撓學業優敏文才¶
美秀竝為廊廟之用實乃瑚璉之資才堪将略則㧞之¶
<pb:KR3k0013_WYG_067-23b>¶
以禦侮膂力驍壮則任之以爪牙爰及一藝可取亦宜¶
採錄衆善畢舉與時無棄以此求治庶幾非逺文武有¶
職者五品以上宜依令十科舉人有一於此不必求備¶
朕當待以不次隨才升擢其見任九品以上官者不在¶
舉送之限¶
十年五月庚子詔郡舉孝悌㢘潔各十人¶
唐髙祖武徳五年詔擇善任能救民之要術推賢進士¶
奉上之良規自古哲王𢎞風闡敎設官分職唯才是與¶
<pb:KR3k0013_WYG_067-24a>¶
然而巖穴幽居草萊僻陋被褐懷珠無因自達實資選¶
衆之舉固藉左右之容義自捜揚理宜精擢是以貢士¶
有適爰致加錫之隆無益於時必貽貶黜之咎末葉澆¶
偽名實相乖取非其人濫居班秩流品所以未穆庶職¶
於是隳廢朕膺圖馭宇寧濟兆民思得賢能用清治本¶
招選之道宜革前弊懲勸之方式加常典苟有才藝所¶
貴適時潔已登朝無嫌自進宜令京官五品以上及諸¶
州總管刺史舉一人其有志行可錄才用未申亦聽自¶
<pb:KR3k0013_WYG_067-24b>¶
巳具陳藝能當加顯擢授以不次賞罰之科竝依别格¶
所司頒下詳加捜引務在奨納稱朕意焉¶
太宗貞觀元年三月帝謂尚書右僕射封徳彛曰比來¶
令卿舉賢才未嘗有所推薦天下事重宜分朕憂對曰¶
臣愚豈敢不盡心但今所見實無竒才異行帝曰前代¶
明王使人如器不借才於異代皆取士於當時何代無¶
賢才但患遺之不知耳徳彛慙而退¶
三年四月詔曰白屋之内閭閻之人但有文武材能灼¶
<pb:KR3k0013_WYG_067-25a>¶
然可取或言忠行謹堪理時務或在昬亂而肆情遇太¶
平而克己亦錄名状官人同申¶
是年帝謂宰臣曰朕今孜孜求士欲專心政道聞有好¶
人則抽擢驅使而議者多稱彼皆宰相親故但公等至¶
公行事無避此言便為形迹古人内舉不避親外舉不¶
避讐而為後代稱者以其舉得賢故也卿等但能舉用¶
得才雖是子弟及有讐嫌必不得不舉¶
十一年四月詔曰朕以寡薄嗣守鴻基實資多士共康¶
<pb:KR3k0013_WYG_067-25b>¶
庶政虛巳側席為日已久投竿捨築罕值其人自親廵¶
東夏觀省風俗興言至治夕惕兢懷然則齊趙魏魯禮¶
義自出江淮呉㑹英髦斯在山川所感古今寧殊載佇¶
風猷實勞夢想宜令河北淮南諸州長官於所部之内¶
精加訪採其孝悌淳篤兼閑時務儒術該通可為時師¶
範文詞秀美才堪著述明識治體可委字民并志行修¶
立為鄉里所推者舉送雒陽宫各給傳乘優禮發遣當¶
隨其器能擢以不次若有老病不堪入朝者具以名聞¶
<pb:KR3k0013_WYG_067-26a>¶
庶巖穴靡遺俊乂可致務盡捜揚之道稱朕意焉¶
十五年六月詔曰朕遐觀前載歴選列辟莫不貴在得¶
人崇兹多士猶股肱之佐元首譬舟航之濟巨川若夫¶
搆大厦者採衆材於山嶽善為國者求異人於管庫是¶
以陶唐有虞揖讓之聖帝也非元愷不能成功商湯姬¶
發革命之明主也非伊吕無以定其禍亂况乎齊桓中¶
人之材器非濬哲漢武嗣業之主志在驕奢猶頼管仲¶
隰朋之相平津博陸之輔既為五覇之長亦稱萬代之¶
<pb:KR3k0013_WYG_067-26b>¶
宗是知得士則昌失人則亂朕凝旒夙夜虛心政道雖¶
天地効祉宗社䧏靈區宇晏如俊乂咸事尚恐山林藪¶
澤藏荆隋之寳卜祝屠釣韜蕭張之竒是以躬撫黎庶¶
親觀風俗臨河渭而佇英傑眺箕頴而懷隐淪亟移日¶
月空勞夢寝而驪龍莫兆商歌寂寥豈混迹駑駘未逄¶
良樂之顧将毓徳巖穴方追禽尚之游望雲長想増其¶
歎息可令天下諸州捜揚所部士庶之内或識達公方¶
學綜今古㢘潔正直可以經國佐時或孝悌淳篤節義¶
<pb:KR3k0013_WYG_067-27a>¶
昭顯始終不移可以敦風厲俗或儒術通明學堪師範¶
或文章秀異才足著述竝宜薦舉具以名聞限來年二¶
月總集泰山庶獨往之夫不遺於版築藏器之士方升¶
於廊廟務得竒偉稱朕意焉¶
是年帝謂宰臣曰致太平之運者唯在得賢才卿等既¶
不能知朕不可遍識日復一日無得人之理今欲令人¶
自舉於事何如魏徴曰知人者智自知者明知人既以¶
為難自知誠亦不易且矜能伐善恐長澆競之風不可¶
<pb:KR3k0013_WYG_067-27b>¶
行也乃止¶
十七年五月乙丒詔曰朕觀前烈建國君民未有不藉¶
忠良而能濟其功業者也朕顯承宗祀獲奉鴻基側席¶
求賢有年載矣而山林莫致珍玩必臻豈朕好惡之情¶
未達於下其令州縣舉孝㢘茂才好學異能卓犖之士¶
二十年六月手詔曰髙明之天資星辰以麗象博厚之¶
地藉川嶽而成形况於帝王體元立極臨馭萬物字養¶
生靈者乎所以致治之君逺讒佞近忠良屈己以伸人¶
<pb:KR3k0013_WYG_067-28a>¶
故能成其化為亂之主親不肖疎賢臣虐下以恣情用¶
能成其亂明君遵彼以興國暗主行此以亡身是以馭¶
朽臨氷銘心自戒宵興旰食側席思賢庶欲博訪丘園¶
捜採英俊弼我王道臻於大化焉可令天下諸州明揚¶
側陋所部之内不限吏人其有服道棲仁澄心礪操出¶
片言而標物範備百行以綜人師質髙視於琳琅人不¶
間於曾閔潔志丘園揚名里閈或甄明政術曉達公方¶
禀木鐸於孔門受金科於鄭相竒謀間發明略可以佐¶
<pb:KR3k0013_WYG_067-28b>¶
時識鑒精通偉才堪於幹國或含章傑出命世挺生麗¶
藻遒文馳楚澤而方駕鈎深覩奥振梁苑以先鳴業擅¶
專門詞髙載筆或辨雕春囿談瑩秋天發研機於一言¶
起飛電於三寸蓄兹奔箭未遂揚庭竝宜推擇咸同舉¶
薦以禮将送具状表聞限以今冬竝與考使同赴庶使¶
焚林之舉咸矯翼於巖廊尺木之階方振鱗於遊霧翹¶
心俊乂稱朕意焉¶
髙宗以貞觀二十三年即位九月詔曰殷宗邁徳化致¶
<pb:KR3k0013_WYG_067-29a>¶
升平周王顯仁政稱刑措太祖文皇帝神明配徳靈武¶
兼資掃欃槍而王區夏混隂陽而作天地以此大業留¶
屬微躬雖復琯變星霜而心嬰荼毒州郡之長能修厥¶
職禮義興行姦回自屏刑憲不苛孤惸是頼有司詢訪¶
宜以名聞有一於此當超不次其有經明行修談講精¶
熟立身嚴潔才堪教胄者志節妙識用精通博聞彊正¶
終堪卿輔者逰情文藻下筆成章援心處事端平可紀¶
者疾惡揚善依忠履義執持典憲終然不移者京司長¶
<pb:KR3k0013_WYG_067-29b>¶
官上都督府及上州各舉二人中下州刺史各舉一人¶
前代忠鯁身死王門子孫才堪任官而留滯停移者慨¶
想遺風尤宜旌舉¶
顯慶元年十月手詔曰朕受命上𤣥嗣膺下武每肅恭¶
旒冕延想英竒俯振鷺而企貞臣仰飛鴻而慕良輔雲¶
臺側席玉管屢移宣室整衣金壺亟改寂寥靡覿鑒寐¶
興懷比年雖常進舉遂無英俊猶恐棲巖穴而韜竒樂¶
丘園而晦影宜令河南河北江淮以南州縣或緯俗之¶
<pb:KR3k0013_WYG_067-30a>¶
英聲馳管樂或濟時之器價逸蕭張學宰帝師材堪棟¶
輔者必當任之不次可明加採訪務盡才傑州縣以禮¶
發遣¶
二年二月詔曰濟時興國實佇九功禦敵安邊亦資七¶
徳朕端拱宣室思𢎞景化将欲分憂俊乂共逸巖廊而¶
比來貢寂英竒舉非勇傑豈稱安慮危之志處存思亂¶
之心如不旌賁逺近則爪牙何寄宜令京官五品以上¶
及諸州牧守各舉所知或勇冠三軍翹闗㧞山之力智¶
<pb:KR3k0013_WYG_067-30b>¶
兼百勝緯地經天之才藴竒䇿於良平馳功績於衛霍¶
蹤二起於呉白軌雙李於牧廣賞纎善而萬衆恱罸片¶
惡而一軍懼如有此色可精加採訪各以奏聞¶
三年七月帝謂宰臣曰四海之廣唯在得賢卿等用人¶
多作形迹䕶避親知不能盡意甚為不取昔祁奚舉子¶
古人以為美談即使卿等兒姪有材亦須依例進舉¶
五年六月詔内外官四科舉人或孝悌可稱徳行夙著¶
通渉經史堪居繁劇或㳺泳儒術沉研册府下帷不倦¶
<pb:KR3k0013_WYG_067-31a>¶
博物馳聲或藻思清華詞鋒秀逸舉標文雅材堪逺大¶
或㢘平處事彊直為心洞曉刑書兼苞文藝者精加捜¶
訪各以名薦¶
龍朔元年八月帝謂侍臣曰往者天下七國皆有英賢¶
今四海一統遂無俊傑亦繇經營遼海未暇捜揚将濟¶
巨川佇聞舟楫何其寂寞一至於斯許圉師對曰百里¶
奚處虞而虞亡入秦而秦覇在陛下用之耳帝於是欲¶
於李義府門中㧞擢有材用者遂令本州給傳遣詣東¶
<pb:KR3k0013_WYG_067-31b>¶
都及至無堪應務者竟罷之¶
三年八月詔内外官五品以上各舉巖藪幽素之士廣¶
加詢訪旁求謡俗式企英材允毗闕政¶
乾封二年八月髙宗引侍臣責以不進賢良司刑少常¶
伯李安期進曰臣聞聖帝明王莫不勞於求賢逸於任¶
使且十室之邑必有忠信况天下至廣非無英彦但比¶
來公卿有所薦引即遭囂謗以為朋黨沉屈者未申而¶
在位者已損所以人思苟免競為緘黙若陛下虛巳招¶
<pb:KR3k0013_WYG_067-32a>¶
納務於捜訪不忌親讎唯能是用讒毁亦既不入誰敢¶
不竭忠誠此皆事繇陛下非臣等所能致也帝深然之¶
十月令天下諸州舉鴻儒碩學博聞彊記之士¶
咸亨二年十月景帝詔曰禮樂之道其來尚矣朕誕膺¶
眀命克光正歴思隆頌聲以康至道而曲臺闡訓猶乖¶
揖讓之容太樂登歌徒紀鏗鏘之韻良以敎虧綿蕝學¶
闕瞽宗興言盛業寤歎盈抱然則幽誠所著縱九臯而¶
必聞忠信且存在十室而無棄但慮習俎之彦韞跡於¶
<pb:KR3k0013_WYG_067-32b>¶
閭閻辨鐸之英韜深於林藪夫良玉無脛求之斯來眞¶
龍難覩好之而至其四方士庶及丘園棲隐有能明習¶
禮經詳究音律於行無遺在藝可錄者宜令州縣捜揚¶
博訪具以名聞¶
五年八月詔五品以上各舉所知¶
上元三年閏三月令京官五品以上及諸州都督刺史¶
各舉所知一人¶
儀鳳元年十二月詔曰山東江左人物甚衆雖每充賔¶
<pb:KR3k0013_WYG_067-33a>¶
薦而未盡英髦或孝悌通神遐邇惟敬或徳行光裕邦¶
邑崇仰或學統九流垂帷覩奥或文髙六藝下筆成章¶
或備曉八音洞該七曜或射能穿札力可翹闗或丘園¶
秀異志存棲隐或将帥子孫素稱勇烈委廵撫大使咸¶
加採訪佇申褒奨亦有婆娑鄉曲負材傲俗為譏議所¶
斥䧟於跅弛之流者亦宜推擇各以名聞¶
三年十二月詔京文武職事三品以上官毎年各舉所¶
知或才藴廊廟器均瑚璉體王佐之嘉猷資公輔之宏¶
<pb:KR3k0013_WYG_067-33b>¶
量或竒謀異&KR0312;决勝千里或投石㧞距勇冠三軍或謇¶
諤忠亮志存規弼或繩違紏惡不避權豪或威恵仁明¶
堪居牧守之重或公正㢘直足膺令長之任咸宜捜訪¶
具錄封進朕當詳覽量加奨擢¶
調露元年七月詔令雒州眀揚側陋或孝弟純至感於¶
神眀或文武兼資才堪将相或學藝該博業標儒首或¶
藻思宏贍思擅文宗或洞曉音律識均牙曠或深眀歴¶
數妙同京管者咸令薦舉¶
<pb:KR3k0013_WYG_067-34a>¶
永隆元年十二月詔縣令刺史御史員外郎太子舍人¶
司儀郎左右史文武五品以上清要近侍及宿衞之官¶
並令舉所知一人¶
中宗神龍元年二月詔九品以上及朝集使舉賢良方¶
正直言之士¶
三月制令京官職事五品以上各舉縣令一人¶
五月制令職官五品以上各舉所知一人¶
九月制内外文武五品以上官竝縣令京師清官九品¶
<pb:KR3k0013_WYG_067-34b>¶
以上各舉孝弟㢘讓一人¶
景龍元年二月令舉天下鴻儒碩學之士¶
三年三月令内外五品以上舉堪任刺史縣令者¶
　¶
　¶
　¶
　¶
　册府元龜卷六十七¶
