# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:05.270817
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷四十九
<pb:KR3k0013_WYG_049-1a>¶
欽定四庫全書¶
　册府元龜卷四十九　　宋　王欽若等　撰¶
　　帝王部¶
　　　崇儒術¶
周官太宰之職以九兩繫邦國之民其一曰儒盖六藝¶
之謂也而太史公以為列君臣父子之禮序夫婦長幼¶
之别雖百家不能易故歴代致治之後何莫繇斯道也¶
已乃有朝舎干戈暮習爼豆誠知夫天下之重非可馬¶
<pb:KR3k0013_WYG_049-1b>¶
上而治文武之道布在方䇿有條不紊可舉而行至於¶
變風易俗之端長世字甿之術荒懐來逺之畧邁徳興¶
仁之㫖鮮不出於是矣繇是立庠塾設學校褒先儒以¶
闡化尊經典以立訓咸用詮次存諸軌範¶
漢高祖十二年十一月行自淮南還過魯以太牢祀孔¶
子¶
文帝時天下亡治書者獨聞齊有伏生(臣欽若等曰/伏生名勝)故¶
秦博士治尚書年九十餘老不可至廼詔太常使人受¶
<pb:KR3k0013_WYG_049-2a>¶
之太常遣鼂錯受尚書伏生所還因上書稱説(稱書法/而説其)¶
(義/)詔以為太子舍人¶
武帝元朔五年六月詔曰盖聞導民以禮風之以樂今¶
禮壊樂隳朕甚閔焉故詳延天下方聞之士咸薦諸朝¶
(詳悉也方道也聞博聞也言悉/引有道博聞之士而進於朝也)其令禮官勸學講議洽¶
聞舉遺興禮以為天下先太常議與博士弟子崇鄉黨¶
之化以厲賢材焉時御史大夫倪寛有俊才初見帝語¶
經學帝説之曰吾始以尚書為樸學弗好及聞寛説可¶
<pb:KR3k0013_WYG_049-2b>¶
觀乃從寛問一篇擢為中大夫其後詔求為韓詩者徴¶
蔡義待詔久不進見義上疏曰臣山東草莽之人行能¶
無所比容貌不及衆然而不棄人倫者竊以聞道於先¶
師自託於經術也願賜清閒之燕(燕安/息也)得盡精思於前¶
帝召見義說詩甚說之擢為光禄大夫給事中¶
宣帝即位聞衛太子好榖梁春秋以問丞相韋賢長信¶
少府夏侯勝及侍中樂陵侯史高皆魯人也言榖梁子¶
本魯學公羊氏迺齊學也宜興榖梁時蔡千秋為郎召¶
<pb:KR3k0013_WYG_049-3a>¶
見與公羊家竝說帝善榖梁說擢千秋為諫大夫給事¶
中後有過左遷平陵令復求能為榖梁者莫及千秋帝¶
愍其學且絕廼以千秋為郎中户将(户将/官名)選郎十人從¶
受又梁丘賀從京房受易帝聞京房為易名求其門人¶
得賀賀時為都司空令坐事論免為庶人待詔黄門數¶
入說教侍中(為諸侍中說/經為敎授)以召賀賀入說帝善之(說於/天子)¶
(之/前)以賀為郎中修武帝故事講六藝羣書博士盡竒異¶
之¶
<pb:KR3k0013_WYG_049-3b>¶
甘露三年詔諸儒講五經同異太子太傅蕭望之等平¶
奏其議帝親稱制臨决焉乃立梁丘易大小夏侯尚書¶
榖梁春秋博士¶
元帝即位徵髙宻相孔霸以師賜爵關内侯號褒成君¶
霸上書求奉孔子祭禮帝下詔曰其令師褒成君關内¶
侯霸以所食邑八百户祀孔子焉故霸還長安子福名¶
數於魯奉孔子祀(名數户/籍也)帝好儒術文辭頗改宣帝之¶
政言事者多進見人人自以為得帝意¶
<pb:KR3k0013_WYG_049-4a>¶
初元五年詔博士弟子每置員以廣學者帝少而好儒¶
及即位徴用儒生委之以政貢薛韋匡(貢禹薛宣/韋賢匡衡)迭為¶
宰相¶
成帝河平三年八月光禄大夫劉向校中秘書謁者陳¶
農使使求遺書於天下(言令陳農為使/而使之求遺書)先是班伯少受¶
詩於師丹大将軍王鳳薦伯宜勸學召見宴昵殿(親戚/宴飲)¶
(㑹同/之殿)容貌甚麗誦説有法拜為中常侍帝方鄉學鄭寛¶
中張禹朝夕入說尚書論語於金華殿(金華殿在/未央宫)詔伯¶
<pb:KR3k0013_WYG_049-4b>¶
受焉既通大義又講異同於許商遷奉車都尉數年金¶
華之業續出¶
平帝元始元年封孔子後孔均為褒成侯奉其祀追諡¶
孔子為褒成宣尼公¶
後漢光武建武五年七月幸沛十月還幸魯使大司空¶
祠孔子是月初起太學(在洛陽城故開陽門外去宫/八里講堂長十丈廣三丈)帝¶
幸太學賜博士弟子各有差¶
十四年四月封孔子後志為褒成侯(平帝封孔均為/褒成侯志均子)¶
<pb:KR3k0013_WYG_049-5a>¶
十九年立皇太子選求明經乃擢桓榮弟子豫章何湯¶
為虎賁中郎将以尚書授太子帝從容問湯本師為誰¶
湯對曰事沛國桓榮帝即召榮令說尚書甚善之拜為¶
議郎賜錢十萬入使授太子每朝㑹輙令榮於公卿前¶
敷奏經書帝稱善曰得生幾晚㑹歐陽博士缺因拜榮¶
為博士車駕幸太學會諸博士論難於前桓榮被服儒¶
衣温恭有藴藉(藴藉由言寛/博有餘也)辨明經義每以禮讓相厭¶
不以辭長勝人儒者莫之及(厭服/也)特加賞賜又詔諸生¶
<pb:KR3k0013_WYG_049-5b>¶
雅吹擊磬盡日乃罷(吹管奏/雅頌也)¶
明帝永平二年三月詔郡國縣道行鄉飲酒于學校皆¶
祠先聖先師周公孔子牲以太牢孟冬亦如之¶
九年四月開立學校置五經師(自皇太子諸王侯及功/臣子弟莫不受經又為)¶
(外戚樊氏郭氏隂氏馬氏諸子弟立學/官號四姓小侯以非列侯故曰小侯)¶
十年九江人鮑駿上書言丁鴻經學至行帝甚賢之詔¶
徴鴻至即召見說文侯之命篇賜御衣及授廩食公車¶
與博士同禮¶
<pb:KR3k0013_WYG_049-6a>¶
十五年帝東廵過魯幸孔子宅祠仲尼及七十二弟子¶
親御講堂命皇太子諸王說經帝自制五家要說章句¶
令桓郁校定於宣明殿(一云帝自制五行章句此/言五家即謂五行之家也)其冬¶
帝親於辟雍自講所制五行章句已復令郁說一篇帝¶
謂郁曰我為孔子即為子夏起予者商也又問郁曰子¶
幾人能傳學郁曰臣子皆未能傳學孤兄子一人學方¶
起帝曰努力教之有起者即白之¶
章帝建初四年十一月詔曰盖三代導人教學為本漢¶
<pb:KR3k0013_WYG_049-6b>¶
承暴秦褒顯儒術建立五經為置博士其後學士精進¶
雖曰承師亦别名家孝宣帝以為去聖久逺學不厭博¶
故遂立大小夏侯尚書後又立京氏易至建武中復置¶
顔氏嚴氏春秋大小戴禮博士此皆所以扶進微學尊¶
廣道藝也中元元年詔書五經章句煩多議欲減省至¶
永平元年長水校尉樊儵奏言先帝大業當以時施行¶
欲使諸儒共正經義令學者得以自助孔子曰學之不¶
講是吾憂也又曰博學而篤志切問而近思仁在其中¶
<pb:KR3k0013_WYG_049-7a>¶
矣於戯其勉之哉於是下太常將大夫博士議郎郎¶
官及諸儒生㑹白虎觀講議五經同異使五官中郎¶
將魏應承制問侍中淳于恭奏帝親稱制臨決如孝¶
宣甘露石渠故事作白虎議奏先是建初元年校書¶
郎楊終上言宣帝博徵羣儒論定五經於石渠閣方¶
今天下少事學者得成其業而章句之徒破壞大體¶
宜如石渠故事永為後世則於是詔諸儒於白虎觀¶
論考同異同¶
<pb:KR3k0013_WYG_049-7b>¶
八年十二月詔曰五經剖判去聖彌逺章句遺辭乖疑¶
難正恐先師㣲言将遂廢絶非所以重稽古求道真也¶
其令羣儒選高才生受學左氏榖梁春秋古文尚書毛¶
詩以扶㣲學廣異義焉¶
元和元年帝廵狩之趙特引見趙相魯丕難問經傳厚¶
加賞賜¶
二年三月帝東廵狩還過魯幸闕里以太牢祀孔子及七十¶
二弟子作六代之樂大㑹孔氏男子二十以上者六十三¶
<pb:KR3k0013_WYG_049-8a>¶
人命儒者講論蘭䑓令史孔僖因自陳謝帝曰今日之¶
㑹寧於卿宗有光榮乎對曰臣聞明君聖主莫不尊師¶
貴道今陛下親屈萬乗辱臨敝里此乃崇禮先師増輝¶
聖徳至於光榮非所敢承帝大笑曰非聖者子孫焉有¶
斯言乎遂拜僖郎中賜褒成侯損及孔氏男女錢帛詔¶
僖從還京師使校書東觀¶
和帝永元十三年正月丁丑帝幸東觀覧書林閲篇籍¶
博選術藝之士以充其官¶
<pb:KR3k0013_WYG_049-8b>¶
安帝延光二年詔選三署郎及吏人能通古文尚書毛¶
詩糓梁春秋一人¶
三年三月幸泰山祀孔子及七十二弟子於闕里自魯¶
相令丞尉及孔氏親屬婦女諸生悉㑹賜褒成侯以下¶
帛各有差遂還京師幸太學¶
順帝永建六年九月繕起太學¶
靈帝熹平四年三月詔諸儒正五經文字刻石立於太¶
學門外¶
<pb:KR3k0013_WYG_049-9a>¶
六年十月帝親臨辟雍¶
光和元年二月始置鴻都門學生(鴻都門名也於内置/學詩辭賦及工書鳥)¶
(篆者相課試/至千人焉)¶
二年六月詔公卿舉能通尚書毛詩左氏糓梁春秋各¶
一人悉除議郎¶
魏太祖為漢丞相以建安八年秋七月令曰䘮亂以來¶
十有五年後生者不見仁義禮讓之風吾甚傷之令郡¶
國各脩文學縣滿五百户置校書選其鄉之俊造而教¶
<pb:KR3k0013_WYG_049-9b>¶
學之庶幾先王之道不廢而有以益於天下既為魏王¶
以建安二十二年五月作泮宮¶
文帝黄初二年正月詔曰昔仲尼資大聖之才懷帝王¶
之器當衰周之末無受命之運在魯衞之朝教化乎洙¶
泗之上棲棲焉遑遑焉欲屈己以存道貶身以救世於¶
時王公終莫能用之乃退考五代之禮脩素王之事因¶
魯史而制春秋就太師而正雅頌俾千載之後莫不宗¶
其文以述作仰其聖以成謀兹可謂命世之大聖億載¶
<pb:KR3k0013_WYG_049-10a>¶
之師表者也遭天下大亂百祀墮壊舊居之廟毁而不¶
脩褒成之後絶而莫繼闕里不聞講頌之聲四時不覩¶
烝甞之位斯豈所謂崇禮報功盛徳百世必祀者哉其¶
以議郎孔羡為宗聖侯邑百户奉孔子祀令魯郡脩起¶
舊廟置百户吏卒以守衞之又於其外廣為室屋以居¶
學者¶
明帝大和二年六月詔曰尊儒貴學王教之本也自頃¶
儒官或非其人将何以宣明聖道其高選慱士才任侍¶
<pb:KR3k0013_WYG_049-10b>¶
中常侍者申勅郡國貢士以經學為先¶
景初中帝以高堂隆蘇林秦靜等老恐無能𫝊業者乃¶
詔曰昔先聖既没而其遺言餘教著於六藝六藝之文¶
禮又為急弗可斯須離者也末俗背本所繇來久故閔¶
子譏原憲之不學荀卿醜秦世之坑儒儒學既廢則風¶
化曷繇興哉方今宿生巨儒並各年高教訓之道孰為¶
其繼昔伏生将老漢文帝嗣以鼂錯糓梁寡疇宣帝承¶
以十郎(臣欽若等曰選/郎十人從受)其科郎吏高才觧經義者三十¶
<pb:KR3k0013_WYG_049-11a>¶
人從光祿勲隆散騎常侍林博士靜分受四經三禮¶
主者具為設課試之法夏侯勝昔有言士病經不明經¶
術苟明其取青紫如俯拾地芥耳今學者有能究極經¶
道則爵禄榮寵不期而至可不勉哉數年隆等皆卒學¶
者遂廢¶
齊王正始二年二月初通論語使太常以太牢祭孔子¶
於辟雍以顔淵配¶
五年五月講尚書經通使太常以太牢祠孔子於辟雍¶
<pb:KR3k0013_WYG_049-11b>¶
以顔淵配賜太傅大将軍及侍講者各有差¶
六年詔故司空王朗所作易傳令學者得以課試¶
七年十二月講禮記通使太常以太牢祀孔子於辟雍¶
以顔淵配¶
晉武帝泰始三年十一月改宗聖侯孔震為奉聖亭侯¶
又詔太學及魯國四時備三牲以祀孔子¶
咸寧二年五月立國子學¶
元帝建武元年十一月立太學¶
<pb:KR3k0013_WYG_049-12a>¶
明帝太寧三年詔給奉聖亭侯孔震四時祀孔子祭宜¶
如泰始故事¶
成帝咸康元年二月講詩通釋奠如故事¶
三年正月辛卯立太學¶
穆帝升平元年三月帝講孝經通親釋奠于中堂¶
孝武帝寧康三年七月帝講孝經通釋奠如故事時以¶
學在水南懸逺有司定議依升平元年於中堂權立行¶
太學于時無復國子生有司奏應須復二學生百二十¶
<pb:KR3k0013_WYG_049-12b>¶
人太學生取見人六十國子生權銓大臣子孫六十人¶
事訖罷奏可釋奠禮畢㑹百官六品以上十二月帝釋¶
奠于中堂祠孔子以顔囘配時學校陵遲謝石上䟽請¶
興復國學以訓胄子班下州郡普脩鄉校䟽奏帝納焉¶
大元十年二月立國學又増置太學生百人¶
十一年八月封孔靖之為奉聖亭侯奉宣尼祀¶
後魏道武天興四年二月丁亥命樂師入太學習舞釋¶
菜于先聖先師¶
<pb:KR3k0013_WYG_049-13a>¶
太武始光三年二月起太學於城東祀孔子以顔淵配¶
太平真君十一年南伐至鄒山使使者以太牢祀孔子¶
獻文皇興二年以青徐平詔中書令高允兼太常至兖¶
州以太牢祭孔子廟帝謂允曰此簡徳而行勿有辭也¶
孝文延興二年二月詔曰尼父禀逹聖之姿體生知之¶
量窮理盡性道光四海頃者淮徐未賓廟隔非所致令¶
祠典寢頓禮章殄滅遂使女巫妖覡淫進非禮殺生鼔¶
舞倡優媟狎豈所以尊神明敬聖道者也自今以後有¶
<pb:KR3k0013_WYG_049-13b>¶
祭孔子廟制用酒酺而已不聼婦女雜合以祈非望之¶
福犯者以違制論其公家有事自如常禮犧牲粢盛務¶
盡豐潔臨事致敬令肅如也司牧之官明糾不法使禁¶
令必行¶
三年四月詔以孔子二十八世孫魯郡孔乗為崇聖大¶
夫給十户以供灑掃¶
太和十三年七月立孔子廟於京師¶
十六年二月丁未改諡宣尼曰文聖尼父告諡孔子廟¶
<pb:KR3k0013_WYG_049-14a>¶
(一云二月癸丑帝臨宣文堂引儀尚書劉昶鴻臚卿游/明根行儀曹事李韶授䇿孔子崇文王之諡於是昶等)¶
(就廟行事既而/帝親拜祭於廟)¶
四月甲寅幸皇宗學親問博士經義¶
十七年九月壬申幸太學觀石經¶
十九年四月幸魯城親祠孔子廟詔拜孔氏子二人為¶
官又詔選諸孔宗子一人封崇聖侯邑一百户以奉孔¶
子之祀又詔兖州為孔子起園寢修飭墳壠更建碑銘¶
褒揚聖徳¶
<pb:KR3k0013_WYG_049-14b>¶
六月詔求天下遺書秘閤所無有禆益時用者加以優¶
賞¶
宣武正始元年十一月詔曰古之哲王剙業垂統安民¶
立化莫不崇建膠序開訓國胄宣昭三禮崇明四術使¶
道暢羣邦風流萬宇自皇基始搆光它中區軍國務殷¶
未遑經建靖言思之有慙古烈可勅有司依漢魏舊章¶
營繕國學¶
四年四月詔曰高祖徳格兩儀明竝日月播文教以懷¶
<pb:KR3k0013_WYG_049-15a>¶
逺人調禮學以旌儁造徙縣中區光宅東邑總霜露之¶
所均一姬卜於洛汭戎繕兼興未遑儒教朕纂承鴻緒¶
君臨寳厯思模聖規述遵先志今天平地寧方隅無事¶
可勅有司准倣前式置國子立大學樹小學於四門¶
永平三年六月詔重求遺書於天下¶
延昌元年四月詔曰遷京嵩縣年将二紀虎闈闕唱演¶
之音四門絕講誦之業博士端然虛禄歳祀貴遊之胄¶
歎同子衿靖言念之有兼愧慨可嚴勅有司國子學孟¶
<pb:KR3k0013_WYG_049-15b>¶
冬使成大學四門年暮容令成就¶
孝明正光元年正月詔曰建國緯民立教為本尊師崇¶
道兹典自昔來歳仲陽節和氣潤釋奠孔顔乃其時也¶
有司可豫繕國學圗餙聖賢置官檢牲擇吉備禮¶
二年二月癸亥幸國子學講孝經令車騎大将軍領國¶
子祭酒崔光執經南面百僚陪列(又云孝明行講學之/禮于國子寺司徒崔)¶
(光執經敕常景與董紹張澈馬元/興王延業鄭伯猷等俱為録義)¶
三月庚午幸國子學祠孔子以顔淵配¶
<pb:KR3k0013_WYG_049-16a>¶
出帝永熈三年二月丙子親釋奠禮先師詔延公卿學¶
官於顯陽殿敕祭酒劉廞講孝經黄門李郁講禮記中¶
書舍人盧景宣解大戴禮夏小正篇時廣招儒學引令¶
預聽國子博士李同軌經義素優辨析兼美而不得執¶
經深為慨恨¶
後周明帝雅愛文史立麟趾學在朝有藝業者不限貴¶
賤皆預聽焉(乃至蕭撝王褒等卑鄙之徒同為學士大/宗伯于翼言於帝曰蕭撝梁之宗子王褒)¶
(梁之公卿今與趨走同儕恐非尚賢貴爵之/義帝然之詔翼定其班次於是有等差矣)¶
<pb:KR3k0013_WYG_049-16b>¶
武帝天和元年七月詔諸胄子入學但束脩於師不勞¶
釋奠釋奠者學成之祭自今即為常式¶
二年七月立露門學置生七十二人(時辛公義為太學/生帝召入露門學)¶
(令受道義毎月集御前令與大/儒講論數被嗟異時軰慕之)¶
宣帝大象元年詔徙鄴城石經於雒陽¶
二年二月丁巳幸露門學行釋奠之禮¶
三月詔曰盛徳之後是稱不絕功施於民義昭祀典孔¶
子徳惟藏往道實生知以大聖之才屬千古之運載引¶
<pb:KR3k0013_WYG_049-17a>¶
儒業式叙彞倫至如幽贊天人之理裁成禮樂之務故¶
以作範百王垂風萬乗朕欽承寳厯服膺教義眷言洙¶
泗懷道滋深而褒成啟號雖彰故實旌崇聖績猶有闕¶
如可追封為鄒國公邑數准舊并立後承襲别於京師¶
置廟時以祭享¶
隋高祖開皇二年十一月賜國子生經明者束帛¶
三年二月詔購求遺書於天下¶
四月詔天下勸學行禮時潞州刺史柳昻見天下無事¶
<pb:KR3k0013_WYG_049-17b>¶
上表請勸學行禮帝覧而善之因下詔曰建國重道莫¶
先於學尊主庇民莫善於禮自魏氏不競周齊抗衡分¶
四海之民鬭二邦之力逓為強弱多歴年所務權詐而¶
薄儒雅重干戈而輕爼豆民不見徳唯爭是聞朝野以¶
機巧為師文吏用深刻為法風澆俗敝化之然也雖復¶
建立庠序兼啟黌塾業非時貴道亦不行其間服膺儒¶
術蓋有之焉彼衆我寡未能移俗然共維持名教奨飾¶
彞倫㣲相𢎞益賴斯而已王者承天休咎隨化有禮則¶
<pb:KR3k0013_WYG_049-18a>¶
祥瑞必降無禮則妖孽興起人禀五常性靈不一有禮¶
則隂陽合徳無禮則禽獸其心治國立身非禮不可朕¶
受命於天裁成萬物去華夷之亂求風化之宜戒奢崇¶
儉率先百辟輕徭薄賦冀以寛和而積習生常未能懲¶
革閭閻士庶吉凶之禮動悉乖方不依制度執憲之職¶
似塞耳而無聞蒞民之官猶蔽目而不察宣揚朝化其¶
若是乎古人之學且耕且養今者民丁非役之日農畆¶
時候之餘若敦以學業勸以經術自可家慕大道人希¶
<pb:KR3k0013_WYG_049-18b>¶
至徳豈止知禮節識廉恥父慈子孝兄恭弟順者乎始¶
自京師爰及州郡宜祗朕意勸學行禮自是天下州縣¶
皆置博士習禮焉¶
仁夀元年六月詔曰儒學之道訓敎生人識父子君臣¶
之義知尊卑長幼之序升之於朝任之以職故能贊理¶
時務𢎞益風範朕撫臨天下思𢎞徳敎延集學徒崇建¶
庠序開仕進之路佇賢雋之人而國學胄子垂将千數¶
州縣諸生咸亦不少徒有名録空度嵗時未有徳為代¶
<pb:KR3k0013_WYG_049-19a>¶
範才任國用良由設學之理多而未精今宜簡省眀加¶
奨勵於是國子學唯留學生七十人大學四門及州縣¶
學竝廢¶
煬帝大業元年閏七月詔曰君民建國教學為先移風¶
易俗必自兹始而言絕義乖多歴年代進徳修業其道¶
浸微漢採坑儒之餘不絶如線晉承板蕩之運掃地将¶
盡自時厥後軍國多虞雖復黌宇時建示同愛禮函文¶
或陳亦為虗器遂使紆青拖紫非以學優製錦操刀類¶
<pb:KR3k0013_WYG_049-19b>¶
多墻面上陵下替綱維靡立雅缺道消實繇於是朕纂¶
承洪緒思𢎞大訓将欲尊師重道用闡厥繇講信修睦¶
敦奨名教今宇宙平一文軌攸同十歩之内必有芳草¶
四海之中豈無竒秀諸在家及見入學者若有篤志好¶
古耽悦典墳學行優敏堪膺時務所在採訪具以名聞¶
即當隨其噐能擢以不次若研精經術未願進仕者可¶
依其藝業深淺門䕃高卑雖未升朝竝量准給禄庶夫¶
恂恂善誘不日成器濟濟盈朝何逺之有其國子等學¶
<pb:KR3k0013_WYG_049-20a>¶
亦冝申明舊制教習生徒具為課試之法以盡砥礪之¶
道¶
四年十月詔曰先師尼父聖徳在躬誕發天縱之姿憲¶
章文武之道命世應期藴兹素業而頺山之嘆忽踰於¶
千祀盛徳之美不存於百代永惟懿範宜有優崇可立¶
孔子後為紹聖侯有司求其苗裔録以申上¶
　¶
　¶
<pb:KR3k0013_WYG_049-20b>¶
　¶
　¶
　¶
　¶
　¶
　¶
　¶
　册府元龜卷四十九¶
