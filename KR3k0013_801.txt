# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:33.044383
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷八百一
<pb:KR3k0013_WYG_801-1a>¶
欽定四庫全書¶
　册府元龜卷八百一　　　宋　王欽若等　撰¶
　　總録部¶
　　　義¶
傳曰不爲義疚又曰義者天下之制也蓋管氏以爲國¶
維呂覽謂之事紀故在上者好之民莫敢不服者矣中¶
古以還大道云䘮邦乏純德之士鄉鮮不貳之老巧智¶
競逐媮薄日滋乃有秉操殊特挺志英果捐已以濟物¶
<pb:KR3k0013_WYG_801-1b>¶
捨生而殉名急病讓夷解紛排難收恤惸獨保障宗戚¶
歴屯夷而無改來急難而必赴不謀舊國不忘故君蹈¶
危機以明節冐白刅而舒患觸類而長其流實繁皆本¶
乎剛毅之存誠忠厚之成性藴至德於深𠂻彰盛烈乎¶
所履用能孤風激於頽俗英名傳於遐世凛然之氣乆¶
而益振仲尼所謂聞而不徙者可憂見而不爲者非勇¶
斯亦感激於衰世而發論也¶
晋祁彌明爲晋趙盾車右(祁大夫驂乘有/車右有御者)靈公欲殺盾¶
<pb:KR3k0013_WYG_801-2a>¶
衆莫可使往者於是伏甲于宮中召趙盾而食之彌明¶
者國之力士也仡然從乎趙盾而入(仡然壯/勇貌)放乎堂下¶
而立趙盾已食靈公謂盾曰吾聞子之劍蓋利劒也子¶
以示我吾將觀焉(授君劒當㧞而進其首/靈公因欲以推殺之)趙盾起將進¶
劍彌明自下呼之曰盾食飽則出何故抜劍於君所趙¶
盾知之躇階而走(躇猶超遽/不暇以次)靈公有周狗(周狗可以比/周之狗所指)¶
(如/意)謂之獒(犬四尺/曰獒)呼&KR0729;而屬之獒亦躇階而從之彌明¶
逆而踆之(以足逆/蹋曰踆)絶其頷趙盾顧曰君之獒不若臣之¶
<pb:KR3k0013_WYG_801-2b>¶
獒也然而宮中甲鼓而起(甲即上所道伏甲約/勒聞皷聲當起殺盾)有起于¶
甲中者抱趙盾而乘之(欲趨/疾走)趙盾顧曰吾何以得子(尤/曰)¶
(吾何以得此救急之恩/於子邪非所以意悟)曰子某時所食活我於暴桑下¶
者也(某時者記傳者失之暴桑蒲蘇/桑傳道此者明人當素積恩德)趙盾曰子名爲誰¶
(後欲/報之)曰吾君孰爲介(介甲也猶曰我晋君爲誰/興此甲兵豈不爲盾乎)子之乘¶
矣何問吾名(之乘即上車也猶曰子已上車/矣何不疾去而反徐問吾名乎)趙盾趨而¶
出衆無留之者(明盾賢人不忍殺也左傳載晋侯飲盾/酒伏甲將攻之其右提彌明知之登曰)¶
(臣侍君晏過三爵非禮也遂扶以下公嗾夫獒焉明摶/而殺之盾曰棄人用犬雖猛何爲闘且出提彌明死之)¶
<pb:KR3k0013_WYG_801-3a>¶
董安于爲晋趙孟臣十三年孟怒邯鄲午遂殺之趙稷¶
渉賔以邯鄲叛上軍司馬籍秦圍邯鄲午荀寅之甥也¶
荀寅范吉射之姻也(壻父曰姻荀寅/子娶吉射女)而相與睦故不與¶
圍邯鄲將作亂(作亂攻/趙鞅)董安于聞之(安于趙/氏臣)告趙孟曰¶
先備諸趙孟曰晋國有命始禍者死爲後可也安于曰¶
與其害於民寧我獨死(俱見攻必/傷害民)請以我說趙孟不可¶
(晋國若討可殺/我以自解說)十四年春衞侯逐公叔戍與其黨故趙¶
陽奔宋戍來奔(終史魚/之言)梁嬰父惡董安于謂知文子曰¶
<pb:KR3k0013_WYG_801-3b>¶
不殺安于使終爲政於趙氏趙氏必得晋國盍以先發¶
其難也討於趙氏文子使告於趙孟曰范中行氏雖信¶
爲亂安于則發之是安于與謀亂也晋國有命始禍者¶
死二子既伏其罪矣敢以告(告使討/安于)趙孟患之安于曰¶
我死而晋國寧趙氏定將焉用生人誰不死吾死莫戾¶
乃縊而死趙孟尸諸市而告於知氏曰主命戮罪人安¶
于既伏其罪矣敢以告知伯從趙孟盟(知伯/荀躒)而後趙氏¶
定祀安于於廟¶
<pb:KR3k0013_WYG_801-4a>¶
韓厥爲晋卿景公之三年司冦屠岸賈將作亂誅靈公¶
之賊趙盾趙盾已死矣欲誅其子趙朔韓厥止賈賈不¶
聽厥告趙朔令亡朔曰子必能不絶趙祀死不恨矣韓¶
厥許之及賈誅趙氏厥稱疾不出程嬰公孫杵臼之藏¶
趙孤趙武也厥知之景公十七年病卜之大業之後不¶
遂者爲祟韓厥稱趙成季之功今後獨無祀以感景公¶
景公問曰尚有世乎厥於是言趙武而復與故趙氏田¶
邑續趙氏祀¶
<pb:KR3k0013_WYG_801-4b>¶
鄭國僑字子產爲相時鄭大夫伯有出奔許既而自墓¶
門之瀆入因馬師頡介于襄庫以伐舊北門(馬師頡/子羽孫)駟¶
𢃄率國人以伐之(駟帶子西子/子晳之宗主)皆召子産(駟氏伯/有俱召)子産¶
曰兄弟而及此吾從天所與(兄弟恩等故/無所偏助)伯有死於羊¶
肆(羊肆/市列)子產禭之枕之股而哭之歛而殯諸伯有之臣¶
在市側者既而葬諸斗城(斗城鄭/地名)子駟氏欲攻子産子¶
皮怒之曰禮國之幹也殺有禮禍莫大焉乃止(襄公/十年)¶
鑪金宦於楚大夫子期會吳伐楚楚子敗奔隨吳人從¶
<pb:KR3k0013_WYG_801-5a>¶
之隨人隨吳吳乃退鑪金實與隨人要言(要言無以楚/王與吳并欲)¶
(脱子/期)王使見(王喜其意欲引見之以/比王臣且欲使盟隨人)辭曰不敢以約爲¶
利(此約謂要言也此一時之事非爲/德舉故辭不敢見亦不肯爲盟主)王割子期之心以¶
與隨人盟(當子期心前割取/血以盟示其至心)¶
吳句卑爲楚左司馬戍之臣吳伐楚楚子敗左司馬戍¶
及息而還(息汝南新息也/聞楚敗故還)敗吳師于雍澨傷(司馬先敗/吳師而身)¶
(被/創)初司馬臣闔廬故恥爲禽焉(司馬嘗在吳爲闔廬/臣是以今耻於見禽)謂¶
其臣曰誰能免吾首吳句卑曰臣賤可乎司馬曰我實¶
<pb:KR3k0013_WYG_801-5b>¶
失子可哉(失不知/子賢)三戰皆傷曰吾不可用也已句卑布¶
裳剄而裹之(司馬已死/剄取其首)藏其身而以其首免(定公/四年)¶
伍胥父舉事楚平王太子建平王聽䜛殺舉太子建奔¶
鄭胥亦奔鄭鄭又殺太子建建有子名勝伍胥懼乃與¶
勝俱奔吳到昭關昭關欲執之伍胥遂與勝獨身歩走¶
幾不得脱追者在後走至江江上有一魚父乘船知伍¶
胥之急乃渡伍胥伍胥既渡解其劍曰此劍直百金以¶
與父父曰楚國之法得伍胥者賜粟五萬石爵執珪豈¶
<pb:KR3k0013_WYG_801-6a>¶
徒百金劍邪不受胥遂奔吳竟破楚¶
張柳朔晋人范氏之臣王生惡柳朔言諸昭子使爲栢¶
人(爲栢人宰也昭/子范吉射也)昭子曰夫非而讎乎對曰私讎不及¶
公(公家之/事也)好不廢過惡不去善義之經也臣敢違之及¶
范氏出(出栢人/奔齊)柳朔謂其子爾從主勉之我將止死王¶
生授我矣(授我/死節)吾不可以僣之遂死於栢人(爲吉射距/晋戰死)¶
趙公子勝爲趙相封平原君先是魏齊嘗辱范睢已而¶
睢相秦魏齊懼走趙匿平原君家秦昭王欲爲范睢必¶
<pb:KR3k0013_WYG_801-6b>¶
報其仇乃佯爲好書召平原君爲十日之飲平原君入¶
秦見昭王昭王與平原君飲數日昭王謂平原君曰昔¶
周文王得呂尚以爲太公齊桓公得管夷吾以爲仲父¶
今范君亦寡人之叔父也范君之仇在君之家願使人¶
歸取其頭來不然吾不出君於關平原君曰貴而爲友¶
者爲賤也富而爲交者爲貧也夫魏齊者勝之友也在¶
固不出也今又不在臣所昭王乃遺趙王書趙孝成王¶
乃發卒圍平原君家急魏齊夜亡出見趙相虞卿虞卿¶
<pb:KR3k0013_WYG_801-7a>¶
度趙王終不可說乃解其相印與魏齊亡之梁將見信¶
陵君信陵君尤豫未肯見魏齊聞信陵君之初難見之¶
遂自殺虞卿困於魏¶
漢夏侯嬰沛人秦末試補縣吏與髙祖相愛髙祖戲而¶
傷嬰人有告髙祖髙祖時爲亭長重坐傷人(爲吏傷人/其罪重)¶
告故不傷嬰嬰證之移覆嬰坐髙祖繫嵗餘掠笞數百¶
終脱髙祖髙祖起沛嘗爲太僕竟髙祖以太僕事惠帝¶
鄭君者鄭當時之先也嘗事項籍死而屬漢髙祖令諸¶
<pb:KR3k0013_WYG_801-7b>¶
故項籍臣名籍(臣欽若等曰名籍/謂令名呼項籍也)鄭君獨不奉詔詔盡¶
拜名籍者爲大夫而逐鄭君¶
欒布爲燕將漢擊燕虜布梁王彭越聞布賢乃言於髙¶
祖請贖布爲梁大夫使於齊未反漢召彭越責以謀反¶
夷三族梟首雒陽下詔有收視者輙捕之布還奏事彭¶
越頭下祠而哭之吏捕以聞帝召罵布曰若與彭越反¶
邪吾禁人勿收若獨祠而哭之與反明矣趣烹之方提¶
趨湯顧曰願一言而死帝曰何言布曰方上之困彭越¶
<pb:KR3k0013_WYG_801-8a>¶
敗滎陽成臯間項王所以不能遂西徒以彭王居梁地¶
與漢合從苦楚也當是之時彭王一願與楚則漢破與¶
漢則楚破且陔下之㑹㣲彭王項氏不亡天下已定彭¶
王剖符受封亦欲傳之萬世今帝徵兵於梁彭王病不¶
行而疑以爲反反形未見以苛細誅之臣恐功臣人人¶
自危今彭王已死臣生不如死請就烹上乃釋布拜爲¶
都騎¶
卜式河南人初以田畜爲事弟竒忽請於式欲分財異¶
<pb:KR3k0013_WYG_801-8b>¶
居式便脱身出唯取羊百頭遂入山放牧經十餘年十¶
倍於初却買田宅居焉弟竒悉破其産矣式輙分與之¶
後爲御史大夫太子太𫝊¶
竇嬰封魏其侯爲丞相免後竇太后益䟽不用無勢諸¶
公稍自引而怠驁唯故齊相灌夫獨否故嬰墨墨不得¶
意而厚遇夫也丞相田蚡㑹宗室列侯而夫醉罵坐被¶
繫嬰鋭爲救夫嬰夫人諫曰灌將軍得罪丞相與太后¶
家迕寧可救邪嬰曰侯自我得之自我捐之無所恨且¶
<pb:KR3k0013_WYG_801-9a>¶
終不令灌仲孺獨死嬰獨生(仲孺灌/夫字)乃匿其家竊出上¶
書立召入具告言灌夫醉飽事不足誅武帝然之賜嬰¶
食曰東朝廷辯之竟以太后故嬰及夫皆棄市¶
公孫敖爲騎郎與衞青友青娣子夫得入宮幸武帝皇¶
后大長公主女也無子妬之大長公主捕青囚欲殺之¶
敖與壯士往簒之故得不死帝聞乃召青爲建章監¶
孔車爲主父偃客偃方貴幸時客以千數及族死無一¶
人視獨車收葬焉武帝聞之以車爲長者¶
<pb:KR3k0013_WYG_801-9b>¶
任安初居衞青門下時青與霍去病俱爲大司馬青恩¶
衰而去病日益貴青故人門下多去事去病輙得官爵¶
唯獨安不肯去後爲益州刺史¶
朱博與陳咸爲友咸爲御史中丞坐漏泄省中語下獄¶
博去吏間歩至廷獄下候司咸事掠治困篤博詐得爲¶
醫入獄得見咸具知其所坐罪博出獄又變如名爲驗¶
治數百(爲被掠/笞也)卒免咸死罪咸得論出而博以此顯名¶
後至丞相¶
<pb:KR3k0013_WYG_801-10a>¶
朱詡沛人爲董賢吏爲賢所厚賢死詡自劾去買棺衣¶
收賢尸葬之王莽聞之而大怒以它辜擊殺詡¶
樓䕶爲天水太守免初有故人呂公無子歸䕶䕶身與¶
呂公妻與嫗同食及䕶家居妻子頗厭呂公䕶聞之流¶
涕責其妻子曰呂公以故舊窮老託身於我義所當奉¶
遂養呂公終身¶
原渉字巨先爲谷口令自劾去官亡命嵗餘逢赦出溥¶
以振施貧窮赴人之急爲務人嘗置酒請渉渉入里門¶
<pb:KR3k0013_WYG_801-10b>¶
客有道渉所知母病避疾在里宅者(此在里之/中宅也)渉即往¶
候叩門家哭渉因入弔問以䘮事家無所有渉曰且絜¶
歸除沐浴待渉還至主人對賔客歎息曰人親卧地不¶
收渉何必鄉此願徹去酒食賔客爭問所當得渉乃側¶
席而坐削牘爲䟽具記衣被棺木下至飯含之物分付¶
諸客諸客奔走市買至日昳皆會渉親閲視已謂主人¶
曰願受賜矣既共飲食渉獨不飽廼載棺物從賔客往¶
至䘮家爲棺歛勞倈畢葬其周急待人如此後有人毁¶
<pb:KR3k0013_WYG_801-11a>¶
渉者曰姦人之雄也䘮家子即時刺殺言者¶
云敞師事吳章章坐王莽子宇腰斬初章爲當時名儒¶
教授尤盛弟子千餘人莽以爲惡人黨皆當禁錮不得¶
仕宦門人盡更名他師敞時爲大司徒掾自劾吳章弟¶
子收抱章尸歸棺歛之京師稱焉車騎將軍王舜髙其¶
志節比之欒布表奏以爲掾薦爲中郎¶
後漢馮魴湖陽人爲郡族姓王莽末四方潰叛乃聚賔¶
客招豪傑作營壍以待所歸是時湖陽大姓虞都尉反¶
<pb:KR3k0013_WYG_801-11b>¶
城稱兵先與同縣申屠季有仇而殺其兄謀㓕季族季¶
亡歸魴魴將季欲還其營道逢都尉從弟長卿來欲執¶
季魴叱長卿曰我與季雖無素故士窮相歸要當以死¶
任之卿爲何言遂與俱歸季謝曰蒙恩得全死無以爲¶
報有牛馬財物願悉獻之魴作色曰吾老親弱弟皆在¶
賊城中今日相與尚無所顧何云財物乎季慙不敢復¶
言魴自是爲縣邑所敬信後至執金吾¶
周嘉汝陽人仕郡主簿王莽末羣賊入汝陽城嘉從太¶
<pb:KR3k0013_WYG_801-12a>¶
守何敝討賊敝爲流矢所中郡兵奔北賊圍繞數十重¶
白刅交集嘉擁敝以身扞之因呵賊曰卿曺皆人𨽻也¶
爲賊既逆豈有還害其君者邪嘉請以死贖君命因仰¶
天號泣羣賊於是兩相視曰此義士也給其車馬遣送¶
之¶
孫堪河南緱氏人以節介氣勇自行王莽末兵革並起¶
宗族老弱在營保間堪嘗力戰䧟敵無所廻避數被創¶
刅宗族賴之郡中咸服其義勇後爲侍中騎都尉卒官¶
<pb:KR3k0013_WYG_801-12b>¶
第五倫京兆長陵人少介然有義行王莽末盜賊起宗¶
族閭里往往附之倫乃依險固築營壁有賊輙奮厲其¶
衆引彊持滿以拒之銅馬赤眉之屬前後數十軰皆不¶
能下時米石萬錢人相食倫獨收養孤兄子外孫分糧¶
共食死生相守鄉里以此賢之後至司空¶
黃顯南陽人與李守相善王莽末守子通從光武舉兵¶
守時爲王莽宗卿師通遣從兄子季之長安以事報守¶
季於道病死守宻知之欲亡歸顯時爲中郎將聞之謂¶
<pb:KR3k0013_WYG_801-13a>¶
守曰今關門禁嚴君狀貌非凡將以此安之不如詣闕¶
自歸事既未然脱可免禍守從其計即上書歸死章未¶
及報留闕下㑹事發覺通得亡走莽聞之乃繫守於獄¶
而顯爲請曰守聞子無狀不敢迯亡守義自信歸命宮¶
闕臣顯願質守俱東曉説其子如遂悖逆令守北向刎¶
首以謝大恩莽然其言㑹前隊復上通起兵之狀莽怒¶
欲殺守顯爭之遂迸被誅¶
索盧放東郡人爲郡門下掾更始時使者督行郡國太¶
<pb:KR3k0013_WYG_801-13b>¶
守有事當就斬刑放前言曰今天下所以苦毒王氏歸¶
心皇漢者實以聖政寛仁故也而傳車所過未聞恩澤¶
太守受誅誠不敢言但恐天下惶懼各生疑變夫使功¶
者不如使過願以身代太守之命遂前就斬使者義而¶
赦之繇是顯名¶
趙熹爲更始偏將軍更始敗熹爲赤眉所圍迫急乃踰¶
屋亡走與所善韓仲伯等數十人携小弱越山阻徑出¶
武關仲伯以婦色美慮有强暴者而已受其害欲棄之¶
<pb:KR3k0013_WYG_801-14a>¶
於道熹責怒不聼因以泥塗仲伯婦靣載以鹿車身自¶
推之每道逢賊或以逼路熹輙言其病狀以此得免既¶
入丹水遇更始親屬皆祼跣塗炭饑困不能前熹見之¶
悲感所裝縑帛資糧悉以與之將䕶歸鄉里¶
劉恭爲更始侍中會赤眉立恭弟盆子爲帝恭自繫詔¶
獄聞更始敗乃出歩從至髙陵止傳舍右傳都尉嚴本¶
恐失更始爲赤眉所誅將兵在外號爲屯衛而實囚之¶
赤眉下書曰聖公降者封爲長沙王過二十日勿受更¶
<pb:KR3k0013_WYG_801-14b>¶
始遣恭請降赤眉使其將謝禄往受之更始遂隨禄肉¶
袒詣長樂宮上璽綬於盆子赤眉坐更始置庭中將殺¶
之恭禄爲請不能得遂引更始出恭追呼曰臣誠力極¶
請先死拔劒欲自刎赤眉帥樊崇等遽共救止之乃赦¶
更始封爲畏威侯劉恭復爲固請竟得封長沙王更始¶
嘗依謝禄居恭亦擁䕶之三輔苦赤眉暴虐皆憐更始¶
而張卯等以爲慮謂禄曰今諸營長多欲簒聖公者一¶
旦失之合兵攻公自滅之道也於是禄使從兵與更始¶
<pb:KR3k0013_WYG_801-15a>¶
共牧馬於郊下因令縊殺之恭夜往收藏其屍光武聞¶
而傷焉赤眉降恭爲更始報仇殺禄自繫獄赦不誅¶
劉茂爲太原郡門下掾建武二年赤眉二十餘萬衆攻¶
郡縣殺長吏及府掾史茂負太守孫福踰墻藏空穴中¶
得免其暮俱奔孟縣晝則逃隠夜求糧食積百餘日賊¶
去乃得歸府明年詔書求天下義士福言茂曰臣前爲¶
赤眉所攻吏民壞亂奔走趨山臣爲賊所圍命如絲髪¶
賴茂負臣踰城出保孟縣茂與弟觸冐兵刅緣山負食¶
<pb:KR3k0013_WYG_801-15b>¶
臣及妻子得度死命節義尤髙宜蒙表擢以厲義士詔¶
書即徵茂拜議郎¶
楊賢爲隗囂刺客時杜林客河西林弟成物故囂聼林¶
持䘮東歸既遣而悔追之令賢於隴&KR0008;遮殺之賢見林¶
身推鹿車載致弟䘮乃歎曰當今之世誰能行義我雖¶
小人何忍殺義士因亡去¶
劉平爲郡楚守孫萌吏時平狄將軍寵萌反於彭城攻¶
敗萌平冐白刅伏萌身上被七創困頓不知所爲號泣¶
<pb:KR3k0013_WYG_801-16a>¶
請曰願以身代府君賊乃歛兵止曰此義士也勿殺遂¶
解去萌傷甚氣絶有頃蘇渴求飲平傾其創血以飲之¶
後數日萌竟死平乃褁創扶送萌䘮至其本縣¶
伏湛爲平原太守時倉卒兵起天下驚擾而湛獨晏然¶
教授不廢謂妻子曰夫一穀不登國君徹膳今民皆饑¶
柰何獨飽乃共食麄糲悉分俸禄以賑鄉里來客者百¶
餘家¶
王青東郡人父隆建武初爲都尉功曹青爲小吏與父¶
<pb:KR3k0013_WYG_801-16b>¶
俱從都尉行縣道遇賊隆以身衞全都尉遂死於難青¶
亦被矢貫咽音聲流喝前郡守以青身有金夷(夷與/痍同)竟¶
不能舉及張酺爲東郡太守見之歎息曰豈有一門忠¶
義而爵賞不及乎遂擢用極右曹(臣欽若等曰秦漢以/前尚右言居曹掾之)¶
(上/也)¶
禮震字中威師事汝南太守歐陽歙歙在郡教授數百¶
人徵爲大司徒坐在汝南贓罪千餘萬發覺下獄諸生¶
守闕爲歙求哀者千餘人至有自髠剔者震年十七聞¶
<pb:KR3k0013_WYG_801-17a>¶
獄當斷馳之京師行到河内獲嘉縣自繫上書求代歙¶
死曰伏見臣師大司徒歐陽歙學爲儒宗八世博士而¶
以贓咎當伏重辜歙門單子㓜未能傳學身死之後永¶
爲廢絶上令陛下獲殺賢之譏下使學者䘮師資之益¶
乞殺臣身以代歙命書奏而歙已死獄光武嘉其仁義¶
拜震爲郎中¶
髙獲與光武有素舊師事歐陽歙歙下獄當斷獲冠鐡¶
冠帶鐡鑕詣闕請歙帝雖不赦而引見之謂曰敬公朕¶
<pb:KR3k0013_WYG_801-17b>¶
欲用子爲吏宜改常性獲對曰臣受性於父母不可改¶
之於陛下出便辭去三公爭辟不應¶
杜真字孟宗廣漢綿竹人也兄事同郡翟酺酺後被繫¶
獄真上檄章救酺繫獄笞六百竟免酺難京師莫不壯¶
之¶
魏譚爲饑寇所獲等軰數十人皆束縳以次當烹賊見¶
譚似謹厚獨今主㸑暮輙執縳賊有夷長公特哀念譚¶
宻解其縳語曰汝曹皆應就食急從此去對曰譚爲諸¶
<pb:KR3k0013_WYG_801-18a>¶
君㸑嘗得遺餘餘人家茹草菜不食我長公義之相曉¶
放遣得俱免永平中爲主家令¶
陳元爲歐陽歙大司徒掾歙建武中坐爲汝南太守贓¶
罪千餘萬死獄中元上書追訟之言甚切至帝乃賜歙¶
棺木贈印綬&KR0608;縑三千疋歙子復嗣¶
鮑永初爲更始尚書僕射建武十一年爲司𨽻較尉行¶
縣到覇陵路經更始墓引車入陌從事諫止之永曰親¶
北面事人寧有過墓不拜雖以獲罪司𨽻所不避也遂¶
<pb:KR3k0013_WYG_801-18b>¶
下拜哭盡哀而去至扶風椎牛上荀諫冡帝聞之意不¶
平問公卿曰奉使如此何如大中大夫張堪對曰仁者¶
行之宗忠者義之主也仁不遺舊忠不亡君行之髙者¶
也帝意乃釋一云永爲揚州牧遭母憂去官悉以財產¶
與弟子孫¶
馬稜字伯威援之族孫少孤依從兄毅共居業恩猶同¶
產毅卒無子稜心䘮三年稜後至河内太守¶
朱暉南陽宛人爲郡吏太守阮况嘗欲車暉婢暉忤不¶
<pb:KR3k0013_WYG_801-19a>¶
從及况卒暉乃厚贈送其家人或譏焉暉曰前阮府君¶
有求於我所以不敢聞命誠恐以財貨汚君今而相送¶
明吾非有愛也後爲臨淮太守坐法免建初中南陽大¶
饑米石千餘暉盡散其家資以分宗里故舊之貧羸者¶
鄉族皆歸焉初暉同縣張堪有名德每與相見嘗接以¶
友道暉以堪宿望盛名未敢安之堪至把暉臂曰欲以¶
妻子託朱生暉舉手不敢答堪後仕爲漁陽太守暉自¶
爲臨淮太守絶相聞見時南陽饑堪妻子貧窮暉乃自¶
<pb:KR3k0013_WYG_801-19b>¶
往候視其家因分所有以賑給之暉又與同郡陳揖交¶
善揖早卒有遺腹子友暉嘗哀之及司徒桓虞爲南陽¶
太守召暉子駢爲吏暉辭駢而薦友虞嘆息遂召之其¶
義烈如此¶
李善南陽淯陽人本同縣李元之蒼頭建武中疫疾元¶
家相繼死沒唯孤兒續始生數旬而貲財千萬諸奴婢¶
私共計議欲謀殺續分其財産善深傷李氏而力不能¶
制乃潛負續逃亡隠山陽瑕邱界中親自哺養乳爲生¶
<pb:KR3k0013_WYG_801-20a>¶
湩推燥居溫備嘗艱勤續雖在孩抱奉之不異長君有¶
事輙長跪請白然後行之閭里感其行皆相率修義續¶
年十嵗善與歸本縣修理舊業吿奴婢於長史悉收殺¶
之顯宗時善辟公府以能理劇再遷日南太守從京師¶
之官道經淯陽過李元家未至一里乃脱朝服持鉏去¶
草及拜墓哭泣甚悲身自炊㸑執鼎爼以脩祭祀埀泣¶
曰君夫人善在此盡哀數日乃去¶
任末少習齊詩遊京師友人董奉德於雒陽病亡末乃¶
<pb:KR3k0013_WYG_801-20b>¶
身推鹿車載奉德䘮致其墓所繇是知名爲郡功曹辭¶
以病免¶
張歆守臯長有報父仇賊自出歆召囚詣閣曰欲自受¶
其辭歆既入解械飲食便發遣遂棄官亡命逢赦出繇¶
是鄉里服其髙義歆卒子禹以田宅推與伯父身自寄¶
止¶
亷范爲隴西太守鄧融功曹永平初融爲州所舉按范¶
知事譴難解欲以權相濟乃託病求去融不達其意大¶
<pb:KR3k0013_WYG_801-21a>¶
恨之范於是東至雒陽變名姓求代廷尉獄卒居無幾¶
融果徵下獄范遂得衛侍左右盡心勤勞融怪其貌類¶
范殊不意乃謂曰卿何似我故功曹邪范訶之曰君困¶
戹瞀亂邪語遂絶融繫出困病范隨而養視及死竟不¶
言身自將車送䘮至南陽葬畢乃去後至蜀郡太守坐¶
法免肅宗崩奔赴敬陵時盧江郡掾嚴麟奉章弔國俱¶
會於路麟乘小車塗深馬死不能自進范見而愍然命¶
從騎下馬與之不吿而去麟事畢不知馬所歸乃縁蹤¶
<pb:KR3k0013_WYG_801-21b>¶
訪之或謂麟曰故蜀郡太守亷叔度好周人窮急今奔¶
國䘮獨當是耳麟亦素聞范名以爲然即牽馬造門謝¶
而歸之世服其好義¶
陸續會稽吳人爲郡戸曹史刺史尹興行部見續辟爲¶
别駕從事以病去還爲郡門下掾是時楚王英謀反隂¶
䟽天下善士及楚事覺明帝得其録有尹興名乃徵興¶
詣廷尉獄續主簿梁宏功曹史駟勲及掾史五百餘人¶
詣雒陽詔獄就考諸吏不堪痛楚死者大半唯續宏勲¶
<pb:KR3k0013_WYG_801-22a>¶
掠考五毒肌肉消爛終無異辭遂得赦¶
鄧宏封西平侯收恤故舊無所遺失父所厚同郡郎中¶
王臨年老貧乏私乞與衣裘輿馬施之終竟¶
鄭均好義篤實養寡嫂孤兒恩禮敦至(東觀記曰均失/兄養孤兒元子)¶
(甚篤已冠娶出令别居並門盡推財與/之使得一尊其母然後隨䕶視賑給之)後至議郎¶
劉般收恤九族行義尤著時人稱之後至宗正¶
劉翊字子相曾行於汝南界中有陳國張季禮遠赴師¶
䘮遇寒氷車毁頓滯道路翊見而謂曰君慎終赴義行¶
<pb:KR3k0013_WYG_801-22b>¶
宜速達即下車與之不吿姓名自策馬而去季禮意其¶
子相也後故到潁隂還所假乘翊閉門辭行不與相見¶
後至陳留太守¶
任隗阿陵侯光之子嗣父爵清静寡欲所得俸秩嘗以¶
賑恤宗族收養孤寡明帝聞之擢奉朝請¶
樂恢京兆人仕本郡戸曹吏太守張恂坐法誅故人莫¶
敢往恢獨奔䘮行服坐以抵罪歸¶
許荆會稽陽羡人少爲郡吏兄子世嘗報讎殺人怨者¶
<pb:KR3k0013_WYG_801-23a>¶
操兵攻之荆聞乃出門迎怨者跪而言曰世前無狀相¶
犯咎皆在荆不能訓導兄既早沒一子爲嗣如令死者¶
傷其滅絶願殺身代之怨家扶荆起曰許掾郡中稱賢¶
吾何敢相侵因遂委去荆名譽益著¶
李恂安定人大守潁川李鴻請署功曹未及到而州辟¶
爲從事㑹鴻卒恂不應州命而送鴻䘮還鄉里既葬留¶
起塜墳持䘮三年¶
陳禪巴郡人仕郡功曹察孝亷州辟治中從事時刺史¶
<pb:KR3k0013_WYG_801-23b>¶
爲人所上受納贓賂禪當得考無它所齎但持䘮歛之¶
具而已及至笞掠無筭五毒畢加禪意自若辭對無變¶
事遂散釋¶
載封濟北人年十五詣太學師事鄮令東海申君申君¶
卒送䘮到東海還京師卒業時同學石敬溫病卒封養¶
視殯歛以所齎糧市小棺送䘮到家更歛見敬平時書¶
物皆在棺中乃大異之後至太常卿¶
王忳廣漢新都人嘗詣京師於空舍中見一書生病困¶
<pb:KR3k0013_WYG_801-24a>¶
愍而視之書生謂忳曰我當到雒陽而被病命在須㬰¶
腰下有金十斤願以相贈死後乞藏骸骨未及問姓名¶
而命絶忳即鬻一斤營其殯葬餘金悉置棺下人無知¶
者後歸數年縣署忳大度亭長初到之日有馬馳入亭¶
中而止其日大風飄一繡被復墮忳前即言於縣縣以¶
歸忳忳後乘馬到雒縣馬遂奔走牽忳入它舍主人見¶
之喜曰今禽盜矣問忳所繇得馬忳具說其狀并及繡¶
被主人悵然良乆乃曰被隨旋風於馬俱亡卿何隂德¶
<pb:KR3k0013_WYG_801-24b>¶
而致此二物忳自念有葬書生事繇說之并道書生形¶
貌及埋金之處主人大驚號曰是我子也姓金名彦前¶
往京師不知所在何意卿乃葬之大恩乆不報天以此¶
彰卿德耳忳悉以被馬還之彦父不敢取又厚遺忳忳¶
辭譲而去時彦父爲州從事因吿新都令假忳休息自¶
迎彦䘮餘金具存忳繇是顯名後爲郿令¶
茨克字子河初舉孝亷之京師同侶馬死充到前亭輙¶
合車持馬還往相迎鄉里號之曰一馬兩車茨子河¶
<pb:KR3k0013_WYG_801-25a>¶
繆彤汝南召陵人仕縣爲主簿時令被章見考吏皆畏¶
懼自誣而肜獨證據其事掠考苦毒至乃體生蟲蛆因¶
復傅換五獄踰渉四年令卒以自免太守隴西梁湛召¶
爲决曹吏安帝初湛病卒官肜送䘮還隴西始葬㑹西¶
羗反叛湛妻子悉避亂它郡肜獨留不去爲起墳塜乃¶
潛穿井傍以爲窟室晝則隠竄夜則負土及賊平而墳¶
已立其妻子意肜已死還見大驚關西咸稱𫝊之共給¶
車馬衣資肜不受而歸鄉里¶
<pb:KR3k0013_WYG_801-25b>¶
范式字巨卿山陽金鄉人受業大學時諸生長沙陳平¶
子亦同在學與式未相見而平子被病將亡謂其妻曰¶
吾聞山陽范巨卿烈士也可以託死吾殁後但以屍埋¶
巨卿戸前乃裂素爲書以遺巨卿既終妻從其言時式¶
出行適還省書見瘞愴然感之向墳揖哭以爲死友乃¶
營護平子妻兒身自送䘮於臨湘未至四五里乃委素¶
書於柩上哭别而去其兄弟聞之尋求不復見¶
雷義爲尚書侍郎有同時郎坐事當論刑作義黙自表¶
<pb:KR3k0013_WYG_801-26a>¶
取其罪以此論司冦同臺郎覺之委位自上乞贖義罪¶
順帝詔皆除刑¶
童恢少仕州郡爲吏司徒楊賜聞其執法亷平乃辟之¶
及賜被劾當免掾屬悉投刺去恢獨詣闕爭之¶
楊賜爲光禄勲時崔實卒家徒四壁立無以殯歛賜與¶
太僕袁逢少府段頴爲備棺槨葬具¶
楊康陳留人故爲太尉杜喬掾喬與李固被誅俱暴屍¶
於城北家屬故人莫敢視者康聞之號泣星行到雒陽¶
<pb:KR3k0013_WYG_801-26b>¶
乃著故赤幘託爲夏門亭吏守衞屍䘮驅䕶蠅蟲積十¶
二日都官從事執之以聞梁太后義而不罪康於是帶¶
鐡鑕詣闕上書并乞李杜二公骸骨太后許之成禮殯¶
歛送喬䘮還家葬送行服隠匿不仕¶
郭亮汝南人年始成童遊學雒陽太尉李固爲梁兾所¶
誅露固屍於四衢令有敢臨者加其罪亮乃左提章鉞¶
右秉鐡鑕詣闕上書乞收固屍不許因往臨哭陳辭於¶
前遂守䘮不去夏門亭長呵之曰李杜二公爲大臣不¶
<pb:KR3k0013_WYG_801-27a>¶
能安上納忠而興造無端卿曹何等腐生公犯詔書干¶
試有司乎亮曰亮含隂陽以生載乾履坤義之所動豈¶
知性命何爲以死相懼亭長歎曰居非命之世天髙不¶
敢不跼地厚不敢不蹐耳目適宜視聼口不可以妄言¶
也梁太后聞而不誅¶
董班南陽人少遊大學宗事李固聞固死乃星行奔赴¶
哭泣盡哀司𨽻案狀奏聞天子釋而不罪班得守屍積¶
十日不去桓帝嘉其義烈聼許送䘮到漢中赴葬畢而¶
<pb:KR3k0013_WYG_801-27b>¶
還也班遂隠身莫知所歸¶
裴瑜河東人察孝亷時太守史弼殺中常侍侯覽門生¶
覽大怒遂詐作飛章下司𨽻誣弼誹謗檻車徵吏人莫¶
敢近者唯瑜送到崤澠之間大言於路傍曰明府摧折¶
虐臣選德報國如其獲罪足以埀名竹帛願不憂不懼¶
弼曰誰謂荼苦其甘如薺昔人刎頸九死不恨及下廷¶
尉詔獄前孝亷魏劭毁變形服詐爲家僮贍䕶於弼弼¶
遂受誣事當棄市劭與同郡人賣郡邸(郡邸旅舍/之寺邸也)行賂¶
<pb:KR3k0013_WYG_801-28a>¶
於侯覽得减死罪一等論輸左較時人或譏曰平原行¶
貨以免君無乃蚩乎陶邱洪曰昔文王牖里閎散懷金¶
史弼遭患義夫獻寳亦何疑焉於是議者乃息¶
孫嵩字賔石安邱人先是中常侍唐衡兄玹爲京兆虎¶
牙都尉郡人以玹進不繇德皆輕侮之京兆功曹趙岐¶
及從兄襲又數爲貶議玹深毒恨後爲京兆尹岐懼禍¶
及乃逃避之玹盡殺岐家屬岐遂逃難四方江淮海岱¶
靡所不歴自匿姓名賣餅北海市中嵩年二十餘遊市¶
<pb:KR3k0013_WYG_801-28b>¶
見岐察非常人停車呼與共載岐懼失色嵩乃下車帷¶
令屏行人宻問岐曰視子非賣餅者又相問而色動不¶
有重怨即亡命乎我北漢孫賔石闔門百口勢能相濟¶
岐素聞嵩名即以實吿之遂以俱歸嵩先入白母曰今¶
日出行乃得死友迎入上堂饗之極歡藏岐複壁中數¶
年後諸唐死滅國赦乃出後岐遷太僕興平中南說劉¶
表時嵩亦寓於表表不爲禮岐乃稱嵩素行篤烈因共¶
上爲青州刺史¶
<pb:KR3k0013_WYG_801-29a>¶
孫斌爲衛相第五種門下掾種以斌賢善遇之種遷兖¶
州刺史時中常侍單超兄子康爲濟隂太守種按其罪¶
超種懷恨忿遂以事䧟種竟坐徙朔方超外孫董援爲¶
朔方太守稸怒以待之及當徙斥斌具聞超謀乃謂其¶
友人同縣閭子直及髙宻甄子然曰蓋盜憎其主從來¶
舊矣第五使君當投裔土而單超外屬爲彼郡守夫危¶
者易仆可爲寒心吾今方追使君庶免其難苦奉使君¶
以還將以付子二人曰子其行矣是吾心也於是斌將¶
<pb:KR3k0013_WYG_801-29b>¶
俠客晨夜追種及之太原遮險格殺送吏因下馬與種¶
斌自歩從一日一夜行四百餘里遂得脱歸種匿於閭¶
甄二氏數年徐州從事臧旻上書訟寃會赦得出¶
朱震爲太尉陳蕃友蕃被殺震時爲銍令(銍屬/沛郡)聞而棄¶
官哭之收葬蕃屍匿其子逸於甘陵界中事覺繫獄合¶
門桎梏震受栲掠誓死不言故逸得免後黃巾賊起大¶
赦黨人乃追還逸官至魯相¶
桓鸞沛郡人少立操行本郡太守向苗有名迹舉鸞孝¶
<pb:KR3k0013_WYG_801-30a>¶
亷遷爲膠東令始到官而苗卒鸞即去職奔䘮終三年¶
然後歸淮汝之間髙其義¶
桓典(鸞從/子)舉孝亷爲郎居無幾會國相王吉以罪被誅¶
沛相故人親戚莫敢至者典獨棄官收歛歸葬服䘮三¶
年負土成墳爲立祠堂盡禮而去¶
𫝊爕再舉孝亷聞所舉郡將䘮乃棄官行服後至漢陽¶
太守¶
蔡邕與叔父從弟同居三世不分財鄉黨為其義後至¶
<pb:KR3k0013_WYG_801-30b>¶
左中郎將¶
申屠蟠始與濟隂王子居同在大學子居臨殁以身託¶
蟠蟠乃躬推輦車送䘮歸鄉里遇司𨽻於河鞏之間從¶
事義之爲封傳䕶送蟠不肯受投傳於地而去事畢還¶
學(封傳封書/以傳送也)累徵不至¶
景毅蜀郡人爲侍御史時李膺坐黨事死詔獄毅子顧¶
爲膺門徒而未有録牒故不及於譴乃慨然曰本謂膺¶
賢遣子師之豈可以漏奪名籍茍安而已遂自表免歸¶
<pb:KR3k0013_WYG_801-31a>¶
時人義之¶
許敬字鴻卿汝南人與同郡周伯靈爲交友伯靈早亡¶
敬育養其子¶
范滂汝南人爲郡功曹坐黨事繫獄吏將加掠拷滂以¶
同囚多嬰病乃請先就格遂與同郡袁忠爭受楚毒(建/寧)¶
(二年大誅黨人詔下急捕滂等篤郵吳導至縣抱詔書/閉傳舍伏牀而泣滂聞之曰必爲我也即自詣獄縣令)¶
(郭揖大驚出解印綬引與俱亡曰天下大矣子何爲/在此滂曰滂死則禍塞何敢以罪累君遂死獄中)¶
荀爽爲郎中棄官去司空遠逢舉有道不應及奉卒爽¶
<pb:KR3k0013_WYG_801-31b>¶
制服三年當世往往化以爲俗後至司空¶
張儉山陽人獻帝初百姓饑荒而儉資計差溫乃傾財¶
産與巴里共之賴其存者以百數後至衞尉¶
賈淑鄉里有憂患者淑輙傾身營救爲州閭所稱¶
李篤外黃人中常侍侯覽上書吿東部督郵張儉與同¶
郡二十四人爲黨儉得亡命止篤家外黃令毛欽操兵¶
到門篤引欽謂曰張儉知名天下而亡非其罪縱儉可¶
得寧忍執之乎欽因起撫篤曰蘧伯玉耻獨爲君子足¶
<pb:KR3k0013_WYG_801-32a>¶
下如何自專仁義篤曰篤雖好義明廷今日載其半矣¶
欽歎息而去¶
彭脩字子陽會稽毗陵人州辟從事時賊張子林等數¶
百人作亂脩與太守俱出擊賊賊望見車馬競交射之¶
飛矢雨集脩以身障太守而爲流矢所中死太守得全¶
賊素聞其恩信即殺弩中脩者餘悉皆降散言曰自爲¶
彭君故降不爲太守服也¶
胡騰桂陽人爲大將軍竇武掾武爲中官曹節所害騰¶
<pb:KR3k0013_WYG_801-32b>¶
少師事武獨殯歛行䘮坐以禁錮武孫輔時年二嵗迸¶
竄得全事覺節捕之急騰乃令史南陽張敞共逃輔於¶
震陵界詐云已死騰以爲已子而使聘娶焉後舉桂陽¶
孝亷至建安中荆州牧劉表聞而辟焉以爲從事使還¶
竇姓以事列上會表卒¶
朱雋會稽人同郡周規辟公府當行假郡庫錢百萬以¶
爲冠幘費而後倉卒督責規家貧無以備雋乃竊母繪¶
帛爲規解對母既失產業深恚責之雋曰小損當大益¶
<pb:KR3k0013_WYG_801-33a>¶
初貧後富必然理也雋稍歴郡職太守尹端署雋爲主¶
簿端坐討賊許昭失利爲州所奏罪應棄市雋乃羸服¶
間行輕齎數百金到京師賂主章吏遂得刋定州奏故¶
端得輸作左較心喜於降免而不知其繇雋亦終無所¶
言¶
廖扶汝南平興人尤明天文䜟緯推歩之術逆知嵗荒¶
乃聚榖數千斛悉用給宗族姻親辟召並不應¶
王允太原人年十九爲郡吏時小黃門晋陽趙津貪横¶
<pb:KR3k0013_WYG_801-33b>¶
放恣爲一縣巨患允討捕殺之而津兄弟謟事䆠官因¶
緣譛訴桓帝震怒徵太守劉瓆遂下獄死允送䘮還平¶
原終畢三年然後歸家¶
兆溫爲京兆丞棄官去遭嵗大饑散家糧以賑窮餓所¶
活萬餘人¶
趙戬爲司徒王允故吏允爲李催郭汜所害莫敢收允¶
屍者戬時爲平陵令棄官營䘮¶
訾寶爲射聲較尉沮俊督戰後與李催戰死寶負其屍¶
<pb:KR3k0013_WYG_801-34a>¶
而瘞之¶
張繡武威祖厲人邉章韓遂爲亂凉州金城麴勝襲殺¶
祖厲長劉雋繡爲縣吏間伺殺勝郡内義之¶
公孫瓚遼西令支人爲郡小吏舉上計吏太守劉君坐¶
事檻車徵官法不聼吏下親近瓚乃改容服詐稱侍卒¶
身執徒養御車到雒陽太守當徙日南瓚具豚酒於北¶
芒山祭辭先人酹觴祝曰昔爲人子今爲人臣當詣日¶
南日南多瘴氣恐或不還便當長辭墳塋慷慨悲泣再¶
<pb:KR3k0013_WYG_801-34b>¶
拜而去觀者莫不嘆息既行於道得赦瓚還¶
尾敦爲幽州牧劉虞故吏虞爲公孫瓚所殺敦於路刼¶
虞首歸葬之¶
陶升故内黃小吏也冀州牧袁紹討公孫瓚南還州郡¶
兵反與黑山賊子毒等共覆鄴城升在賊中有善心獨¶
將部衆踰西城入閉宋州門不内他賊以車載紹家及¶
諸衣冠在州内者身自扞衞送到斥邱乃還紹到遂屯¶
斥丘以升爲建義中郎將¶
<pb:KR3k0013_WYG_801-35a>¶
　¶
　¶
　¶
　¶
　¶
　¶
　¶
　¶
<pb:KR3k0013_WYG_801-35b>¶
　¶
　¶
　¶
　¶
　¶
　¶
　¶
　册府元龜卷八百一¶
