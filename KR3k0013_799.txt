# -*- mode: mandoku-view; -*-
#+TITLE: 冊府元龜
#+DATE: 2015-08-24 23:29:32.953632
#+PROPERTY: ID KR3k0013
#+PROPERTY: BASEEDITION WYG    
#+PROPERTY: JUAN 卷七百九十九
<pb:KR3k0013_WYG_799-1a>¶
欽定四庫全書¶
　册府元龜卷七百九十九　宋　王欽若等　撰¶
　　總録部¶
　　　　彊記　　聰悟¶
　　　彊記¶
傳不云乎博文彊識謂之君子葢有目所暫閱耳所暫¶
聞而成誦于口終身不忘者信乎其彊記也自漢而下¶
能者間出咸性理聰悟機神警邁或博通前籍黙識無¶
<pb:KR3k0013_WYG_799-1b>¶
謬或詳練故事遽數弗遺以至閱爵里而悉舉其名氏¶
經國邑而盡志其風土背碑靡失覆棊不誤自非宅粹¶
精於心術彰敏慧于天性疇能及是哉¶
漢東方朔年十六學詩書二十二萬言十九學孫吳兵¶
法戰陣之具鉦鼓之教亦誦二十二萬言凡誦四十四¶
萬言仕為侍郎¶
張安世從武帝行幸河東嘗亡書三篋詔問莫能知唯¶
安世識(識記/也)具作其事後購求得書以相校無所遺失¶
<pb:KR3k0013_WYG_799-2a>¶
帝竒其材擢為尚書令¶
任安字少卿為武功亭長邑中人民俱出獵安嘗為人¶
分麋鹿雉兔部署老小嘗壯劇易處衆人皆喜曰無傷¶
也任少卿分别平有智畧明日復㑹㑹者數百人安曰¶
某子甲何為不來乎諸人皆恠其見之疾也位至大司¶
馬¶
後漢陸續幼孤仕郡為户曹吏時歳荒民飢困太守尹¶
興使續於都亭賑民饘粥續悉簡閱其民訊以名氏事¶
<pb:KR3k0013_WYG_799-2b>¶
畢興問所食幾何續因口說六百餘人皆分别姓字無¶
有差謬¶
延篤少從潁川堂溪典受左傳旬日能諷之典深敬焉¶
(先賢行狀曰篤欲寫左氏傳無紙堂溪典以廢牋記與/之篤以牋記紙不可寫傳乃借本諷之粮盡辭欲歸典)¶
(曰卿寫傳何故辭歸篤曰已諷之矣典聞之嘆曰嗟乎/延生雖復端木聞一知二未足為喻若使尼父更起於)¶
(洙泗君當顯名七十與游/夏争匹也後為京兆尹)¶
應奉少聴明自為童兒及長凡所經履莫不暗記讀書¶
五行並下為郡决曹吏行部四十二縣録囚徒數百千¶
<pb:KR3k0013_WYG_799-3a>¶
人及還太守備問之奉口說罪繫名姓坐狀輕重無所¶
遺脫時人竒之(又曰奉少為上計吏許訓為計掾俱到/京師訓自發鄉里在路晝頓暮宿所見)¶
(吏賔客亭長吏卒奴僕訓皆宻疏姓名欲試奉還都歸/示奉奉云前日潁川綸自都亭亭長胡奴名以飲漿來)¶
(何不在疏坐中皆驚又云奉年二十時嘗詣彭城相袁/賀時出行閉門造車匠於内開扇出半面視奉奉即委)¶
(去後數十年於路/見車匠識而呼之)¶
虞延為郡督郵光武東廵路由小黄髙帝母昭靈后陵¶
園在焉詔呼延引見問園林之事延占對可觀其陵樹¶
株葉皆識其數俎豆犧牲頗曉其禮¶
<pb:KR3k0013_WYG_799-3b>¶
王充家貧無書嘗逰雒陽肆閱所賣書輒能誦憶後同¶
郡謝夷上書薦充才學肅宗詔公車徵病不行¶
臧旻自匈奴中郎将徴拜議郎還京師太尉袁逢問其¶
西域諸國土地風俗人物種類旻具答言西域本三十¶
六國復分為五十五稍散至百餘國大小道里逺近人¶
數多少風俗燥濕山川草木鳥獸異物名種不與中國¶
同者口陳其狀手畫地形逢竒其才嘆息曰雖班固作¶
西域傳何以加此¶
<pb:KR3k0013_WYG_799-4a>¶
尹黙通諸經史又專精於左氏春秋自劉歆條例鄭衆¶
賈逵父子陳元方服䖍注說咸畧誦述不復按本後拜¶
大中大夫¶
(禰侯衡/夏  榮)　(公孫瓚事王附粲此司馬防/  已上  節  在  卷末)　(隗/)　(禧/)¶
蜀張松為劉璋益州從事識逹精果有才幹劉璋遣詣¶
曹公曹公不甚禮松主簿楊脩深噐之白公辟松公不¶
納脩以公所撰兵書示松松飲宴之間一看便闇誦脩¶
以此益異之¶
<pb:KR3k0013_WYG_799-4b>¶
何祗補成都令使人投算祗聽其讀而心計之不差升¶
合其精如此後為都督從事時諸葛亮用法峻宻隂聞¶
祗游戯放縱不勤所職當亮往録獄衆人咸為祗懼祗¶
宻聞之夜張燈火見囚牘諸解狀諸葛亮晨往祗悉闇¶
誦答對解釋無所疑滯亮甚異之¶
胡潛字公興雖學不沾洽然卓犖彊識祖宗制度之儀¶
䘮記五服之數皆指掌畫地舉手可採許慈並為博士¶
吳朱桓性彊識與人一面數十年不忘部曲萬口妻子¶
<pb:KR3k0013_WYG_799-5a>¶
盡識之後領青州牧¶
闞澤字德潤好學居貧無資嘗為人傭書以供紙筆所¶
寫既畢誦讀亦遍察孝亷除錢塘長¶
謝承字偉平博學洽聞嘗所知見終身不忘史不書官¶
位¶
晉劉輿為東海王越所召輿宻視天下兵簿及倉庫牛¶
馬噐械水陸之形皆黙識之是時軍國多事每㑹議自¶
潘滔以下莫知所對輿既見越應機辯畫越傾脥酬接¶
<pb:KR3k0013_WYG_799-5b>¶
即以為左長史¶
刁協字元亮少好學經籍博聞强記釋褐濮陽王文學¶
太興初為尚書令¶
王珣為桓温主簿軍中機務並委珣焉文武萬人悉識¶
其面¶
范宣字宣子陳留人也言談未嘗及老莊客有問人生¶
與憂俱生不知此語何出珣曰出莊子至樂篇客曰君¶
言不讀老莊何由識此宣笑曰小時嘗一覽時人莫之¶
<pb:KR3k0013_WYG_799-6a>¶
測也太尉郗鑒命為主簿詔徵太學博士散騎郎並不¶
就¶
張華為司空彊記黙識四海之内若指諸掌武帝嘗問¶
漢宫室制度及建章千門萬户應對如流聽者忘倦畫¶
地成圖左右屬目帝甚異之時人比之子産¶
謝安為太保初以晉自過江遂亡輿輦之制度率意造¶
焉及破苻堅於淮上獲京都舊輦形制無爽大小如一¶
時人服其精記¶
<pb:KR3k0013_WYG_799-6b>¶
吳熹初出身為領軍府白衣吏少知書領軍将軍沈演¶
之使為起居注所寫既畢闇誦略皆上口演之嘗作讓¶
表未奏失本熹經一見即便寫赴無所漏脫演之甚愛¶
之因此涉獵漢史頗見古今演之門生諸童民入為主¶
書薦熹為主書史進為主圖令史¶
南齊蕭惠開拜益州刺史嚴用威刑蜀人號曰卧虎明¶
識過人嘗有三千沙門一閱其名退無所失¶
梁陸倕所讀書一遍必誦於口嘗借人漢書失五行志¶
<pb:KR3k0013_WYG_799-7a>¶
四卷乃暗寫還之略無漏脫後為中庶子加給事中揚¶
州大中正復守太常卿中正如故¶
任孝恭精力勤學家貧無書﨑嶇從人假借每讀一徧¶
諷誦略無所遺髙祖聞其才學召入西省撰史初奉朝¶
請進直夀光省為司文郎俄兼中書通事舍人¶
劉子諒少好學有文才尤博識晉代時人號曰皮裏晉¶
書厯官著作郎¶
張緬明後漢及晉代諸家客有執卷質緬者隨問便對¶
<pb:KR3k0013_WYG_799-7b>¶
略無遺失起家秘書郎¶
劉覽為尚書左丞性聰敏尚書令史七百人一見並記¶
姓名¶
謝藺阮孝緒之甥孝緒以其有至性謂之曽子稍授以¶
經史過目便能諷誦孝緒每曰吾家陽元也後吏部尚¶
書蕭子顯表其至行擢為王府法曹行軍㕘軍¶
何憲廬江灊人博涉該通羣籍畢覽天閣寳秘人間散¶
逸無脫漏焉任昉劉渢共執秘閣四部書試問其所知¶
<pb:KR3k0013_WYG_799-8a>¶
自甲至丁書說一事并叙述作之體連日累夜不竟所¶
遺位本州别駕國子博士¶
臧嚴為浙東王宣惠輕車府㕘軍兼記室嚴於學多所¶
暗記尤讀漢書諷誦略皆上口王嘗自執四部書目以¶
試之嚴自甲至丁卷中各對一事并作者姓名通無遺¶
失其博洽如此¶
劉顯好學博涉多通任昉嘗得一篇缺簡書文零落莫¶
能識者顯云是古文尚書刪逸篇昉簡周書果如其說¶
<pb:KR3k0013_WYG_799-8b>¶
約命駕造焉於坐䇿顯經史十事顯對其九顯問其五¶
約對其二陸倕聞之嘆曰劉郎差可人雖吾家平原詣¶
張壯武王粲謁蔡伯喈必無此對(陸機為平原内史先/是與弟雲同造壯武)¶
(郡公張華華素重其名如舊相識王粲/徙長安蔡邕見而異之伯喈邕字也)累遷中書侍郎¶
陳陳凝少孤貧性質直彊勇力封永循縣開國侯尋授¶
通直散騎常侍中領軍¶
陸瑜幼長讀書晝夜不廢聰明彊記一覽無復失累遷¶
永陽王文學太子洗馬中書舍人¶
<pb:KR3k0013_WYG_799-9a>¶
後魏韓顯宗有才學沙門法撫三齊稱其聰悟嘗與顯¶
宗較試抄百餘人名讀一遍隨即覆呼法撫猶有一二¶
舛謬顯宗了無誤錯法撫嘆曰貧道生平以來唯服郎¶
耳舉秀才對䇿甲科除著作佐郎¶
楊大眼為将軍雖不學嘗於人讀書坐而聽之悉皆記¶
識令作露布皆口授之終平東将軍¶
胡叟披讀羣籍再閱於目皆誦於口朝廷以其機識拜¶
武威将軍¶
<pb:KR3k0013_WYG_799-9b>¶
楊機為雒陽令凡訴訟者一經其前後皆識其名姓并¶
記事理世咸異之遷鎮軍将軍¶
闞駰博通經傳聰敏過人三史羣言經目則誦時人謂¶
之宿讀沮渠蒙遜甚重之拜秘書考課郎中¶
髙謙之專意經史天文筭厯圖緯之書多所該涉日誦¶
數千言釋褐奉朝請加宣威将軍¶
常景字永昌少聰敏初讀論語毛詩一受便覽廷尉公¶
孫良舉為協律博士¶
<pb:KR3k0013_WYG_799-10a>¶
邢邵十歳便能屬文雅有才思聰明强記日誦萬言族¶
兄巒有文鑒謂子弟曰宗室中有此兒非常人也少在¶
雒陽㑹天下無事專以山水逰宴為娛不暇勤業嘗霖¶
雨乃讀漢書五日略能徧記之後因飲謔倦方廣尋經¶
史五行俱下一覽便無所遺嘗與右北平陽固河東裴¶
伯茂從兄梁河南陸道暉等至北海王昕舍宿飲相與¶
賦詩凡數十首皆在主人奴處旦日奴行諸人求詩不¶
得邵皆為誦之諸人不可認詩者奴還得本不誤一字¶
<pb:KR3k0013_WYG_799-10b>¶
諸人方之王粲後為衛将軍國子祭酒¶
李神風骨頴秀舉博學多聞朝廷舊章及人倫氏族多¶
所諳記仕至驃騎大将軍儀同三司¶
祖瑩年十二為中書學士時中書博士張天龍講尚書¶
選為都講生徒悉集瑩夜讀書勞倦不覺天曉催講既¶
切遂誤持同房生趙郡李怡曲禮卷上座博士嚴毅不¶
敢還取乃置曲禮於前誦尚書三篇不遺一字講罷李¶
怡異之向博士說舉學盡驚¶
<pb:KR3k0013_WYG_799-11a>¶
北齊王琳雖無學業而彊記内敏軍府佐吏千數皆識¶
其姓名自梁歸齊除驃騎大将軍進封巴陵郡王¶
楊愔幼聰敏從父兄黄門侍郎昱嘗與十餘人賦詩愔¶
一覽便誦無所遺失愔典選聰記彊識半面不忘每有¶
所召問或單稱姓或單稱名無有誤者後有選人魯漫¶
漢自言猥賤獨不見識愔曰卿前在元子思坊騎禿尾¶
草驢經過見我不下以方麴障面我何不識卿漫漢驚¶
服又調之曰名以定體漫漢果自不虚後為尚書令拜¶
<pb:KR3k0013_WYG_799-11b>¶
驃騎大将軍¶
裴諏之字士正少好學釋褐太學博士嘗從常景借書¶
百卷十許日便返景疑其不能讀每卷䇿問應答無遺¶
景歎曰應奉五行俱下禰衡一覽便記今復見之於裴¶
生矣¶
祖珽為神武開府倉曹參軍神武口授珽三十六事出¶
而疏之一無遺失大為僚類所賞¶
刁柔字子温少好學綜習經史尤留心禮儀性彊記至¶
<pb:KR3k0013_WYG_799-12a>¶
於氏族内外多所諳悉天保除國子博士¶
馮子琮性聰敏涉獵書傳為孝昭領軍府法曹典機宻¶
攝庫部孝昭曽閱簿領試令口陳子琮闇對無有遺失¶
唐邕初為文宣大将軍府參軍後文宣頻年出塞邕必¶
部從專掌兵機每識悟閑明承受敏速自督将以還軍¶
吏以上勞效由緒無不諳練每有顧問占對如響或於¶
御前簡閱雖三五千人邕多不執文簿暗唱官位姓名¶
未嘗謬誤文宣又嘗對邕白太后云唐邕分明彊記每¶
<pb:KR3k0013_WYG_799-12b>¶
有軍機大事手作文書口且處分耳又聽受實是異人¶
後周韓果為都督從太祖征討果性彊記兼有權略所¶
之處山川形勢輙能記憶¶
長孫紹逺魏太師稚之子雅好墳籍聰慧過人時稚作¶
牧夀春紹逺年甫十三稚管記王碩聞紹逺彊記心以¶
為不然遂白稚曰伏承世子聰慧之姿發於天性目所¶
　一見誦之於口此既厯世罕有竊願驗之於是命紹逺¶
試焉讀月令數紙纔一遍誦之若流自是碩乃嘆服累¶
<pb:KR3k0013_WYG_799-13a>¶
遷殿中尚書録尚書事孝閔踐祚封上黨公¶
栁慶幼聰敏有器量博涉羣經不治章句好飲酒閑於¶
占對年十三因暴書父習謂慶曰汝雖聰敏吾未經特¶
試令於雜賦集中取賦一篇千有餘言慶立讀三遍便¶
即誦之無所遺漏保定中為司㑹¶
裴漢字仲霄操尚宏雅聰敏好學嘗見人作百字詩一¶
覽便誦後魏孝文初觧褐員外散騎侍郎¶
韋師雅為宇文䕶賔曹參軍知諸番風俗及山川險易¶
<pb:KR3k0013_WYG_799-13b>¶
其有夷狄朝貢師雅必接對論其國俗如視諸掌夷人¶
驚服無敢隠情格髙下亦如是卒為揚州功曹¶
蔣乂為右拾遺史館脩撰德宗嘗幸凌烟閣見左壁頺¶
剥上有殘缺文記每行可辨三五字命録之以問宰臣¶
卒然無以對遽召乂訪之對曰此聖厯年侍臣圖贊也¶
暗諷不失一字宰臣上奏德宗嘆曰虞世南暗寫列女¶
傳無以加也¶
劉迺聰頴志學暗記六經日數千言為給事中終朱泚¶
<pb:KR3k0013_WYG_799-14a>¶
之亂¶
陳諫彊記洽聞人罕及之王叔文之黨量移通州刺史¶
卒¶
馬嘉運為太學博士性聰贍異於衆人耳目所涉終身¶
不忘尤善論難¶
梁敬翔為樞宻使開平三年宴宰臣扈從官新授西路¶
行營行軍司馬崔公實時劉知俊西討鄜延又傳檄銀¶
夏甚為邠岐冦黨侵擾帝深憂其未濟中宴顧問侍臣¶
<pb:KR3k0013_WYG_799-14b>¶
翔承㫖而對剖析山川險要郡邑虚實兵糧多少悉以¶
條奏如素講耨左右莫不驚其聰悟人罕能及帝嗟賞¶
晉鄭琮太原人始事唐武皇為左院軍小校屢有軍功¶
莊宗在河上為馬步都虞候戎伍之事一覩不忘凡所¶
詰問應答如流故所在知名唐同光末從明宗伐魏州¶
時軍情有變明宗退守魏縣未知趨向安重誨将徵兵¶
於四方琮在帳中厯數諸道屯軍及主将姓名附口傳¶
檄相次而至¶
<pb:KR3k0013_WYG_799-15a>¶
　　　聰悟¶
語曰生而知之者上也學而知之者次也誠哉聰悟之¶
性天縱之能故世之所希矣若乃思理周物警慧過人¶
耳目口手不相參涉畫誦數聽無所差忒賦古詩而逹¶
其意聞廋(音搜隠辭/也見國語)辭而究其理懸解黙識洞察其精¶
㣲屈指心討盡發其疑謬故為稠人之所推服惇史之¶
所流傳至如過衒頴悟靡虞漏師致不宻而失身者亦¶
士子之攸戒也¶
<pb:KR3k0013_WYG_799-15b>¶
叔向晉大夫也初諸侯伐秦及涇莫濟叔向見魯叔孫¶
穆子曰諸侯謂秦不恭而討之及涇而止於秦何益穆¶
子曰豹(豹穆子/名也)之業在匏有苦葉矣不知其他叔向退¶
召舟虞與司馬曰夫苦匏不材於人共濟而已魯叔孫¶
賦匏有苦葉必将涉矣具舟除隧不共有法¶
范燮為晉大夫有秦客廋辭於朝大夫莫之能對也燮¶
知三焉(解其/三事)¶
顔回字子淵孔子弟子也子謂子貢曰女與回也孰愈¶
<pb:KR3k0013_WYG_799-16a>¶
(愈猶/勝也)對曰賜也何敢望回回也聞一以知十賜也聞一¶
以知二又子曰囬也非助我者也於吾言無所不說(助/益)¶
(也言回聞言即解無/所發起増益於已)¶
卜商字子夏孔子弟子也子夏問巧笑倩兮美目盼兮¶
素以為絢兮何謂也(倩笑貌盼動目貌絢文貌此上二/句在衛風碩人之二章其下一句)¶
(逸/詩)子曰繪事後素(繪畵文也凡畫繪先布衆色然後以/素分布其間以成其文喻美女雖有)¶
(倩盼美質亦/須禮成也)曰禮後乎(孔子言繪事後素子夏聞而/解知以素喻禮故曰禮後乎)孔¶
子曰商也始可與言詩已矣¶
<pb:KR3k0013_WYG_799-16b>¶
騶忌子以鼓琴見齊威王騶忌子見三月而受相印淳¶
于髠見之曰善說哉髠有愚志願陳諸前騶忌子曰謹¶
受教淳于髠曰得全全昌失全全亡騶忌子曰謹受令¶
請謹毋離前淳于髠曰豨膏棘軸所以為滑也然而不¶
能運方穿騶忌子曰謹受令請謹事左右淳于髠曰弓¶
膠析幹(一作/乾)所以為合也然而不能傅合疏罅騶忌子¶
曰謹受令請謹自附於萬民淳于髠曰狐裘雖弊不可¶
補以黄狗之皮騶忌子曰謹受令請謹擇君子毋雜小¶
<pb:KR3k0013_WYG_799-17a>¶
人其間淳于髠曰大車不較不能載其常任琴瑟不調¶
不能成其五音騶忌子曰謹受令請謹脩法律而督姦¶
吏淳于髠說畢趨出至門面其僕曰是人者吾與之微¶
言五其應我若響之應聲是人必封不乆矣(新序曰齊/稷下先生)¶
(喜議政事騶忌既為齊相稷下先生淳于髠之屬七十/二人皆輕騶忌淳于髠之徒禮踞騶忌之禮卑淳于髠)¶
(等稱辭騶忌知之如應響淳于髠等辭詘而去騶忌之/禮踞淳于髠之禮卑故所以尚干将莫邪者貴其立斷)¶
(也所以尚騏驥者為其立至也必且歴日曠久則絲氂/能挈石駑馬亦能致逺是以聰明㨗敏人之美才也)¶
居朞年封以下邳號曰成侯¶
<pb:KR3k0013_WYG_799-17b>¶
後漢應奉字世叔才敏善諷誦自為童兒及長凡所經¶
履莫不暗記故世稱應世叔讀書五行俱下位司𨽻校¶
尉¶
楊脩好學有俊才為丞相曹公主簿用事曹氏及曹公¶
自平漢中欲因討劉備而不得進欲守之又難為功䕶¶
軍不知進止何依曹公於是出教唯曰雞肋而已外曹¶
莫能曉之獨曰夫雞肋食之則無所得棄之則如可惜¶
公歸計决矣乃令外白稍嚴曹公於此廻師脩之能决¶
<pb:KR3k0013_WYG_799-18a>¶
幾多如此類又嘗出行籌曹公有問外事乃逆為答記¶
勅守舍兒若有令出依次通之既而果然如是者二曹¶
公恠其速使廉之知狀¶
蜀費褘為尚書令于時戰國多事公務煩猥褘識悟過¶
人每省讀書記舉目暫視已究其意㫖其速數倍於人¶
終亦不忘¶
吳呂蒙少不脩書傳每陳大事嘗口占為牋疏位南郡¶
太守封孱陵侯¶
<pb:KR3k0013_WYG_799-18b>¶
顧譚每省簿書未嘗下籌徒屈指心計盡發疑謬下吏¶
以此服之加奉車都尉¶
晉范喬字伯孫友人劉彦秋夙有聲譽嘗謂人曰范伯¶
孫體應純和理思周宻吾每欲錯其一事而終不能¶
阮瞻字千里性清虚寡欲自得於懷讀書不甚研求而¶
黙識其要遇理而辯辭不足而㫖有餘永嘉中為太子¶
舍人¶
宋謝晦為太尉參軍髙祖嘗訊囚其旦刑獄參軍有疾¶
<pb:KR3k0013_WYG_799-19a>¶
晦代之於車中一覽訊牒催促便下相府多事獄繫殷¶
積晦隨問酬辨曽無遺謬髙祖竒之即日署刑獄賊曹¶
殷景仁為中書侍郎學不為文敏有思致口不談義深¶
逹𤣥理¶
劉穆之為左僕射領監軍中軍二府軍同将領引選内¶
總朝政外供軍旅决斷如流事無壅滯目覽詞訟手答¶
牋書耳行聽受口兼酬應不相參涉¶
沈璞善屬文時有憶識之功尤練究萬事經目過耳人¶
<pb:KR3k0013_WYG_799-19b>¶
莫能欺仕至淮南太守¶
南齊王融少而神明警慧博涉有文才舉秀才仕至太¶
子舍人¶
梁王訓字懷範幼聰警有識量徵士何裔一見竒之遷¶
侍中終于位¶
周捨字昇逸父顒齊中書侍郎有名于時捨幼聰頴顒¶
異之臨卒謂曰汝不患不富貴但當将之以道徳既長¶
博學多通尤精義理善誦書背文誦說音韻清辯起家¶
<pb:KR3k0013_WYG_799-20a>¶
齊太學博士¶
陶𢎞景為人圓通謙謹出處㝠㑹心如明鏡遇物便了¶
言無煩舛有亦輒覺齊髙帝作相引為諸王侍讀除奉¶
朝請辭禄而去¶
蔡徵為中書令陳平隨例入關隋文帝聞其敏贍召見¶
顧問言輙㑹㫖¶
後魏李預字元顗少為中書學生聰敏彊識涉獵經史¶
胡叟少聰慧學不師受友人勸之叟曰先聖之言精義¶
<pb:KR3k0013_WYG_799-20b>¶
入神者其唯易乎猶謂可思而過半末世腐儒粗别剛¶
柔之位寧有探賾未兆者哉就道之義非在今矣仕至¶
武威将軍¶
程駿字驎駒少孤貧師事劉昞性機敏好學晝夜無倦¶
昞謂門人曰舉一隅而以三隅反者此子亞之也始拜¶
著作郎¶
陳竒河北人少孤家貧齠齓聰識有夙成之美性氣剛¶
亮與俗不羣為儒不用于世¶
<pb:KR3k0013_WYG_799-21a>¶
邢臧加安東将軍為特進博學有藻思曽共讀廻文集¶
臧獨先通之¶
北齊魏收為太子少傅安徳王延宗納趙郡李祖收女¶
為奴後帝幸李宅宴而妃母宋氏薦二石榴於帝前問¶
諸人莫知其意帝投之收曰石榴房中多子王新妃母¶
欲子孫衆多帝大喜詔收卿還将來仍賜收美錦二疋¶
邢邵字子才聰明强記廣尋經史五行俱下累遷尚書¶
令加侍中¶
<pb:KR3k0013_WYG_799-21b>¶
庾信幼而俊邁聰敏博覽羣經¶
隋薛胄字昭𤣥河東汾隂人也胄少聰明每覽異書便¶
曉其義嘗嘆訓註者不㑹聖人深㫖輙以意辨之諸儒¶
莫不稱善襲爵文成郡公為兗州刺史有善政¶
李德饒少敏聰好學有至性宗黨咸敬之弱冠為校書¶
郎仍直内史省參事文翰¶
劉炫字光伯河間景城人也少以聰敏見稱與信都劉¶
焯閉户讀書十年不出炫眸子精明視日不眩黙識強¶
<pb:KR3k0013_WYG_799-22a>¶
記莫與為儔左畫方右畫圓口誦目數耳聽五事同舉¶
無所遺失初為户曹從事¶
張䖍雄少有才噐秦孝王俊為秦州總管選為法曹參¶
軍王嘗親按囚徒䖍雄誤不持狀口對百餘人皆盡事¶
情同軰莫不嘆焉¶
唐裴矩襁褓而孤博聞强記雅有智略善應對尤達政¶
吕才博州清平人少好學善隂陽方伎之書貞觀初太¶
子左庶子杜正倫太常少卿祖孝孫表薦之詔令直𢎞¶
<pb:KR3k0013_WYG_799-22b>¶
文館太宗嘗覽周武帝所撰三局象經不曉其㫖太子¶
洗馬蔡允恭年少時嘗為此戱太宗召問亦廢而不通¶
或稱才有敏思召使問焉才尋繹一宿便作圖解允恭¶
覽之依然記其舊法與才正同才由是知名¶
歐陽詢雖貌甚寢陋而聰悟絶倫讀書數行俱下博覽¶
經史尤精三雅終司禮卿判納言事¶
楊綰清識過人至如往哲微言五經奥義先儒未悟者¶
綰一覽究其精理¶
<pb:KR3k0013_WYG_799-23a>¶
袁滋陳郡汝南人弱嵗彊學以外兄通州刺史元結有¶
重名往依焉每讀書懸解㫖奥結甚重之遷河南觀察¶
使卒¶
郄士美字和夫父純士美少好學博涉善記覽父友顔¶
眞卿蕭頴士軰嘗與之討論經傳應對如流既而相謂¶
曰吾曹異日當交於二郄之門矣卒忠武軍節度使¶
後唐蕭頃字子澄京兆萬年人故相倣之孫京兆廪之¶
子頃幼聰悟善屬文昭宗朝擢進士第太常卿太子少¶
<pb:KR3k0013_WYG_799-23b>¶
保致仕卒¶
　¶
　¶
　¶
　¶
　¶
　¶
　册府元龜卷七百九十九¶
